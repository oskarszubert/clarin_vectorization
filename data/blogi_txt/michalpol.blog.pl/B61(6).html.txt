Zastanawialiśmy się czy Jacek Bąk zasłużył sobie na aż tak wielką niechęć kibiców Lecha Poznań, która pchnęła ich do odwiedzenia piłkarza w hotelu przed meczem, gwizdów i niemiłych banerów podczas spotkania z Austrią Wiedeń. Z całą pewnością były reprezentant Anglii Paul Gascoigne zasłużył sobie na niechęć fanów Celtiku Glasgow. Nie tylko strzelał gole ich klubowi, ale i prowokował ich co najmniej w tym samym stopniu, co obecnie Artur Boruc fanów Rangersów. W 1995 roku Gazza wywołał wielki skandal, świętując gola w meczu obu drużyn znienawidzonym przez szkockich katolików gestem lojalistów – imitującym granie na flecie (zdjęcie powyżej)    Fani Celtów przegięli jednak w swej nienawiści. Na jednym z ich portali można obstawiać kiedy Paul Gascoigne odbierze sobie życie. Dlaczego miałby to zrobić? Wielki przed laty piłkarz od zakończenia kariery walczy z chorobą alkoholową, uzależnieniem od leków i depresję, które pchnęły go już do kilku prób samobójczych. Ostatnią z nich podjął dwa tygodnie temu na południu Portugalii, ale szczęśliwie został w porę znaleziony i odratowany.    Dzień po wyjściu z kliniki, w której przechodził kurację odwykową żona Sheryl (ta do której bicia przyznał się w autobiografii) i córka znalazły go w hotelowym pokoju pijanego i naszprycowanego lekami. Wyrwać mu z rąk butelkę whisky udało się dopiero kilku sanitariuszom, którzy musieli go obezwładnić, zawijając w kaftan bezpieczeństwa. W szpitalu przepłukano mu żołądek, w którym było kilkanaście pigułek. Ponoć wleczony do ambulansu Gazza miał wrzeszczeć na cały hotel: „Dajcie mi wreszcie umrzeć!”  I właśnie zabawę po hasłem „kiedy Gazza kopnie w kalendarz” podjęli fani Celtiku na swoim portalu. Dziennik „Daily Star” opublikował wpisy na forum, w których obstawiający uzasadniali taki a nie inny wybór. Dałem mu trzy miesiące - napisał Benedicts11, MartyBhoy uznał, że Gazza da radę pociągnąć jeszcze całe dziewięć miesięcy. - Umrze w urodziny królowej. Najlepiej jakby oboje odeszli tego dnia. Co to byłby za dzień! - dodaje AyrshireCSC. No, ciekawe, który z nich będzie mógł zakrzyknąć z satysfakcją: „weszło!”       Nikt nie każe Celtom kochać Gascoigne’a. Ale aż tak źle życzyć facetowi, który i tak jest już niemal na samym dnie? Ledwo bowiem Gazza wrócił na Wyspy, policja aresztowała go za próbę włamania do pubu (była już późna noc, pub zamknięty, a Gazza musiał się napić). Rzucił też telefonem komórkowym w jakiegoś fana, który chciał mu zrobić zdjęcie. Na prawo i lewo opowiada banialuki, jak to mało nie ukradł Janowi Pawłowi II dwóch miliardów dolarów… (pewnie podczas pobytu w Lazio).    Czy ktoś uratuje Gascoigne’a przed nim samym, zanim zmiany w mózgu będą nieodwracalne? Ponoć jest szansa. Problemem byłego piłkarza zainteresował się sam Eric Clapton, który 21 lat temu sam zwalczył uzależnienie od alkoholu heroiny. Gwiazdor rocka założył otworzył klinikę Crossroads na Antigui, która pomogła wyjść z uzależnienia już wielu celebrytom, których przerosła sława. Teraz ma zamiar na własny koszt wysłać samolot, który przewiezie Gazzę na Karaiby. Oby ratunek się udał. Szkoda było Besta. Szkoda będzie Gascoigne’a.              Ligi europejskie w bwin.com. Zarejestruj się i zgarnij bonus!  Powiązane wpisy: Kiedy chłopiec staje się mężczyzną Kto i kiedy powstrzyma Barcę? Kiedy Leo powinien wybaczyć banitom? Kiedy kobieta jęczy tak okrutnie… 