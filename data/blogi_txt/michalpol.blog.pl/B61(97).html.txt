Po pierwsze – zaprawdę pięknych dożyliśmy czasów, gdy polska tenisistka gra w finale Wimbledonu, siatkarze dominują w Lidze Światowej i na igrzyska jadą po najcenniejszy medal, a polskim piłkarzem – mimo nieudanych mistrzostw Europy interesują się czołowe kluby świata. Po drugie – byłem przekonany, że taki sobie występ na Euro 2012 – mimo pięknego gola w meczu otwarcia – nie będzie miał żadnego wpływu na postrzeganie Roberta Lewandowskiego w futbolowym świecie. Dla trenerów i prezesów klubów ważniejsze będzie te 30 goli zdobytych dla Borussii Dortmund we wszystkich rozgrywkach w ostatnim sezonie (w tym aż 22 w Bundeslidze). Edin Dżeko, Dymitar Berbatow czy Mirko Vucinić też nigdy nie byli w stanie wiele zwojować ze swymi reprezentacjami. Po trzecie – jakie to piękne, że nie mamy powodów, by traktować jak science fiction informacji, że być może o napastnika reprezentacji Polski rozegrają się Wielkie Derby Londynu między Arsenale, Tottenhamem i Chelsea! Zwłaszcza gdy tak poważne angielskie media jak „Sunday Times”, że nowy menedżer Tottenhamu, Andre Villas-Boas jest zdecydowany sprowadzić do klubu Lewandowskiego. Wg dziennika Portugalczyk, któremu władze „Kogutów” obiecały na transfery 50 mln funtów, gotów byłby zapłacić za napastnika reprezentacji Polski aż 20 mln. Już wysłał do Dortmundu wstępne zapytanie w tej sprawie. Już wcześniej zainteresowanie Lewym wyraziły już dwa inne londyńskie kluby, Arsenal i Chelsea. Kanonierzy szukają następcy dla swego kapitana, Robina van Persiego, który nie chce przedłużyć kontraktu i lada moment odejdzie jak nie do Juventusu Turyn to do Manchesteru City. Nowego napastnika po odejściu Didiera Drogby do chińskiego Shenhua Szanghaj szuka też Chelsea. Co w tym momencie twierdzi Borussii Dortmund – a jej dyrektor sportowy Michael Zorc właśnie stwierdził w radio, że Robert nie jest wystawiony na sprzedaż, zrobimy wszystko, żeby przedłużyć z nim kontrakt - jest bez znaczenia ponieważ jeśli zawodnik się uprze, nowy klub rzeczywiście będzie chciał mu zapłacić dużo więcej niż są wstanie mistrzowie Niemiec i będzie widział perspektywy gry w pierwszym składzie, to na swoim postawi. Czy powinien? Moim zdaniem odejście do Arsenalu i Chelsea byłoby dla Lewandowskiego oczekiwanym krokiem w rozwoju. Wiązałby się też pewnie ze znaczną podwyżką. W dodatku za rok, dwa tak idealny układ, że aż trzy czołowe kluby szukają napastnika może się nie powtórzyć. Ktoś powie, że Robert powinien pograć jeszcze rok, znów strzelić ze 20 goli, w tym wreszcie kilka w Lidze Mistrzów, to dalej będzie pożądany. Może tak, może nie, może już nie w Chelsea czy Arsenalu, taka okazja może się nie powtórzyć… Łatwo mi mówić – wiem, wiem – ale ja sam na jego miejscu wybrałbym Arsenal. Po pierwsze dlatego, że Kanonierzy nie zdobyli żadnego trofeum od 7 lat. Każde zdobyte z moim udziałem uczyni ze mnie bohatera, pozwoli wpisać się w historię klubu – tak bym kombinował. Chelsea właśnie wygrała Ligę Mistrzów i zdobyła Puchar Anglii. Zakładając, że oba kluby oferują mi te same pieniądze, wolałbym ten bardziej nienasycony, bardziej wyposzczony sukcesu. Po drugie – mimo sympatii dla Roberto di Mattego, wolałbym chyba popracować z Arsene Wengerem, który Lewego może jeszcze czegoś nauczyć. Po kilkuletniej współpracy z Juergenem Kloppem przejście pod skrzydła Wengera można by uznać za ukończenie futbolowego Oxfordu albo Cambridge. Poza tym w Arsenalu Lewy ma świetnego kumpla z kadry, Wojtka Szczęsnego (zdaje się, że właśnie wspólnie spędzają wakacje), którego obecność pomogłaby Lewemu tak samo jak obecność Kuby w BVB. Tak czy owak – i to świetna informacja dla nas wszystkich, Polaków – doczekalibyśmy się wreszcie pierwszego polskiego gola w Premier League od czasy Roberta Warzychy - 19 sierpnia minie dokładnie 20 rocznica tego historycznego zdarzenia (w 1992 roku﻿ strzelił na 2:0 Manchesterowi United na Old Trafford, jego a Everton wygrał ostatecznie 3:0).﻿ Tottenham nie gra w Lidze Mistrzów, a jego utytułowany w Porto, niezwykle ciekawy trener musi najpierw udowodnić, że klęska w Chelsea zdarzyła się w wyniku splotu nie zawinionych przez AVB okoliczności. Wątpię, żeby Robert zgodził się na występy w Lidze Europu, a Koguty w sytuacji nie grania w Champions League było stać na przebicie pensji Chelsea czy Arsenalu. W każdym wypadku Robert będzie wygrany: czy pożądany przez całą Europę przedłuży na świetnych warunkach kontrakt z Borussią, czy wybierze któryś z londyńskich klubów. Tak czy siak nie mogę się doczekać, żeby znów co tydzień cieszyć się jego golami, seryjnie zdobywanymi w klubie…      Co byłoby najlepsze dla Roberta Lewandowskiego?   Powiązane wpisy: Ajezusmaria, czyli brzemienne pudło Lewego Koniec z golami Lewego? Umartwienie po meczu Barca – Arsenal … a Arsenal kupuje dzieciaki 