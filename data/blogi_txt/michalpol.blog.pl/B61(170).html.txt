Dziś w Pradze w meczu o Superpuchar Europy znów staną naprzeciw siebie dwaj najwięksi trenerscy antagoniści w ostatnich latach, a może nawet w ogóle w futbolu – Pep Guardiola i Jose Mourinho. Nie przypominam sobie, żeby najwięksi trenerzy w minionych dwóch dekadach – Arrigo Sacchi, Johan Cruyff, Luis van Gaal, Fabio Capello, Alex Ferguson, Arsene Wenger czy Rafa Benitez rywalizowali ze sobą aż tak intensywnie, jak Guardiola i Mourinho, których tak bardzo różniła filozofia gry, podejścia do zarządzania klubem i ludźmi, stosunek do mediów. Owszem, w czasach gdy Manchester United Fergusona rywalizował o prymat w Premier League z Arsenalem Wengera był to też spór o to czyja koncepcja lepsza: stawianie na Anglików, wychowanków klubu, piłkarzy o wyspiarskim, niezłomnym charakterze (których ucieleśnieniem były Roy Keane czy Paul Scholes) czy cudzoziemski, zaciąg (Wenger jako pierwszy wystawił drużynę bez ani jednego Anglika) głównie francuskich (Thierry Henry, Robert Pires, Patrick Vieira) ale i holenderskich (Denis Bergkamp, Marc Overmars) artystów. Mimo złej krwi między klubami czy pamiętnej „bitwy bufetowej”, była to jednak rywalizacja głównie między klubami. Podobnie jak odwieczna rywalizacja dwóch mediolańskich gigantów czy konfrontacji AC Milan, Interu z Juventusem i Romą. Dopóki w Italii nie pojawił się Mourinho (pamiętne „zero tituli” o Claudio Ranierim) nigdy nie była to rywalizacja trenerów ale klubów właśnie. Dopiero objęcie przez The Special One Realu Madryt i rzucenie wyzwania prowadzonej przez Guardiolę Barcelonie sprawiło, że cały nie tylko piłkarski świat zaczęła elektryować rywalizacja między oboma szkoleniowcami. „On wydobywa ze mnie to, co najgorsze” – powiedział o Mourinho Guardiola. Portugalczyk dla odmiany traktował Guardiolę jak hipokrytę „lubiącego sprzedawać dym”. Zawsze wspominał półfinał Champions League z 2010 roku, gdy na świętujących awans graczy Interu na Camp Nou puszczono wodę z systemu nawadniającego. Pep nie umiał się pogodzić ze sposobem bycia „Mou”, który po słynnym półfinale Ligi Mistrzów w 2011 roku, gdy Real przegrał z Barceloną 0-2 na Santiago Bernabeu, dość otwarcie zasugerował, że za sukcesami Katalończyków stoją spiski sędziowskie. Kiedy w 2012 roku Guardiola postanowił nie przedłużać kontraktu z Barceloną, jego bliscy znajomi opowiadali prasie hiszpańskiej, iż duży wpływ na tę decyzję miał Mourinho, obrzydzając Pepowi uprawianie zawodu. Podobnie komentowano później nawet informację o tym, iż kolejnym klubem Guardioli będzie Bayern Monachium. Sugerowano, że wybrał Bundesligę, by trzymać się od Portugalczyka jak najdalej. To idealny moment, żeby przedstawić Wam wyjątkową książkę „Mourinho vs Guardiola”. Wyjątkową, bo nie jest to po prostu kolejna historia obu trenerów od urodzenia po triumfy, ale analiza obu trenerów jako liderów i przywódców oraz metod jakimi osiągnęli owe niebywałe sukcesy. Dokonana przez specjalistów od zarządzania i coachingu, wykładowców uniwersyteckich Juana Carlosa Cubeiro i Leonor Gallardo. Zastanawiam się czy nie za dużo w niej nawiązań do starożytnych historyków i filozofów jak Plutarch, Heraklit z Efezu czy Arystoteles, buddyzmu, Dalajlamy itp. Niezwykle ciekawsze wydaje mi się za to konfrontacja metod Mourinho i Guardioli zarządzania klubem ze współczesnymi teoriami zarządzania i przywództwa w wielkim biznesie. Autorzy analizują (np. wyciagając mnóstwo cytatów z różnych sytuacji i konferencji prasowych) jak odmiennie Jose i Pep realizują 10 zasad lidera-coacha, rozbijając je na takie rozdziały jak „Umieć rządzić i decydować”, Utrzymać moralny autorytet i wiarygodność”, „Słuchać z uwagą”, Zachować spokój”, Okazywać dobroć”, Antycypować sukces”, „Rezygnować ze szkodników”, Skoncentrować się na ‚kliencie’” czy „Pracować nad emocjami”. Lektura pozwala zrozumieć wiele działań i słów jakie wstrząsnęły futbolowym światem w minionych latach jak np. decyzja Guardioli o pozbyciu się z Barcy Ronaldinho, Eto’o i Deco czy konflikt Mourinho z Ikerem Casillasem, takie jego prowokacyjne słowa jak „Nie mówię, że jestem najlepszym trenerem świata, ale lepszych ode mnie nie ma”. Dokładne omówienie co i dlaczego znalazło się w Dekalogu Mourinho, który rozdaje swoim piłkarzom. Guardiola vs Mourinho czyli Google vs Aplle A jednocześnie sporo jest o tym co obu panów łączy. Szczególne ciekawe i błyskotliwe publicystycznie wydaje mi się porównanie obu trenerów do dwóch wielkich światowych firm o odmiennych filozofiach działania: Googla (Guardiola) i jego największego antagonisty, swoistego anty- Googla – Apple’a (Mourinho). „Apple ignoruje najważniejszą zasadę Googla: ‚przekazać władze klientom’. Steve Jobs kontroluje wszystko i my chcemy, żeby to robił. Właśnie dzięki jego odważnej i błyskotliwej wizji oraz przesadnemu wręcz zamiłowaniu do perfekcji, by jego produkty funkcjonowały tak dobrze. Jest jednak coś jeszcze. Model Goole polega na współpracy. Apple jest jej przeciwieństwem. Nie jest tak, że nie obchodzi ich co myślimy my. Po wypuszczeniu produktu na rynek Apple nauczyła się rozwiązywać problemy ze spokojem (słynna niechęć Jobsa do tzw. focusów, bo ‚ludzie nie wiedzą co jest dla nich najlepsze, dopóki tego dla nich nie stworzymy – Polsport). Apple jest firmą kultu, a jej klienci najlepszymi sprzedawcami (…) Aplle inwestuje dużo w reklamę, Google – ani dolara. Aplle jest czymś najbardziej oddalonym od transparentności. Pozwała blogerów za rozszyfrowanie i upublicznienie jej tajemnic (przypominają się słynne słowa Mourinho o tym, że klub, a zwłaszcza hotel w którym rezyduje przed meczem musi być jak bunkier – Polsport). Itd. (…) Google daje wszechmoc i wszechobecność (Google Earth), a Apple chowa świat do przedmiotów o pięknie zen. W świecie futbolu Guardiola byłby jak Google: jest serdeczny słucha, rozumie i rozwizuje problemy. Mourinho przypomina Appla: projekt, prostota, wyzwanie, kontrola nad wszystkim a’la Jobs. Dwa modele sukcesu w nowej epoce… Uwaga: konkurs! Ciekawe i inspirujące, prawda? Nie wiem kto wygra Superpuchar Europy, czy obaj trenerzy są równie zdeterminowani, żeby zdobyć to najmniej ważne z europejskich trofeów. Ale wiem, że trzech z Was może wygrać książkę „Mourinho vs Guardiola”. Musicie w komentarzach odpowiedzieć na proste pytanie, kto jest lepszym trenerem: Guardiola, bo… albo Mourinho, bo… (uwaga liczy się nie tylko moc przekonywania argumentów ale również – jak zawsze w konkursach na Polsporcie – wartość literacka wypowiedzi i forma uzasadnienia). Czekam na Wasze komenty do… ostatniego gwizdka praskiego Superpucharu… Powiązane wpisy: Mourinho: Gombrowicz wśród trenerów o mózgu wykutym w Mordorze? Guardiola odejdzie o 12? Mourinho nieRealny Finaaaale Borussii, klęska Mourinho 