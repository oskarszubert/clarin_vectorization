A może ostatnie ostre ataki w mediach Leo Beenhakkera na przedstawicieli Polskiej Myśli Szkoleniowej (PMS) to nie przypadek? „Leo idzie na wojnę z PZPN” – informuje na pierwszej stronie „Przegląd Sportowy” i rzeczywiście, ostre personalne ataki na Antoniego Piechniczka („Kto to jest? Znam tego faceta? Dla mnie ten facet nie sitnieje. Dlatego, że cała jego egzystencja ogranicza się do wygadywania jakichś bzdur na mój temat”) czy Jerzego Engela – nie specjalnie czymś konkretnym sprowokowane – to jawna wojna ale też przede wszystkim wyraz olbrzymiego zniechęcenia do pracy z polską kadrą.     I może te gorzkie słowa:     „Powoli tracę swoją osobowość. Muszę walczyć o to by zachować siebie. Całe życie byłem po jasnej stronie, teraz zaczynam być co raz częściej w cieniu. Jeszcze nie po ciemnej stronie, ale już w cieniu. I to jest bardzo niedobre, bo nie jestem wtedy sobą”.  a zwłaszcza te:     „To fantastyczne jak możesz pracować siedem dni w tygodniu z piłkarzami. Dlatego tak świetnie pracuje się w klubach. Tam masz zawodników na co dzień. Przez całą moją karierę dopóki nie przyjechałem do Polski, nie pamiętam nawet jednego dnia, żeby nie budził się z wyczekiwaniem, co też przyniesie nowy dzień (…) Teraz po raz pierwszy mam takie chwile, że budzę się i naprawdę nie czekam na ten dzień.”  … mają nas przygotować na jakąś dramatyczną decyzję Holendra. Np. rozstania z reprezentacją Polski i powrotu do futbolu klubowego, którego gloryfikację czytamy w wywiadach Leo przy okazji hiszpańskich Grand Derby. Słyszałem taką plotkę i to z ust bliskiego współpracownika Beenhakkera, że nie poprowadzi on kadry w marcowych meczach…    Okazuje się, że Beenhakkera chcą w Europie. Oto „Daily Mirror” - źródło może nie najpewniejsze, ale i takie, którego nie należy z góry dyskwalifikować – napisał, że nasz Leo jest jednym z głównych kandydatów do objęcia fotela trenera Sunderlandu po Roy’u Keanie. Gorącym zwolennikiem zatrudnienia Holendra jest ponoć prezes klubu Niall Quinn, który postanowił zmienić klubową strategię i pozyskać szkoleniowca o światowej renomie i takim doświadczeniu. I o metodach kompletnie odmiennych od tych jakie prezentował Keane – Irlandczyk jak wiadomo poruszał się raczej po ciemnej stronie księżyca…    Za zatrudnieniem Beenhakkera opowiada się też nowy dyrektor marketingu „Czarnych kotów” Chris Woerts. Wg „Mirror" mimo, że Beenhakker nigdy nie prowadził angielskiego klubu, ale argumentem z nim jest fakt, że czołowi zawodnicy Sunderlandu to reprezentanci Trynidadu i Tobago – Dwight Yorke, Kenwyne Jones i Carlos Edwards, którzy po dziś dzień chwalą sobie współpracę z Holendrem i jego wielki wpływ na rozwój trynidadotobagańskiego futbolu, który wprowadził na mundial w 2006 roku.       Czy napastnik Sunderlandu Kenwyne Jones znów będzie fikać po golach dla Leo jak w czasach trynidadzkich?    Oprócz naszego Leo na krótkiej liście wymarzonych kandydatów znajdują się jeszcze były trener Liverpoolu, a obecnie dyrektor sportowy reprezentacji Francji Gerard Houllier i były trener Charltonu i West Ham Alan Curbishley. Niektóre media piszą też o były zawodniku Beenhakkera – Berndzie Schusterze, do wzięcia po zwolnieniu z Realu Madryt, ale myślę że szok kulturowy po zamianie Santiago Bernabeu na Sunderland byłby większy niż reprezentacji Polski. Czy powrót do futbolu klubowego w małym klubie z dużymi problemami, ale za to w najlepszej i najsilniejszej lidze świata byłoby ciekawszym wyzwaniem dla Leo niż walka o awans z Polakami na kolejny turniej? I występ na kolejnym mundialu, gdzie jeszcze nie odniół zwycięstwa? Spotkania przy winku w gabinecie Aleksa Fergusona, rzucenie bezpośredniego wyzwania Arsene Wengerowi i jego młodzieży, intelektualne zapasy z Rafą Benitezem ale i srogie lańsko na Old Trafford, Anfield, Stamford Bridge i Emirates Stadium? Czy stary dobry Hotel Olimpijski we Wronkach i stare dobre twarze Krzynka, Ebiego, Żewłaka, Borubara i młodych gniewnych jak Lewandowski czy Jodłowca? Fajnie pospekulować do poniedziałkowego dementi…     Prezes Sunderlandu Niall Quinn ściska ręke nowego trenera Roy Keane’a. Czy kolejnym ściskanym będzie nasz Leo?         Ligi Europejskie w bwin.com. Zarejestruj się i zgarnij bonus!    Powiązane wpisy: Lato ma rację: w razie czego Euro z Niemcami! PSV kusi Beenhakkera A czy Ty już obraziłeś Leo Beenhakkera? Astiz chce grać dla Polski. A czy Polska chce Astiza? 