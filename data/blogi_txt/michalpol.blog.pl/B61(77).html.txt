Jakby ktoś chciał prześledzić kulisy pracy dziennikarzy (mojej kolegów z mediów wszelkich) na zgrupowaniu reprezentacji Polskie w Lienzu, to wyglądało to tak: Dziwny był ten ostatni dzień zgrupowania. Od samego rana wiedzieliśmy z różnych przecieków, kogo skreśli Franciszek Smuda, ale trzech zainteresowanych nie wiedziało. Mieli dowiedzieć dopiero po obiedzie. Może i lepiej, bo przynajmniej razem ze wszystkimi mogli oddawać się błogiej zabawie w siatkonogę. W turnieju trójek zwyciężyła ta w następującym składzie: Paweł Brożek - Eugen Polański - Łukasz Piszczek (zobaczcie na wideo efektowną przewrotkę tego ostatniego). Obok boiska, po bieżni Dolomitenstadion biegał samotnie niezliczone kółka Łukasz Fabiański, któremu odnowiła się kontuzja barku i Euro 2012 skończyło się dla niego zanim zaczęło. Biegał ich tak dużo, że w pewnym momencie zaczęliśmy się zastanawiać czy nie dotknęło go to, co Forresta Gumpa i jak ruszy to zatrzyma się za dwa lata. Biedny Fabian… Dziwne było jednak to, że my dziennikarze jedyną okazję na pogaduchy z piłkarzami mieliśmy w chwili gdy schodzi z boiska. Jak tu nie spytać Michała Kucharczyka czy Kamila Glika o skreślenie innej okazji nie będzie. Obaj byli zaskoczeni, bo choć zapewne znali doniesienia mediów od rana, oficjalnie nic nie wiedzieli, przykra rozmowa dopiero ich czekała. Kucharczyk podszedł do sprawy ze spokojem, zdając sobie sprawę, że to nie był dobry sezon w jego wykonaniu, kontuzja, spadek formy, niepewne miejsce w Legii. Dodał, że jest na tyle młody, że jeszcze wszystko przed nim, pakuje się więc i śmiga na zgrupowanie młodzieżówki wspomóc kolegów w eliminacjach. Glik, któremu sezon Serie B, zakończony awansem jego Torino skończył się w sobotę, był mocno rozczarowany. Głównie o to, że nie dostał od Smudy ani minuty szansy przekonania go do siebie. Powiedział: Glik: boli, że nie dostałem szansy, nawet minuty gry…   Teraz wszyscy wracamy do Polski. Tu już wszystko będzie na poważnie. Szansa jest zbyt wielka, żeby ją spaprać. Mamy naprawdę dobrą jedenastkę i ze dwóch, trzech przyzwoitych rezerwowych, wśród których nieprzewidywalny Kamil Grosicki rzeczywiście może sporo wnieść wchodząc z ławki. Najpierw Andora, a potem chłopaki muszą powalczyć o wyjście z grupy! Kto obejrzał vlogi, wie że chłopaki do treningów słuchały całkiem niezłej muzy: Mettalica, AC/DC, Paradise City Guns ‚n’ Roses. No to teraz, panowie: Welcome to the Jungle!  ﻿  Powiązane wpisy: Szczęśliwy dzień w Lienz Piekło skreślonych, raj zostawionych Vlog. Łoże Smudy, czyli kulisy bazy repry na Euro 2012 Kadra na wyjście z grupy! 