Euforia po wyborze Zbigniewa Bońka na prezesa PZPN i doborze współpracowników, zwiastujących powrót normalności związku, powoli przeradza się w rzekę dobrych rad, co zrobić, żeby nie tylko zmienić wizerunek znienawidzonej i pogardzanej organizacji, ale i pchnąć do przodu polski futbol. Rad w kwestiach błahych ja to, czy powinien brać pensję; poważniejszych jak lobbing na rzecz zmiany ustawy hazardowej, która odbiera całemu polskiemu sportowi (ale głównie piłce) około 100 mln euro rocznie oraz ustawy o imprezach masowych; po kluczowe wprowadzenie jednolitego, efektywnego systemu szkolenia młodzieży. Ten temat międlimy co chwilę, rytualnie po każdej kolejnej klęsce czy to reprezentacji czy klubów w pucharach, mam wrażenie zostało już tu powiedziane wszystko. Ostatnio o pisał o tym na blogu Rafał Stec, apelując by PZPN Bońka rygorystycznymi przepisami licencyjnymi zmusił kluby do sumiennego prowadzenia rozbudowanych akademii dla młodzieży, obejmujących wszystkie kategorie wiekowe, wciągnięcie wyselekcjonowanych najbardziej utalentowanych dzieciaków w tryby centralnego szkolenia i zastąpienie archaiczną szkoły trenerów przy AWF – tzw. Kuleszówki, której absolwenci, byli piłkarze wypowiadają się jedynie z ironią i szyderstwem – uniwersytetem, kształcącym fachowców, którzy będą mieli i wiedzę i zdolność przekazanie jej dzieciakom. Są to oczywiste oczywistości i mam nadzieję, że Roman Kosecki zabierze się za to pełną parą. Dorzuciłbym do tego jeszcze budowę Narodowego Centrum Futbolu – ośrodka treningowego, w którym w komfortowych warunkach mogliby się przygotowywać piłkarze nie tylko pierwszej reprezentacji Polski, ale wszystkich kategorii wiekowych. Nie jakichś nowych Wronek ale wielkiego centrum, w którym wg spójnego programu dojrzewałyby największe młode talenty, by trafić kiedyś do seniorskiej kadry, a obok nich kształciliby się przyszli trenerzy. Ośrodka na wzór hiszpańskiego Ciudad del Futbol, słynnego podparyskiego Clairefontaine, dzięki któremu Francuzi zdobyli mistrzostwo świata i Europy czy otwartego w Anglii St George’s Park, w którym przygotowywać się będą wszystkie 24 reprezentacje Anglii.   Na widok otwartego tuz przed październikowym meczem z Polską kompleksu wciąż jeszcze nie opadła mi szczęka. Prezes Angielskiej Federacji Piłkarskiej, David Bernstein nazwał go Oxbridge futbolu - uniwersytetem dla piłkarskiej elity kraju niczym Oxford i Cambridge w nie sportowych dziedzinach. Na powierzchni 130 hektarów znalazły się m.in.: @ boisko o identycznych rozmiarach jak to na stadionie Wembley, na którym leży identyczna murawa z tej samej mieszanki traw @ 11 innych pełnowymiarowych boisk, z których pięć ma sztuczne oświetlenie i podgrzewaną murawę. Wszystkie noszą imię jakiegoś słynnego piłkarza, m.in. Gary’ego Linekera, Paula Gascoigne’a czy Davida Beckhama @ hala mieszcząca pełnowymiarowe boisko ze sztuczną murawą i trybunami na 200 osób @ komora ciśnieniowa, w której można odtworzyć warunki treningu np. w Alpach albo boliwijskim na La Paz na wysokości 3 600 m @ 60-metrowa bieżnia wyposażona w do pomiarów prędkości co do nanosekundy i stylu biegania ﻿ ﻿@ pięć siłowni, wyposażonymi przez Human Performance Lab m.in. w system BATAK do badania refleksu, stosowany w Formule 1 oraz wynalezione przez NASA i stosowane w szkoleniu astronautów urządzenie o nazwie ALTER G (na zdjęciu z lewej), w którym wagę ciała człowieka można zbić o 80 proc., dzięki czemu można przebiegać długie dystanse bez nadmiernego obciążania kolan i kostek czy Wattbikes @ sale odnowy biologicznej, gabinety medyczne wyposażone w maszyny przyspieszające regenerację mięśni i powrót po kontuzjach, w tym najnowszy hit hydroterapii – Variopool do podwodnego joggingu, monitorowanego na ekranie przez specjalistów @ osiem sal konferencyjnych, bilblioteka i videoteka dla trenerów, pokoje psychologów sportowych @ Hotel Hilton ze Spa, licznymi barami i restauracjami @ akademik z komfortowymi pokojami ze zdjęciami byłych reprezentantów na ścianach, żeby mieszkające w nich chłopcy pamiętali po co tu są i do czego dążą ﻿@ motywujące hasła na ścianach z cytatami najwybitniejszych sportowców świata jak Jesse Owens, Mo Farah czy ten Muhammada Ali: „Nienawidziłem każdej minuty treningu, ale powtarzałem sobie: nie poddawaj się, cierp teraz i spędź resztę życia jako mistrz”. Tu po St George’s Park oprowadza były zawodnik Arsenalu i reprezentacji Martin Keown (ładnie się starzeje i wciąż z laczka trafia w okienko – ale jak zobaczycie, jego mataboliczny wiek to zaledwie 31 lat) Steven Gerrard po pierwszym pobycie w St George’s Park stwierdził, że w przyszłości nikt w Anglii nie będzie już mógł zwalać niepowodzenia za porażkę na wielkim turnieju na brak profesjonalnej bazy. – Koniec wymówek. Właśnie dostaliśmy najlepszy ośrodek na świecie. To nowoczesne laboratorium do szkolenia przyszłych piłkarzy. Co prawda wszystkie te nowoczesne machiny nie zagwarantują nam trofeów, ale z pewnością zwiększą szanse na sukces. Jako dzieciak marzyłem, żeby dorastać w takich warunkach, ale nasze pokolenie ich nie miało – stwierdził kapitan reprezentacji Anglii. A przecież piłkarze to nie wszystko, FA zamierza do 2020 roku wyszkolić w St George’s Park… 250 tys. trenerów! Oczywiście nie nawołuję prezesa Bońka i PZPN do błyskawicznego postawienia kopii St George’s Park, bo sami Anglicy przymierzali się do tego 25 lat i kosztowało ich to 100 mln funtów. Ale polski futbol musi mieć swój ośrodek tak samo jak scentralizowany system szkolenia. Bardzo mnie cieszy, że nowy prezes zastrzegł, że poważnie rozważy czy związek rzeczywiście potrzebuje nowej siedziby za 60 mln złotych czy nie lepiej sprzedać (a najlepiej z dużym zyskiem) kupioną już niesławną działkę w Wilanowie. Na budowę centrum dałoby się też wyciągnąć dotacje i od UEFA (podobno chciała wspomóc budowę siedziby 15 mln euro, z pewnością da się przekonać do przekazania tych na centrum) i Unii Europejskiej. Otwarcia Ośrodka Piłkarskiego im. Świętego Kazimierza w grudniu 2017 roku przyćmiłoby w Polsce radość z łatwego losowania grupy na mistrzostwach świata w Rosji i spekulacje na temat szans Roberta Lewandowskiego na obronę Złotej Piłki. A na poważnie, Zbigniew Boniek zostawiłby po sobie znacznie więcej niż zmiana wizerunku. Prawdziwy pomnik. Z czystym sumieniem moglibyśmy stwierdzić, że prezes Boniek dorównał piłkarzowi Bońkowi. ﻿ ﻿  Powiązane wpisy: Zibi, plizz! Nie chcemy Fornalika Bis! Vlog. Skoro Szczęsny tak zaczyna to gdzie skończy? Nadzieja: Dorna i inni Vlog. Łoże Smudy, czyli kulisy bazy repry na Euro 2012 