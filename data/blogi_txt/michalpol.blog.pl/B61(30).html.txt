Klose stwierdził, że poziom sędziowania powinien się poprawiać wraz z postępem technologii. Żeby zmiany nie zmieniły dyscypliny na inną wystarczy tylko delikatność. Ideałem wg niego jest sędziowanie w hokeju, gdzie do weryfikacji decyzji arbitrów dochodzi bezboleśnie dla meczowych emocji. FIFA bronią tradycyjnej formuły, od lat podaje te same argumenty  1. Uniwersalność gry w piłkę nożną, której zachowanie jest jednym z pryncypiów FIFA. Mecze powinny toczyć się według jednakowych zasad na całym świecie. Grupa młodych ludzi kopiących piłkę w małym miasteczku powinna kierować się identycznym regulaminem gry jak zawodowcy, oglądani przez miliony w transmisjach telewizyjnych. Prostota i uniwersalność futbolu jest jedną z podstaw jego światowej ekspansji. Utopia, bo przecież grupa młodych ludzi kopiących piłkę w małym miasteczku często gra nie tylko bez sędziów liniowych ale nawet głównego, na ‘trzy korki – karny’, bez spalonego etc. Co im będzie przeszkadzać, że w Lidze Mistrzów sędziowie będą spoglądać na powtórki, a u nich będą wybuchały kłótnie czy piłka przeleciała między jednym słupkiem zrobionym z kurtki, a drugim…   2. Nie można całkowicie wyeliminować czynnika ludzkiego. Niezależnie od zastosowanej technologii ostateczna decyzja jest i tak podejmowana przez człowieka. Doświadczenie wskazuje, że przy analizowaniu oglądanych w zwolnionym tempie powtórek sytuacji na boisku dziesięciu ekspertów będzie miało dziesięć różnych ocen i opinii. Spory i różnice zdań i tak będą miały miejsce. Tu się z FIFA zgadzam. Obawiam się, że całkowita kontrola komputera odhumanizuje grę, zamiast ukochanego futbolu zrobi nam się widowisko a’la PES czy FIFA 2010. Jako dziennikarz żyjący z legend, emocji, protestuję! O czym będę pisać. Wyobraźcie sobie, że komputer wychwyciłby i zneutralizował rękę Thierry’ego Henry – nie moglibyśmy teraz mówić, że Francuzi dostali na mundialu w RPA za swoje;) Z kolei jeśli ostateczna decyzja będzie i tak należeć  do człowieka to i tak nie wiele się zmieni, skoro wszystko będzie kwestią interpretacji…  3. Zastosowanie nowoczesnych technologii w sędziowaniu jest bardzo kosztowne i niemożliwe do szybkiego wprowadzenia na skalę światową. Zasady gry powinny zaś być identyczne dla wszystkich grających na całym świecie. Jeśli zostałaby zaaprobowana propozycja rejestrowania przekroczenia przez piłkę linii bramkowej, co z pozostałymi spornymi aspektami sędziowania? To prosta droga do kwestionowania każdej decyzji sędziego na boisku. Powiedzmy sobie szczerze: nie szybkie, ale w ogóle wprowadzenia nowoczesnych technologii w sędziowaniu na skalę światową jest niemożliwe. Po prostu powstanie futbol dla biednych i bogatych. PZPN i Ekstraklasa nie są w stanie w wyegzekwować respektowania przez kluby zasad licencyjnych, blaszane daszki udają zadaszenie stadionu, murawa na polskich boiskach jest jednym wielkim skandalem i co, wymuszą instalację telebimów i relację każdego meczu z 12 kamer? Polska, Polską, a co z Kubą, Irakiem, Bangladeszem, a tam też chcą grać w piłkę. Oczywiście możemy się umówić, że chcemy ‘futbolu dwóch prędkości’…  4. Futbol jest grą dynamiczną. Przerywanie jej dla prześledzenia powtórek z kolejnych sytuacji powodowałoby zakłócenie naturalnego rytmu meczu. To trzeba by dokładnie przemyśleć. Jakiś sędzia schowany w centrum dowodzenia, śledzący mecz na kilku plazmach i nadający głównemu na słuchawki, że był spalony, ręka, piłka minęła linię – TAK! Przerywanie gdy po każdej kontrowersyjnej sytuacji i gremialne śledzenie powtórki na telebimie przez sędziego, drużyny, trenerów i publikę, jak w NBA  - NIE! A Wy jakie macie przemyślenia?     Powiązane wpisy: Bafana Bafana, wuwuzele i my Sędziowie: wysocy mogą mniej Akcja: Ludzie FIFA, otwórzcie oczy! Tym, którym tak żal Irlandczyków 