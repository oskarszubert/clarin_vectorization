Stało się! Pep Guardiola jednak ogłosił, że po sezonie odchodzi z Barcelony, z którą przez cztery lata wygrał 13 na 17 możliwych trofeów, w tym dwa razy Ligę Mistrzów. Odchodzi z wielką klasą, nie do końca na tarczy, ale i nie z tarczą. Gdyby chociaż Barca obroniła mistrzostwo Hiszpanii… Ale w jego działaniu widzę przede wszystkim troskę o drużynę, o klub, który jest dla Guardioli Czymś Więcej niż Klub. W przeciwnym razie nie podpisywałby tylko rocznych kontraktów, gotów w każdej chwili usunąć się, jeśli poczuje wypalenie, brak motywacji i nie będzie umiał należycie motywować piłkarzy do walki o kolejne sukcesy. Nie czuje się w stanie pomóc im wygrywać jak w poprzednich sezonach. W Barcy dorastał, z dziecka stał się chłopcem, a później mężczyzną, z juniora piłkarzem pierwszej drużyny, utytułowanym kapitanem, i jeszcze bardziej utytułowanym trenerem, aż stał się guru dla zawodników, którzy kiedyś wieszali sobie jego plakaty nad łóżkiem, a on jako trener wyniósł ich na absolutny szczyt. Widzę w tym analogię do decyzji Bogdana Wentę, który był podobnym guru i kumplem dla swoich piłkarzy ręcznych, bo kiedyś był jednym z nich, a później uczynił ich niezapomnianymi bohaterami. Ale gdy po serii sukcesów przyszły niepowodzenia, doszedł do wniosku, że potrzebny jest ktoś nowy, nie wypalony, głodny sukcesów, kto będzie potrafił ich zmotywować. Obaj odeszli kierując się dobrem drużyny. Wbrew temu co mi się wydawało, nie na maścił na następcę swego mentora, znakomitego i doświadczonego Marcelo Bielsy, ale swego asystenta, Tito Vilanovę. To nowa sytuacja w Barcy, żeby drużynę przejmował asystent. Czasami daje to znakomite efekty, co obserwujemy w Chelsea czy… Lechu Poznań (ukłony dla Mariusza Rumaka). Są tacy, którzy twierdzą, że i tak to Vilanowa wykonywał całą taktyczną, strategiczną robotę na Camp Nou, a Guardiola dawał tylko twarz. Gdyby tak było miałby szansę wyjść teraz z cienia jak mało znany komu Joachim Loew po odejściu Juergena Klinsmanna z reprezentacji Niemiec. Nie chce mi się jednak wierzyć, by tak rzeczywiście było, nie wynika to z żadnej książki, jaka przeczytałem o Barcy, z żadnego wywiadu z którym kolwiek z piłkarzy. Czy np. mogło być pomysłem Vilanovy pozbycie się z klubu Ronaldinho, Deco i Samuela Eto’o, a jeśli nawet trzeba mieć było ogromną charyzmę, żeby to przeprowadzić. Vilanova – komu Mourinho włożył palec w oko, temu wielki futbol nie straszny   Chwaląc z jednej strony kontynuację – trenerem zostaje człowiek przesiąknięty na wskroś filozofia i etosem klubu, świetnie znający piłkarzy i to co przestało funkcjonować. W dodatku obejmuje zespół już teraz, a nie od nowego sezonu, zdarzy więc przejść chrzest bojowy w meczach o stawkę, w tym w finale Pucharu Króla. Zobaczymy jak piłkarze Barcy zagrają dla niego. Moich wątpliwości nie budzi brak doświadczenia, bo przecież Guardiola obejmując Barcę miał jeszcze mniejsze. Vilanova zdążył już zaś nawet poczuć w oczodole palec Jose Mourimho (jak rozwinie się ta relacja teraz, gdyby obaj sa trenerami, czy El Clasico nabierze nowych wymiarów?). Ale Vilanova w przeciwieństwie do Pepa nie był charyzmatycznym kapitanem drużyny, którego plakat obecni piłkarze wieszali sobie nad łóżkiem, nie przebił się nawet z drużyny B do pierwszej. Czy będzie miał wystarczający autorytet do pracy z mistrzami świata, Europy i najlepszym piłkarzem globu? Przykład Andre Villasa- Boasa, który wrócił do Chelsea, w której przebywał jako adiutant Mourinho i świetnie znał najważniejszych piłkarzy pokazuje, że różnie z tym bywa., Ale tu szatnia jest inna, priotytety inne i inni piłkarze, a Vilanova jest jednym z nich, więc zobaczymy… ﻿  Powiązane wpisy: Teściowa Guardioli nie wygra Pucharu Europy Guardiola odejdzie o 12? Zrozumieć Barcelonę Tiki-taka – tak! Wypaczenia – nie! 