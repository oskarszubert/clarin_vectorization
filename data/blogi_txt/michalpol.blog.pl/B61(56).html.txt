Witam w Nowym Roku! Prezentując Wam ostatnie notki Gwiazdkowego Konkursu Literackiego 2011 z radością i oddechem ulgi stwierdzam, że nie zgadzam się w jednej kwestii z naszym naczelnym recenzentem w tej edycji, Pipesem_Pipesem – poziom konkursu nie opadał na kształt podkowy. W ostatniej odsłonie znalazły się prace i dobrze napisane i kreatywne, a przede wszystkim znów autorom udało się mnie zaskoczyć! Po pierwsze braterskim „podwójnym uderzeniem”, ale i doborem akcji. Nigdy bym nie pomyślał, że ktoś może sięgnąć po dramaty (jakże odmienne;) Davida Villi czy Gary Linkera! No i wieńczący konkurs kolejny gol z Łazienkowskiej, ale nie ten, któremu poświęcił poemat Quentin… Zapraszam do lektury. Do Pipesa_Pipesa, a także recenzenta od Parówek, który błysną formą, mam prośbę, zrecenzujcie plizz dzisiejsze notki jak zwykle, a werdykt całości przyślij mi na mejla – opublikuję wraz z werdyktem mojego jury (może już jutro – nie wiem kiedy wydębię od nich zeznania). ﻿   Euro uderza do głowy Tomasz Cłapa Ubrany w koszulkę reprezentacji Polski, owinięty szalikiem w narodowych barwach siedzę, trzęsąc się, skulony i wpatrzony w milczeniu w ekran telewizora. Serce bije jak oszalałe, w głowie roztaczają się wizje przyszłości, a wszystko to zależne jest tylko od tej jednej decyzji. Michel Platini z trudem rozrywa kopertę, w której znajduje się kartka z nazwą gospodarza Euro 2012. Słyszę pulsującą krew w moich skroniach. Platini się uśmiecha, myślę: „to dobrze czy źle?”. Wysuwa kartkę, myślę: „błagam…”. I pokazuje napis „Poland   Ukraine”, a ja przeżywam najpiękniejszą chwilę mojego życia. Wrzeszczę i skaczę jak oszalały. Nie widzę i nie słyszę niczego dookoła. Ktoś z zewnątrz mógłby na mnie spojrzeć i pomyśleć: „czubek”. Ale dla mnie nie ma to żadnego znaczenia, bo wiem, co to wszystko oznacza. Wiem, że po tylu latach oczekiwań doczekam się nowego Stadionu Narodowego. Wiem, że oprócz tego powstaną liczne stadiony piłkarskie, za które jako Polak nie będę musiał się wstydzić. Wiem też, że będzie musiał nastąpić rozwój infrastruktury drogowej i kolejowej, co będzie służyło mi i innym Polakom przez następne dziesiątki lat. No i wreszcie samo Euro – impreza, jakiej Polska nie miała, najważniejsza ze wszystkich zaraz po piłkarskich MŚ i Igrzyskach Olimpijskich. Piłkarska uczta dla prawdziwych fanów z całej Europy! Te wszystkie myśli przewijają się w mojej głowie w ciągu kilku sekund. Jestem w takiej euforii, że biegnę na balkon. Krzyczę. Na szczęście nie skaczę. Wybiegam z balkonu do drugiego pokoju. Tym razem skaczę. I nagle leżę na podłodze. Zdaję sobie sprawę, że właśnie z całym impetem uderzyłem czołem o górną część futryny. Moja pierwsza myśl: „ale będzie guz”. Oszołomiony, trzymając się za głowę, wracam przed telewizor. Widzę w nim uradowanego prezesa Listkiewicza. Niestety, dostrzegam też czerwony, życiodajny płyn, spływający po mojej ręce. Na moim reprezentacyjnym szaliku pojawia się coraz więcej czerwieni… Wszystko, co później się wydarzyło, można opisać w telegraficznym skrócie. Pomoc brata. Szukanie bandaży. Łazienka przypominająca miejsce zbrodni. Założenie opatrunku. „Matko Boska!” mojej mamy. Zmiana opatrunku. Wizyta w szpitalu. Prześwietlenie głowy. Wycięcie grzywki. Założenie szwów. Nie wyprę się tego, że jestem kibicem. Kilkucentymetrowa, jasna blizna na granicy czoła i włosów to dowód na to, jakim jestem fanem. Fanem, który za Euro daje głowę!   Mój brat, kibic Karol Cłapa Patrzyłem na niego z lekkim zafascynowaniem. Zawsze się tak ekscytował przed najważniejszymi sportowymi wydarzeniami. Kiedy on wpatrywał się w ekran telewizora w koszulce i szaliku reprezentacji, siedziałem obok niego w zwykłym podkoszulku i zajmowałem się zupełnie czymś innym. To nie tak, że się nie przejmowałem – po prostu pewne sprawy zawsze brałem bardziej na spokojnie. W przeciwieństwie do niego chyba nie posiadałem tej iskry do niekontrolowanych wybuchów radości, kompletnego amoku, utraty zmysłów. Tamtego dnia jeden jedyny raz postanowiłem jednak bardziej się wysilić. Miał chłopak pecha. Przecież tak naprawdę nie powinno mnie tam być. Wróciłem ze szkoły trochę wcześniej niż planowałem i tylko dzięki temu ceremonię mogłem obejrzeć w telewizji. Do dziś zdarza mi się zastanawiać, czy gdyby mnie tam nie było, późniejsze wydarzenia miałyby miejsce. Czy zmieniłem wtedy przyszłość? Jak ją zmieniłem? Na lepsze? Na gorsze? Chyba jednak na lepsze. Nic wielkiego się nie stało, a historia od czterech lat dostarcza nam masę śmiechu. Punkt kulminacyjny. Michel Platini. Koperta. Rozerwanie. Chwila napięcia. I po chwili pękają mi bębenki. Tomek drze się w niebogłosy, zaczyna podskakiwać. Ja także, choć jest to po prostu czysta radość. Dostaliśmy Euro! Doskonale wiem, co to oznacza, ale nie analizuję tego, kalkulacje odkładam na bok. Po prostu się cieszę z niespodziewanej decyzji, jaką podjęła UEFA. Kątem oka widzę jeszcze kadr, w którym Listkiewicz i spółka tańczą z radości, ale po chwili moja uwaga odwrócona jest już w przeciwną stronę, gdzie znajdują się drzwi na balkon. Są otwarte. Tomek stoi na zewnątrz. Wydziera się na całe osiedle. Jak zwykle. Nie pamiętam, co krzyczał. Biegnę za nim, ale on już staje w drzwiach, więc zawracam, biegnę w przeciwległą stronę i przebiegam przez drzwi prowadzące do przedpokoju. Oczywiście w podskokach. Tomek niestety naśladuje moje ruchy. Nie bierze poprawki na swoje dodatkowe dwadzieścia centymetrów. Podskakuje w przejściu. Słyszę huk. W momencie uderzenia byłem odwrócony do ściany. Nie rozumiałem, co się stało. Przed chwilą stał, teraz leży. Reakcja chemiczna w mojej głowie w końcu zachodzi i nagle rozumiem, że nadział się na futrynę. Nie mogę opanować śmiechu. Tomek zbiera się do kupy i wraca do pokoju. Mija kilka sekund. Wtedy słyszę pierwsze od kilku minut zdanie, którego nie wykrzyczał. Karol, krew. Wracam do salonu i widzę brata trzymającego się za głowę. Krew przecieka mu między palcami. Ruszam dramatycznym krokiem do łazienki w poszukiwaniu bandaży. Przetrząsam kolejne szafki. Oczywiście nigdzie nie mogę znaleźć choćby kawałka. W końcu jakieś dorwałem. Niezgrabnie zatamowaliśmy krwawienie. Po wszystkim posprzątałem łazienkę. Wyglądała jak rzeźnia. Gdy opanowaliśmy sytuację, jedyne, o co zapytał, to czy krew poplamiła mu koszulkę. Mój brat – kibic. Chyba naprawdę nigdy mu nie dorównam.    Kosmiczna Akcja Anita A 6 marzec 2011 data, która już na zawsze będzie źle wspominana przez zawodników Manchesteru United. Czerwony Diabły, liderzy tabeli Premier League przybyli na Anfield Road, aby zmierzyć się z Liverpoolem, który dopiero zaczął podnosić się po fali niepowodzeń i kłopotów. Spotkanie nazywane „Bitwą o Anglię” , w którym nikt nigdy nie wybiera faworyta.  Gdy  spotykają się te dwa zespoły nikt nie patrzy na ich miejsce w tabeli, ponieważ wszystko może się zdarzyć. Również w tym meczu nie zabrakło emocji i niespodzianek.. Trudno mi znaleźć odpowiednie słowa, kiedy przypominam sobie 33 minutę i KOSMICZNĄ akcje Luisa Suareza. To było dopiero piąte spotkanie Urugwajczyka w rozgrywkach Premier League. Od samego początku wzbudzał wiele emocji, strzelił  gola już w swoim debiucie, jednak wszyscy uważali, że będzie prawdziwym wzmocnieniem dla the Reds dopiero po kilku miesiącach. Nic bardziej mylnego.. Mecz trwał , a spotkanie było bardzo wyrównane, drużyny odpowiadały atakiem na atak. I w końcu nadeszła ta chwila.. Moment, w którym Suarez wzbudził zachwyt wszystkich , którzy oglądali to spotkanie. Wydawało się , że Manchester po raz kolejny odeprze kontrę Liverpoolczyków . Młody Samlling przejął piłkę we własnym w polu, karnym jednak bardzo szybko stracił ją na rzecz nieustępliwego  Skrtela. Słowak podał piłkę do Kyrgiakosa, a ten krótkim podaniem oddał ją Suarezowi.. I wtedy zaczęła się magia… Pierwszą ofiarą El Pistolero padł Rafael, którego Urugwajczyk minął z zawrotną prędkością puszczając mu piłkę między nogami. Potem nie było łatwiej, na drodze Suareza stanął doświadczony Carric, jednak również i on został ograny w niesamowity sposób. To rozpaczliwej interwencji  zabrał się Brown, ale ta próba nie przyniosło pożądanego efektu. Suarez atakował z ostrego konta, a do ogrania  pozostali  jeszcze  Van Der Saar i Evra, który miał asekurować holendra.  Czym  byłaby ta akcja bez idealnego wykończenia? Suareza posyła piłkę pod nogami bramkarza, futbolówka mija Evre i leci w kierunku bramki. Dla świętego spokoju do bramki wbija ją Dirk Kuyt! A teraz policzcie do 8, bo właśnie tyle zajęło Suarezowi przeprowadzenie tej kosmicznej parady. Po Anfield Road rozlała się fala euforii, jedni krzyczeli z radości, inni przecierali oczy ze zdziwienia. Wszyscy zadawali sobie pytanie JAK ON TO ZROBIŁ? Przecież na drodze Suareza nie stanął byle kto : Carric, Smalling, Van Der Saar świetni zawodnicy. Jednak Urugwajczyk dosłownie zatańczył z nimi w polu karnym , nie pozostawiając im żadnej nadziei.. Tak piękne akcje z piękne akcje z pewnością dodają pewności siebie całej drużynie, podobnie było również w tym spotkaniu. Liverpool wygrał z przyszłymi Mistrzami Anglii 3:1, a sam El Pistolero nie poprzestał na jednej akcji i przyczynił się do wszystkich goli strzelonych przez drużynę z Merseyside. Suarez był w tym spotkaniu powiewem świeżości, która okazał się być zabójczy dla rywali. Zawodnik z tak niewiarygodnym talentem i chęcią wygrywania jeszcze niejednokrotnie zadziwi wszystkich przeprowadzając piękne parady na boiskach Premier League. Obrońcy! Drżyjcie!    Wewnętrzna walka Przemysław Kubiak Mundial roku 1990 był mundialem dziwnym. Oglądający go z trybun włoskich stadionów widzowie mieli okazję obejrzeć niewiele bramek, dużo za to czerwonych kartek. Szczególnie zapadł on w pamięci Anglikom, których drużyna zajęła wtedy czwarte miejsce. Był to ostatni taki mundial w którym synowie Albionu odegrali ważną rolę.  Rozpoczęli oni zmagania meczem z Irlandią, w którym byli faworytami. I rzeczywiście, już w 8 minucie na prowadzenie wyprowadził Anglików Gary Lineker, strzelając bramkę może nie cudowną, nie zachwycającą, ale jednak bardzo ważną. Brytyjczykom udało się utrzymać jednobramkowe prowadzenie do przerwy, schodzili więc do szatni w dobrych nastrojach. Jednak już wtedy Gary Lineker odczuł coś dziwnego… Małe łaskotanie, może przemieszczanie się bąbelków powietrza – COŚ zdecydowanie dawało znać o swojej obecności w jego jelitach. „No way, i’ve to stop it” pomyślał sobie pewnie wtedy Gary, zdając sobie sprawę że te kilka minut przerwy mogą się okazać niewystarczające do pozbycia się problemu.  Tak też więc przeczekał przerwę siedząc na skraju ławki w szatni, zmienił koszulkę i spodenki i wybiegł na boisko, pewien że uda mu się wytrzymać z tym niezręcznym dyskomfortem do końca spotkania. W końcu był profesjonalistą, a to były mistrzostwa świata! Everything will be OK! Ale nie było OK. W tej nierównej walce piłkarza z własnym ciałem piłkarz musiał on uznać jego wyższość. Nogom odechciało się podrywać ciało do sprintu, stopy nie wykonywały już szybkich ruchów wokół futbolówki, a niektóre mięśnie pozostawały aż za bardzo spięte… Ta walka, wewnętrzna w każdym tego słowa znaczeniu, miała swój finał podczas jednego z wyskoków do wysokiej piłki. Gary poderwał się, w powietrzu odbił od rywala i miękko wylądował na murawie. Miękko, bo w momencie odbicia się coś w nim pękło, na ułamek sekundy stracił on panowanie nad swoim ciałem i… Nie trzeba sztabu ekspertów i setek analiz by wiedzieć, co wywołało katastrofę. Włoskie jedzenie nigdy nie służyło żołądkowi Anglika, a teraz swój sprzeciw objawiły one w najgorszym z możliwych momentów.  Zaraz po lądowaniu Gary, zdając sobie sprawę z bałaganu jaki właśnie spowodował w swoich spodenkach, starał się z typowym dla Anglików stoickim spokojem wszystko posprzątać. Trochę tu, trochę tam: „It should do a thing, this should trampled, ok let’s get back to the game now!”. I mając nadzieję, że kamery niczego nie zarejestrowały dzielnie wrócił do gry. Wytarł jeszcze ręce w trawę, a przy najbliższej okazji wywrócił się jeszcze raz, tak na wszelki wypadek. Dziś przyznaje otwarcie. „Nigdy nie czułem takiej swobody w grze jak po tym wydarzeniu”. Jak widać Gary potrafi szybko uporać się z każdym problemem, otrząsnąć się i wrócić do gry. Nie jest więc zaskoczeniem, że na mistrzostwach strzelił jeszcze trzy bramki i dał Anglii awans do półfinału.  Moment ten może nie zapisał się złotymi zgłoskami w historii futbolu, powinien jednak być przykładem i nauczką dla każdego. Co masz zrobić jutro – zrób dziś.    ﻿D-moll Charlie Prince Opisując akcję, która zapadła mi najbardziej w pamięć jestem zmuszony bardzo szeroko interpretować temat. Gdy szukałem w głowie fajnych goli, najczęściej ich sprawcą był David Villa. Jeden z moich ulubionych piłkarzy, który przeszedł do nielubianego przeze mnie klubu, by ratować  klub mój ukochany (przykład na to, że miłość bywa upokarzająca). Nie mogłem się zdecydować czy kryterium wyboru powinny być emocje towarzyszące trafieniu czy może lepiej efektowność bramki. Dziwna sprawa, bo im dalej sięgałem w pamięć tym częściej przypominała mi się akcja stosunkowo niedawna, która z golem nie ma nic wspólnego. Chodzi oczywiście o złamanie nogi podczas Klubowych Mistrzostw Świata. Siedziało to cicho w mojej głowie regularnie wyłażąc podczas retrospekcji świetnych akcji Davida Villi. I tak zdałem sobie sprawę, że właśnie to zdarzenie powinienem opisać. Prozaiczność tego wszystkiego jest porażająca -nie ma tu żadnego boiskowego rzeźnika, ani nawet faulu- ot po prostu pęka kość. Zwykła sprawa. Półfinał rozgrywek, przeciętny rywal, długa piłka na Davida Villę, próba opanowania piłki w asyście dwóch obrońców, strzał i złamanie. Wszystko. Nawet powtórki nie są wstrząsające. Najbardziej tragiczne jest zbliżenie na siedzącego na murawie Villę, człowieka który doskonale wie co się stało. Jego twarz opisującą świadomość wielomiesięcznej kontuzji. Jego bezradność. Cierpienie. Mogę tylko zgadywać jaka była pierwsza myśl, pojawiająca się w głowie piłkarza ułamek sekundy po złamaniu, ale mam nieodparte przeczucie graniczące z pewnością, że pomyślał o Euro 2012- najbliższym i najważniejszym dla niego wydarzeniu sportowym. Nie wiem czy zdąży się wyleczyć (choć prognozy są optymistyczne), a jeśli tak to czy będzie w kadrze i czy odbuduje formę, wiem za to, że Hiszpania bez Davida Villi tytułu nie obroni na pewno. Otwiera się zatem szansa dla Polski? (Ostatnie zdanie, trochę brukowe tak – nomen omen- na przełamanie molowej tonacji tekstu    ﻿Gol, który otworzył drogę do Rzymu dluu1990 Stamfor Bridge. Półfinał LM 2008/2009. Chelsea Londyn 1- 0 FC Barcelona. Ilu kibiców Barcy zwątpiło w zwycięstwo? Ile wyłączyło wtedy TV? Ile pogodziło się już z porażką? Ale nie Iniesta i nie Barca. Drużyna złożona głównie z wychowanków, gdzie od dziecka wpajane są zasady futbolu nie przestała walczyć. Nie mogła przestać! Mecz nie układał się po myśli Blaugrany na czele z Misterem. Bramka strzelona przez Essiena już na początku meczu dawała awans Londyńczykom. Essien wtedy „huknął jak z armaty”. Była to jak się wtedy wydawało bramka meczu, już nikt się nie spodziewał, że może się wydarzyć coś piękniejszego tamtego wieczoru. Czerwona kartka. Kontrowersyjne decyzje sędziego. Brak klarownych sytuacji Barcy na wyrównanie. Nic nie zapowiadało , że losy spotkania się odwrócą. Czas uciekał. Chelsea tylko się broniła a ataki Barcelony stawały się coraz bardziej rozpaczliwe i nerwowe. Koniec regulaminowego czasu. Cztery minuty doliczone. Azulgrana nie przestaje atakować. Nareszcie przychodzi 93 minuta. Akcja Barcelony, która wstrząsnęła całą Europą i światem. Akcja, która doprowadziło Londyńczyków do rozpaczy a Katalończyków do wybuchu radości niczym wybuch wulkanu. Akcja, która dała upragniony awans do Rzymu. Wszystko zaczęło się od Xaviego, wypuścił prawym skrzydłem rozwścieczonego „geparda” Daniego, który jakby nie odczuwał trudów meczu „pognał za swoja ofiarą” i dośrodkował w pole karne. Piłkę wybił Terry, ale nie fortunnie. Ta spadła pod nogi Eto’o. Źle przyjął. Dlaczego teraz?! Futbolówka jak bezpański pies poniewierała się w polu karnym. Essien rozpaczliwie interweniował. Nie trafił w piłkę! Ta natomiast znalazła swojego właściciela w Messim. Czekaliśmy na strzał ale Argentyńczyk nie strzelał, oddał do Andresa. „Co on robi?” – myśl, która pewnie opanowała setki kibiców na całym świeci. Przecież nie ma czasu trzeba zdobyć gola, trzeba uderzyć na bramkę! To czego nie zrobił Leo zrobił Iniesta. Nie zastanawiał się, uderzył! Czas jakby się zatrzymał. Ułamki sekund trwały jakby wieczność. Piłka leciała, leciała i…. wpadła! GOL! Andrés Iniesta! Czech pokonany! Bezradnie interweniował ale cóż on mógł zrobić?! Strzał cudowny! Nieziemski! Na gola Andres jak i cała Barca zareagowałem sprintem do rogu boiska. Na co dzień spokojny, tamtego wieczoru nie wytrzymał, zdjął koszulkę. Jakie emocje musiały nim kierować. Jak sam powiedział o tej bramce „Uderzyłem całym sercem. Całą duszą” i to było widać. Andres nigdy nie był wyborowym strzelcem, ale to co zrobił w tamtym meczu było czyś tak cudownym, tak wyjątkowym , tak magicznym, że do dziś dzień mam ciarki na samą myśl o tym golu.    Ten.. Michał Trela www.trelik.blox.pl﻿ Wychodzą na boisko. Do meczu 30 minut. Trybuny nowego i imponującego – zwłaszcza dla przybysza z Rychlińskiego – stadionu zapełniają się. Na boisko wybiegają w czerwonych koszulkach wszystkie Łatki, Patejuki i Górkiewicze, o których Warszawa pierwszy raz słyszy. Znaczy wtedy jeszcze nie słyszy. Przecież spiker ucisza grupkę przyjezdnych z Bielska, krzycząc „na Ł azienkowskiej doping tylko dla Legii!“ Przecież kibice nagle się ożywiają i puszczają wiązankę , jakiej jeszcze nie słyszałem, w której proste „wyp…ć “ brzmiał o niczym słowo, którym usypiamy siostrzeńca. Ach, więc to jest ta siła Żylety, pomyślałem. W tym momencie wiedziałem, że chłopaki z Podbeskidzia są przegrane. Oni muszą patrzeć na to wszystko, słuchać tych tekstów o swoich rodzinach i myśleć , którym wyjściem najbliżej do Bielska. A może nie? A może poczują się , jak Polacy na Wembley, do których wołano, jak do zwierząt? A może… Milion myśli na raz, jeszcze zanim pił karze Legii w ogóle wybiegli na rozgrzewkę. Podbeskidzie dalej nie istnieje. Spiker wita kibiców, z wszystkich Elblągów, Szczecinów, Sosnowców. Nawet z Bielska, tyle, że tych z BKS-u. Chamstwo. Ależ był oby pięknie utrzeć im te nosy. Żeby zapamiętali. Żeby zobaczyli. Żeby poczuli, że Podbeskidzie to nie jest byle co. Aj, żeby tam wejść na boisko, to zaraz bym pokazał góralski charakter. A może nie? A może trząsłbym się jak oni? *** A oni się nie trząśli. Grali tak, jak ja przekonywałem siebie, ż e bym zagrał . Prowadzili 1-0. Był a 45 minuta, a bielszczanie zdecydowali się po raz ostatni przed przerwą przekroczyć połowę . Przekroczyli. Boże, teraz nie stracić, nie stracić piłki, nie stracić bramki do szatni, bo się zacznie. Jest, aut. Górkiewicz bierze piłkę . Zostawia Sokołowskiemu. Warszawa gwiżdże, Warszawa nie wytrzyma tej gry na czas. Sokołowski bierze rozbieg i zamienia się w Rory’ego Delapa. Miota piłką, niczym Majewski, w pole karne. Patejuk wybija się z jednej nogi. Leci i nieziemską przewrotką trafia piłkę . Kuciak nie ma szans na interwencję . Nawet, gdyby leciał o w środek bramki, to i tak by nie obronił, w takim jest szoku. Stadion na ten ułamek sekundy milczy. Zaraz na boisko lecą  „k…“. Ale i tak wiem, że Patejuk – warszawiak – uciszył Legię . Że to kopnięcie był o wyładowaniem całej złości 29-latka, który musiał tłuc się przez Góry Kalwarie, przez Złotokłosy i Ponidzia Nidy Pińczów, by w dalekim Podbeskidziu dostać wreszcie szanse zagrania na Łazienkowskiej. I miał chłop wyczucie. Jak żyję , nie pamiętam, by piłkarz Podbeskidzia strzelił gola przewrotką. Łupili Tura Turek dziewięcioma bramkami, strzelali w każdy możliwy sposób, ale przewrotki nie było. Patejuk też efektowny nie był . Wyglądał , jakby całe życie czekał tylko na ten jeden moment, kiedy przywali całej Warszawie z przewrotki. I wyjedzie z niej już nie jako jakiś Patejuk, ale jako TEN Patejuk. *** A dzięki niemu ja, poczułem wtedy, że nie jestem jakimś Trelą . Poczułem, że jestem Trelą, którego Podbeskidzie uciszyło Łazienkowską.  Gol Patejuka 3:00 I to już koniec konkursowych notek. Która, Waszym zdaniem najlepsza? Dziś i w całym konkursie?  GwiaKoLi 2011. Odslona 6 Powiązane wpisy: Akcja: GwiaKoLi. Odsłona 3 Akcja: GwiaKoLi! Odsłona 1 Akcja: GwiaKoLi. Odsłona 4 Akcja: GwiaKoLi. Odsłona 5 