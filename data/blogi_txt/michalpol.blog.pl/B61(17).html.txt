Sytuacja była zabawna, bo Piechniczkowi z Engelem po początkowych zapewnieniach, że Smuda ma wolną rękę i nikt nie będzie mu się wtrącał, później zdarzało się odpowiadać na pytania skierowane do trenera. - Gdyby mnie ktoś zadał to pytanie, to bym odpowiedział… – zaczynał Piechniczek i… odpowiadał za Smudę, a był tylko jeden mikrofon, który panowie podawali sobie, więc kto miał mikro ten miał głos. Mało tego, zadałem Smudzie pytanie, czy w jego kadrze będą grali piłkarze, którzy nie grają na co dzień w klubach i co z Ebim Smolarkiem, który klubu w ogóle nie ma? Franz odparł, że grzejącym ławę będzie dawał szanse, bo chce im się przyjrzeć, ale Smolarek póki nie znajdzie sobie klubu, nie ma co liczyć na grę w kadrze za dawne zasługi (greps, że równie dobrze mógłby powołać Darka Szpakowskiego, który też klubu nie ma był jedynym żartem Smudy na konferencji).   A tu po chwili szef Smudy, czy Piechniczek ze swadą przekonywał, że on oczywiście by Ebiego powołał, bo ‚każde powołanie traktowałbym w kategorii obozu sportowego i treningu’. - Nie wystawiłbym Smolarka w meczu, ale dał szanse bycia w kadrze, trenowania z nią i uwierzenia w siebie. A rozliczylibyśmy go po Euro 2012 – stwierdził. Swoją drogą to baaardzo ciekawa koncepcja, ale czy uczciwa, wobec tych, którzy mają kluby i grają w nich? No ich jeśli rozliczenie po Euro 2012 wyjdzie niekorzystnie, kto poniesie konsekwencje? Ale to inna sprawa, Ciekawi mnie czy to było polecenie służbowe, czy tylko sugestia, dobra, koleżeńska rada, ale jak wiadomo z tych nie do odrzucenia. Piechniczek: z polską piłką lepiej, niż wskazuje ranking FIFA    Sytuacja powtórzyła się kiedy zadałem Smudzie pytanie czy nie wkurza go, że jego debiut trenerski ma odbyć się na stadionie Legii w przebudowie z jedną trybuną, na który może wejść pięć tysięcy widzów (i to jak odstoi godzinę w kolejce do jednej z czterech bramek)? Odpowiedzi udzielił mi Engel, że to ‚Rumuni nam narzucili Warszawę’ i nastąpił koniec konferencji, ludzie zaczęli się rozchodzić i musiałem się dopraszać o odpowiedź trenera. Nie wiem naprawdę jak to wszystko traktować, czy jak pokazówkę kto tu rządzi, kto naprawdę czym kieruje i ma do powiedzenia. Czy to te ‚naciski, naciski’ tak stłamsiły Smudę, że trudno było w nim rozpoznać tego charyzmatycznego człowieka jakim przecież jest. Czy po prostu sam jeszcze nie może uwierzyć w to spełnienie, na które czekał tak długo i stąd to rozedrganie?   A może… prawdziwego Franza ujrzymy dopiero jak podpisze kontrakt, bo z tego co zrozumiałem nastąpi to dopiero po 12 grudnia? Swoją drogą skąd ta zwłoka i właściwie w jakim charakterze poprowadzi mecze z Rumunią i Kanadą? Czy nie po to, żeby sztab kadry był już wówczas ustalony, czyli odpowiednio doradzony, przez ludzi PZPN, którzy chcą przecież tylko pomóc  ? Ciekawe…     Hity weekendu w Bwin. Wisła kontra Legia, Chelsea kontra Man Utd! Zarejestruj się i zgarnij bonus!   Powiązane wpisy: Utracony autorytet Franza Smudy Inspiracja dla Franza Smudy Kwadratowe jaja Smudy Prawda o pracy dla Smudy w Bundeslidze 