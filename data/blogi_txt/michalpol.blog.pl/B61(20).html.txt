…trzech rywali mija jak slalomowe tyczki, w pełnym biegu wpada na pole karne. Na przeciwko niego nie byle kto, Gomez to świetny bramkarz. Rzuca się w dobrą stronę, ale jest bez szans, piłka wpada do siatki tuż przy słupku… Czysta perfekcja. W tym golu jest wszystko: wielka stawka meczu odwiecznych rywali, sztuczka magiczna maga futbolu jakim jest Fabregas, ale i jego wielka pasja, siła, kiedy nie daje się wyprzedzić, ani zatrzymać obrońcom, kapitalne uderzenie nogą, piłka trafia dokładnie tam gdzie miała, żadnej przypadkowości, rykoszetu, szczęścia, że najszło i wyjszło… Na drugim miejscu umieściłby bramkę jaką Maestro Andrea Pirlo zdobył w pierwszym meczu grupowym Ligi Mistrzów przeciwko Realowi Madryt. Strzelić takiego gola, z tej odległości Ikerowi Casillasowi, na Santiago Bernabeu… to potrafią tylko starzy wielcy mistrzowie. W dodatku taki gola na 1:1 nie mógł nie natchnąć reszty „rosso-nerich”, odmienił losy meczu, skazywani na pożarcie goście wygrali 3:2. I odżyli też w Serie A Z gola jeszcze w barwach Manchesteru United przeciwko FC Porto, Cristiano Ronaldo dostał Nagrodę Puskasa dla najpiękniejszej bramki roku w plebiscycie na oficjalnej stronie FIFA (głosowało 120 tysięcy internautów). U mnie tylko miejsce nr 3. Nie odmawiam bramce urody, ale rywal nie taki i stawka też, bowiem wszystko było wiadomo przed pierwszym gwizdkiem. Postanowiłem też uhonorować gola Michela Bastosa z eliminacji Ligi Mistrzów przeciwko Anderlechtowi, bo po prostu uwielbiam takie bramki. I co raz bardziej podoba mi się nowy Olympique Lyon. Na pewno jak się ma takich zawodników w drużynie jak Bastos i Miralem Pjanić, szybko można zapomnieć, że grał tu kiedyś i błyszczał ktoś taki jak Juninho Pernambucano. I na koniec może nie najpiękniejszy, ale na pewno NAJWAŻNIEJSZY GOL 2009 ROKU. Gol, który zmienił historię futbolu. Gdyby nie on nie zachwycalibyśmy się dziś sześcioma tytułami Barcelony, wychowankami La Masii, genialnym trenerem Pepem Guardiolą, ale stawialibyśmy ołtarzyk Guusowi Hiddinkowi (choć pozostaje pytanie jak przebiegłby drugi finał z rzędu z Chelsea – Manchester Utd?). Krótko mówiąc: 6 maja. Stamford Bridge. I Andres Iniesta! Chciałem tu umieścić jako antygol roku bramkę z meczu Francja – Irlandia i słynna rękę Thierry’ego Henry, ale wszyscy ją znają na pamięć, a zresztą po co psuć nastrój? Obyśmy mieli co wspominać na koniec 2010 roku!    Ligi Europejskie w Bwin.com. Kto zostanie mistrzem Anglii, a kto Hiszpanii? Zarejestruj się i zgarnij bonus!  Powiązane wpisy: Bzdura Roku 2011 Piękne powiedziane, czyli cytaty roku 2008 Sneijder właśnie został Piłkarzem Roku! Notka Roku 2012: kandydaci (1) 