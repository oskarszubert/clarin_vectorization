Czy dziś na Camp Nou piłkarze Barcelony będą mieli takie powody do radości jak na obrazku powyżej? Futbol jest na tyle nieprzewidywalny, że nie da się tego definitywnie i automatycznie wykluczyć. Mimo, że tak wiele przemawia przeciwko gospodarzom: przede wszystkim forma w ostatnich meczach. I forma rywali – Milan w tym roku nie przegrał żadnego z 10 meczów. I historia, bowiem nigdy w historii Champions League jeszcze się nie zdarzyło, by zespół, który przegrał w pierwszym spotkaniu 0:2 na wyjeździe, awansował dalej. Zdarzyło się za to by drużyna odrobiła jeszcze wyższe straty i to właśnie z AC Milan, wówczas dużo, dużo silniejszym niż obecny. W 2004 roku Deportivo La Coruna uległo San Siro ulegli 1:4, by w rewanżu rozgromić rywali aż 4:0! Czy to szczęśliwy omen dla Katalończyków, że w ostatni weekend właśnie z Deportivo wygrała 2:0 w ostatniej kolejce ligowej? Jeśli Barca chce awansować na pewno nie może kierować się omenami ani historią. Musi zapomnieć, że w ostatnich latach potrafiła rozgromić na Camp Nou Bayern Monachium 4:0, Arsenal 4:1 czy Bayer Leverkusen 7:1, bo na ławce zasiadał Pep Guardiola. Za Jordiego Roury, asystenta Tito Vilanovę Katalończycy nie są tak skuteczni. Jakąś nadzieje niesie to, że w weekend odpoczywali kluczowi piłkarze z Leo Messim na czele i, że po kontuzji wraca Xavi, Barca powinna więc mieć siły na ewentualną walkę przez 120 minut, jeśli będzie trzeba. I jeśli się uda wcześniej strzelił Milanowi dwa gole. By tak się stało, Katalończycy nie mogą stracić gola – w meczu z Deportivo nie stracili po raz pierwszy od 13 spotkań – i musi liczyć, że Milan nie będzie w stanie drugi raz zagrać równie perfekcyjnie i konsekwentnie w defensywie co na San Siro. Mój redakcyjny kolega Rafał Stec przestrzega Barcę, że Milan to drużyna stworzona do wielkich celów. Ma w DNA przygotowanie by błyszczeć w ważnych międzynarodowych meczach jak ten. W XXI wieku zdobyła dwa Puchary Europy, przegrała jeden finał i kilka razy była w półfinale, a w tym czasie zdobyła tylko dwa mistrzostwa Włoch. Potrafi wycisnąć z siebie więcej, gdy patrzy cała Europa – mówi. Jak będzie dowiemy się już wkrótce, tymczasem szybki konkurs, w którym do wygrania piękny album ‘Barca. Emocje’ z prologiem Xaviego, wydany właśnie przez wydawnictwo Sine Qua Non. Czy dla jakiegoś kibica stanie się pocieszeniem po dotkliwej porażce z Milanem i odpadnięciu z Ligi Mistrzów już w ćwierćfinale, co definitywnie odedrze z Barcy miano najlepszej drużyny świata? Czy przedstawione w niej emocje nie będą tylko wspomnieniem ale przygrywką do kolejnych czekających nas w ćwierćfinale, półfinale, finale… Żeby ją wygrać, trzeba napisać w komentarzach… co się wydarzy dziś wieczór na Camp Nou. Wynik, ale i przebieg meczu. Np: pierwsza połowa bez bramek, Barca wyprowadza szaleńcze ataki, wali głową w mur, Milan mądrze się broni, w drugiej połowie tiki-taka wreszcie przynosi efekty, osłabiony naporem Milan popełnia dwa błędy, które w ciągu pięciu minut dwa razy wykorzystuje Messi. 2:0, dogrywka. Pod koniec pierwszej połowy Abbiati fauluje w polu karnym Alexisa, karnego wykorzystuje Messi… Albo: Barca atakuje, ale pod koniec pierwszej połowy po szybkiej kontrze El Shaarawy zdobywa gola dla Milanu, z Barcelony uchodzi powietrze, w 74. minucie wyrównuje po strzale Alvesa, ale na nic więcej rywale nie pozwalają… Coś w tym stylu. Do roboty, bo czasu bardzo mało. Deadline mija wraz z pierwszym gwizdkiem;) ﻿﻿﻿﻿﻿﻿  Powiązane wpisy: Umartwienie po meczu Barca – Arsenal Zwycięska Barca, Real i futbol Barca, Inter, antyfutbol Visca el Barca! 