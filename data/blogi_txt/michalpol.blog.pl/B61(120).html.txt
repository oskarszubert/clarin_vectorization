26 października 2012 definitywne skruszał PZPN’owski beton! Nie mogłem się powstrzymać, żeby nie wygłosić wariacji legendarnego oświadczenia Joanny Szczepkowskiej o końcu komunizmu w Polsce, po wyborach w 1989 roku. Oczywiście nie skruszał do końca i nie jest powiedziane, że nie wróci, ale trzeba wam było widzieć miny betonowych działaczy na zjeździe PZPN tuż po ogłoszeniu wyników wyborów na prezesa i później, gdy Zbigniew Boniek podał nazwiska wiceprezesów. Przypuszczam, że tak musieli wyglądać co poniektórzy członkowie KPZR podczas referatu Nikity Chruszczowa… Zabawna jest euforia jaką wzbudził w nas wszystkich triumf Bońka, którego programu wyborczego w ogóle nie znamy (o ile w ogóle taki jest). Bo i nie musimy. Boniek to Boniek. Wiemy jaki jest. Ferrari nie musi nikomu niczego obiecywać w reklamach, że nawiążę do byłego klubu prezesa PZPN. Nie podzielam obaw, że stracimy kolejną wielką piłkarską legendę po Grzegorzu Lacie. Dotychczasowe niepowodzenia Bońka w pracy trenerskiej i karierze w PZPN, za zwłaszcza nieudany start w wyborach cztery lata temu zmieniły go. To już jest inny gracz, zespołowy. Wielką nadzieją natchnęły mnie jego pierwsze decyzję. Patrząc na piękne przemówienie poświęcone miłości do piłki i pierwsze decyzje, stwierdzam wręcz, że postanowił prowadzić politykę miłości! Oferując dwa fotele wiceprezesa PZPN swoim rywalom okazał się nie tylko zwycięzcą z klasą (rzadka rzecz w naszym kraju), ale i podjął niezwykle trafną decyzję. Roman Kosecki był w kampanii mocno krytykowany, w tym za domniemany alians z pułkownikiem Edwardem Potokiem, ale na wiceprezesa ds. szkolenia młodzieży nadaje się znakomicie. Przez lata pracował u podstaw tworząc własny klub Kosa Konstancin, w którym wychował piłkarza Legii Warszawa i reprezentanta Polski, Kubę. Przez lata słyszałem od niego opowieści o wadach i zaletach systemu szkolenia młodzieży w Polsce, rozgrywek, wie co dobre i złe z punktu widzenia właściciela klubu i rodzica. Z Markiem Koźmińskim komentujemy wspólnie od paru lat wieczór w wieczór Ligę Mistrzów, mam więc przekonanie spośród byłych reprezentantów Polski idealnie nadaje się do roli wiceprezesa ds. zagranicznych. Jest niezwykle inteligentnym człowiekiem, prawdziwym światowcem, sprawnym menedżerem, który odniósł sukces w biznesie. Nie wiem co prawda czego spodziewać się po odpowiedzialnym za finanse Eugeniuszu Nowaku, ale za Bońkiem zawsze one szły, by wspomnieć rekordowy kontrakt dla klubów Ekstraklasy za prawa telewizyjne. Nie mam pojęcia jak będziemy oceniać Bońka za cztery lata, ale przynajmniej początek jest obiecujący. Ta ekipa jest w stanie zrobić rewolucję. Perdóneme, quieres jugar a Polonia﻿?﻿  Z pierwszych nieśmiałych jeszcze planów najciekawsza wydała mi się deklaracja Koźmińskiego, że zamierza zająć się tropieniem zawodników z polskim paszportem urodzonych zagranicą, bo z powodu zaniedbań straciliśmy w ostatnich latach wielu wybitnych reprezentantów polskiej narodowości, którzy mogli grać z orzełkiem. Wiceprezes Koźmiński: piłkarzy z polskim paszportem trzeba szukać nawet w Ameryce Południowej   Oczywiście nie chodzi o farbowane lisy, a ja za takowe uważam np. Rogera, który z Polską miał tyle wspólnego, że przez dwa lata gry w Legii polubił barszcz i pierogi, ale już nie Damiena Perquisa, który ma polskie korzenie i do swej polskości podochodzi z olbrzymim sercem (Ludo, ucz się języka i integruj z kolegami z kadry!). Znając Marka, będzie szukał zawodników pokroju Mirosława Klose i Łukasza Podolskiego. Na pewno nikt za darmo miejsca w drużynie synowi drugiego wiceprezesa nie zabierze;) Ale, ale, na wieść, że Marek polskich piłkarzy zamierza szukać nawet w Ameryce Południowej, o czym dotąd nikt nie pomyślał, z pomocą przyszedł znawca tamtejszego futbolu, Bartłomiej Rabij ze Sportklubu, który na swoim blogu Radio Brazylia podrzucił PZPN ściągawkę Rzućcie okiem na tę listę, nie miałem pojęcia, że potencjalnych kandydatów do sprawdzenia jest aż taka gromada! 1.Alejandro Matías Kruchowski  – 28 lat Chile/ Cobreloa środkowy obrońca 2. Fábio Luis Kologeski Leal – Fabinho -  25 lat Brazylia/ Corinthians Alagoano prawy obrońca 3. Juan Grabowski – 29 lat Chile/Coquimbo Unido obrońca 4. EVERSON KUBISKI (LISA) – 27 lat, boczny obrońca 5. JOCIEL HENRIQUE HORODENSKI (JOCIEL)) 19 lat 6. VICTOR HENRIQUE PETROVSKI BATISTA (PETRO) 18 lat – obrońca 7. GABRIEL YAN MICOSKI LUCAS (GABRIEL) 8. Felipe Jacques Auchewski – 21 lat 9. HULIELL KUSKOSKI DE OLIVEIRA  - 17 lat 10. LUAN JOSE NIEDZIELSKI – 20 lat boczny obrońca 11. JACKSON GUILHERME LESCZYK OPICZH – 16 lat 12. Guilherme Lorenzi Schelski – bramkarz 20 lat 13. IMANREL BARTOSKI DE SOUZA – 17 lat, pomocnik 14. Tiago Machowski – bramkarz 18 lat 15. Jacsson (Jackson?) Antonio Wichnovski – bramkarz, 18 lat 19. Germano Borovicz – pomocnik, 29 lat 20. Ibere – napastnik, 26 lat 21. Joao Pedro – 20 lat, obrońca 22. Leandro Kuszko - 20 lat, napastnik 23. Lucas - napastnik 23 lata 24. Leandro Augusto Oldoni Stachelski –  35 lat, napastnik 25. Cristian Vilarchik – obrońca, Instituto 26. Mario Zaninovich - pomocnik, 25 lat 27. Emiliano Lencina - 22-letni napastnik 28. Matías Javier Manusovich – 22 letni obrońca Defensa y Justicia 29. Diego Bielkiewicz - 21-letni napastnik z San Telmo 30. Leandro Ariel Witozsynski - 24 lata obrońca 31. Ariel Andrusyszyn - 22-letni pomocnik 32. Nicolas Falczuck  – napastnik, 25 lat 33. Pablo Lencina – kolejny bramkarz, 22-latek 34. Matías Saúl Litmanovich - 27- letni pomocnik 35. Pablo Ostapkiewich - 26 lat, obrońca 36. Cesar Gaczinsky - 32-letni bramkarz 37. Henry Williams Lapczyk Vera – 34 lata, bramkarz 38. Igor Lichnovsky - 18 letni obrońca Universidad Chile (uwaga, talent!) 39. Marko Andrés Biskupovic - 23-letni obrońca 40. Branco Koscina - pomocnik 41. Carlos José Kletnicki – bramkarz, 29 lat, Gimnasia La Plata 42. Alejandro Matías Kruchowski - 29-letni obrońca Estudiantes Buenos Aires 43. Ernesto Simon Dudok Parrilla – 25 lat,  pomocnik 45. Adolfo Nicolas Baran Flangini - 22 lata obrońca  46. Guillermo Tomasevich Castaneda - 25 lat, napastnik 47. Mariano Esteban Uglessich –  30 lat, obrońca 48. Diego Ciz – 30 lat, obrońca 49. Leonel Pietkiewicz – 23 lata, pomocnik 50. Paolo Dybala – 19 lat, napastnik 51. Juan Angel Krupoviesa – 33 lata, obrońca 52. Germano Borovicz Cardoso Schweger znany jako Germano (ur. 21 marca 1981 w Toledo, Paraná) – defensywny pomocnik 53.Carlos Alberto Ianiski Geteski – Carlão (ur. 2 października 1979 w Brazylii) – pomocnik  54. Thiago Cionek - obrońca, 26 lat 55. Javier Hernán Klimowicz Laganá - 35 lat, Ekwador 56. Ronaldo Maczinski - 32 lata, pomocnik 57. Leopoldo Roberto Markovsky – Léo – 29 lat, napastnik 58. Mozart Santos Batista Júnior znany jako Mozart  – 33 lata, napastnik 59. Pedro Ivo Krenczynski Welter znany jako Pedro Ivo (ur. 8 czerwca 1988 w Cascavel) – 24 lata, napastnik 60. Fernando Ariel Troyansky – 35 lat, obrońca 61. Ricardo Kaschensky Vilar – bramkarz, 27 lat 62. Rodrigo Leandro Kuszko - 22 lata, napastnik 63. Luan Jose Niedzielski – 21 lat, obrońca 64. Emerson Novicki – 23 lata, obrońca (prawdopodobnie korzenie ukraińskie) 65. Sebastián Andrés Setti - 28 lat, obrońca No co, nie weźmiemy do kadry Borewicza, jakby okazał się wystarczająco dobry?   Ale z Adolfo w reprezentacji Polski, przyznaję, byłby już większy problem, pewnie nie tylko dla Pana Janka;)    ﻿  Powiązane wpisy: Dzień w którym umarł futbol Blogiem ze zjazdu PZPN: beton za Kręciną? Szczęśliwy dzień w Lienz Tym, którym tak żal Irlandczyków 