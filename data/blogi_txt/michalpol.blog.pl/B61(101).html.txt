Wybrałem się do monstrualnego centrum wystawowego ExCel  nad Tamizą, gdzie w pięciu halach wielkości terminala na Okęciu każda odbędą się zmagania bokserów, judoków, zapaśników, tenisistów stołowych i szermierzy. Poszedłem na ostatni trening Sylwii Gruchały i pozostałych florecistek przed jutrzejszą walką w turnieju indywidualnym. A raczej nie na trening, ale na lekcję, jakiej udzielił dziewczynom fechmistrz (nie trener!) Longin Szmit (o tym co przede wszystkim musi przekazać podczas tego ostatniego sprawdzianu godziny przed występem, jak widzi szanse swoich zawodniczek i co musi zrobić Sylwia w pierwszej walce, żeby w kolejnych poszło z górki – wkrótce na sport.pl. Ciekawsze, że szukając salki treningowej trafiłem na imponującą halę, a na której odbędą się jutrzejsze zawody. Podesty już gotowe, flagi już wiszą, a telebimy wyświetlają nazwiska pierwszych zawodniczek. A tymczasem na tyłach trybun, które już za paręnaście godzin zapełnią tłumy widzów, ekipy robotników gorączkowo kończą skręcanie podtrzymujących siedzenia stalowych rurek, w ruch idą piły, kombinerki, młotki itp. Zobaczcie sami. A tak się martwiliśmy trzy miesiące przed rozpoczęciem Euro 2012 to tu to tam stoi jeszcze pryzma cegieł czy piachu. Tu nie było widać po Londyńczykach, żeby przejmowali się zbytnio tym, że zaledwie dzień przed zawodami kasy z biletami malowane są na niebiesko, brama wjazdowa na czarno, a w okół walają się płyty pilśniowe i wszystko wygląda tak jakby igrzyska miały się odbyć za miesiąc… ﻿  Powiązane wpisy: Za chwilę marzenia się spełnią… GwiaKoLi. Odsłona ostatnia BloPuLa 2011. Odsłona 8 (ostatnia!) Akcja: GwiaKoLi. Odsłona 6 (ostatnia!) 