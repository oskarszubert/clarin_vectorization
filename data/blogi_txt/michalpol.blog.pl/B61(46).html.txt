Udało mi się jako jednemu z pierwszych zwiedzić siedzibę reprezentacji Polski podczas Euro 2012! Jak wiadomo kadra będzie rezydować w warszawskim Hotelu Hyatt, leżącym w samym centrum, tuz obok Ambasady Rosyjskiej i mniej więcej pięć minut na piechotę od redakcji Sport.pl! Pozwolono mi zajrzeć do apartamentu nr 320, w którym będzie mieszkał trener Franciszek Smuda. Jak chcecie zobaczyć łóżko, a właściwie łoże, w którym będzie spędzać bezsenne noce, łamiąc sobie głowę nad składem i taktyka, to proszę bardzo. Pani Magdalena Jaworska, dyrektor Sprzedaży i Marketingu hotelu podkreśla, że kolor ścian – ciepły i ziemisty – będzie sprzyjał myśleniu, koił skołatane nerwy trenera i relaksował… Korzystając z nieuwagi oprowadzających, „skradłem” coś czego nasz selekcjoner i tak będzie miał w nadmiarze…﻿  A tak podczas turnieju będą mieszkać reprezentanci Polski. Każdy dostanie jedynkę z równie wielkim łożem jak trener, ale w porównaniu z apartamentem trenera Smudy piłkarze będą mieszkać w komórkach na szczotki. No może przesadzam, ale ich pokoje nie powalają. W kontekście kluczowego meczu z Rosją (to mecz nr 2, czyli nie daj Boże „o wszystko” oby raczej o pierwsze miejsce w grupie) martwi też fakt, że dosłownie za płotem swego hotelu mieści się potężna Ambasada Rosji…﻿ Oczywiście reprezentacji Polski nie będą siedzieć przez cały turniej plackiem w pokojach. Trener Smuda pokreślił, że kadra tak jak Niemcy na mundialu w 2006 roku we własnym kraju chcą być blisko swoich kibiców, acz jak zastrzegł, nie na tyle blisko, żeby przesiadywali w pokojach zawodników (miał tu zdaje się na myśli zwłaszcza kibicki). Jak wiadomo Niemcy rezydowali w Berlinie, a trener Juergen Klinsmann pozwalał im wychodzić „na miasto” na kawkę czy co tam chcieli. Trener Smuda nie przewiduje co prawda, żeby sobie chodzilu na luzie po Nowym Świecie, ale zamierza za to organizować otwarte treningi. Mnie dane było zobaczyć gdzie jego piłkarze będą pakowac przed meczem z Grecją, Rosją i Czechami i gdzie będą się relaksować. Basenik w hotelu Hyatt trzeba przyznać – marzenie! Szmaragdowa grota. Nie wiem tylko jak z ich koncentracją przy tak uroczych recepcjonistkach…﻿ Słowem, jak widzicie, fajnie będzie być polskim piłkarzem podczas Euro 2012. Teraz nie ma zmiłuj: grupa marzeń, warunki zgrupowania bez zarzutu. Po prostu będą musieli awansować do ćwierćfinału, żeby przedłużyć sobie te warunki… Nie wiem czy ich ucieszy czy zmartwi ta wiadomość, ale już wychodząc z lobby usłyszałem, że na czas Euro 2012 zamknięte będzie słynne hotelowe kasynko…  Powiązane wpisy: Vlog. Czy we Lwowie zdążą na Euro 2012? Inspiracja dla Franza Smudy Blogiem z losowania Euro 2012 I po Euro 2012… 