Sądząc po sile okalsków jakie dostał za swoje wystąpienie Zdzisław Kręcina, wygra Zdzisław Kręcina. Opinie delegatów w kuluarach: pokazał jaja! Pokazał, że nie byłby malowanym prezesem. Pokazał, że w tych trudnych chwilach, chwilach zaszczucia można okazać godność… Itp itd. I najważniejsze: Kręcina zaapelował o jedność związku. Jeśli jej nie okażemy, ci, którzy próbowali nas rozbić (Kręcina udowadniał, że próbują już od 1926 roku, czyli od zamachu majowego - sic!) wygrają. Słowem: musimy trzymać się w kupie, bo kupy nikt nie ruszy… Kuluary huczą też oburzeniem z powodu gróźb ministra Mirosława Drzewieckiego, który ostrzegał: „oby za trzy tygodnie CBA nie musiała wyorowadzać nowego prezesa PZPN w kajdankach i wieźć do prokuratury we Wrocławiu”. Wygląda na to, odnisło to podobny skutek jak dyskredytowanie Kręciny przez Hrihorija Surkisa. Zwarcie szeregów, zgętnienie betonu, myśl: biją naszego! Zbigniew Boniek, który w swoim wystąpieniu tłumaczył się, że nie jest jego winą, że popiera go FIFA, UEFA, polskie władze i polskie społeczeństwo, dostał rachityczne brawka. Przed chwilą jeden z działaczy, typowy „Leśny dziadek” powiedział z trybuny to co o Bońku myślą pozostałe „dziadki”: był wielkim piłkarzem, jego miejsce jest w PZPN, ale to człowiek z innego świata. Lepszego świata, ale nie naszego świata…   No, zaczęli głosować… Ps: młody delegat z tzw. ‚terenu’: dobrze, że głosowanie jest tajne, dobrze, że ‚nie za zasłonką’, bo bym musiał zrobić zdjęcie komórką karty do głosowania dla szefa… Ps2: stary delegat: - ciekawe czy Grzegorz Lato wiedział co czyta z tej kartki…  Ps3: perełka z dyskusji delegatów. Zbigniew Jabłoński, przewodniczący klubu seniora PZPN: - Nasze środowisko jest zjednoczone, tylko Jan Tomaszewski tropi kolejne nieprawidłowości w PZPN. Pozostały mu już tylko: narkomania, pedofilia i kontakty z talibami afgańskimi". Głos z sali: - I koklusz!              Ligi europejskie w bwin.com. Zarejestruj się i zgarnij bonus!    Powiązane wpisy: Blogiem ze zjazdu PZPN: pocałunek śmierci dla Bońka Walka z PZPN vs doping Dzień, w którym skruszał beton PZPN tam gdzie stało ZOMO? 