Na szczęście w studiu był z nami Stefan Białas, były zawodnik i trener Legii i klubów francuskich, który podjął się roli tłumacza. Ludo oczywiście był zachwycony debiutem, a najbardziej przyjęciem kibiców, których reakcji nie był do końca pewien. Był zachwycony, że skandowali jego nazwisko jeszcze zanim wszedł na murawę. Z goli oczywiście też był szczęsliwy, i zdumiony zarazem, że zaliczyliśmy mu obie bramki, bo szczęściem przepełniłaby go tylko ta druga. Zapytałem Ludo czy nie był trochę rozczarowany tym, że zaczął spotkanie na ławce, że wszedł dopiero na drugie 45. minut, co pozbawiło go wysłuchania hymnu. Odparł, że nie, że cieszy się, że w ogóle zagrał i był w stanie pomóc. Że przez pierwszą połowę analizował grę Ebiego Smolarka, którego wiedział, że zmieni i to pozwoliło mu lepiej odnaleźć się na murawie. Ale obiecać, że w meczu z Irlandią Pn o punkty też strzelił dwa gole nie chciał. Kiedy my skończyliśmy wywiad słowami: merci beaucoup!, on odparł nam na to gromkim: dziękuję! dziękuję!  Ja uważam, że Obraniak powinien był zagrać od pierwszych minut. Oczywiście ni dlatego, że wówczas zdobyłby 4 gole, anie tylko dwa. Uważąm, że takim dniu, takim meczu powinien był dostać możliwość przeżycia tego dreszczu i gęsiej skóry, kiedy stojąc na murawie u boku nowych kolegów, słuchałby Mazurka Dąbrowskiego (btw. zauważyliście, że hymn śpiewał Roger, a Ebi i np. Mariusz Lewandowski już nie).  Zastanawiam się czym bowiem było posadzenie Ludo na ławie? Pokazem nowemu wilkowi w stadzie kto tu rządzi i ustala hierarchię? Przestrogą, że nie będzie tu żadnym zbawcą ani gwiazdorkiem? Próbą ratowania przez Leo Beenhakkera kariery Smolarka, przypomnienia go światu? W imię dawnych zasług i wdzięczności za gole z kampanii do Euro 2008, bo nie wierzę w niskie intencje?  Jak piszą koledzy z GW, Leo wyjaśnił na konferencji, że posadził go na ławce, bo chciał najpierw zobaczyć jak gra reprezentacja. Ale po co? Przecież tamtej reprezentacji już nie ma. Jest reprezentacja z Ludovikiem Obraniakiem i innej być nie może. Leo mówi, że Ludo nie pokazał wszystkiego, bo ciążyła na nim zbyt duża presja. Dlatego zaczął mecz na ławce. Wszystko było dla niego nowe. Drużyna, koledzy, treningi i styl gry. A jakoś nie przeszkodziło mu to zdobyć gola już w trzeciej minucie pobytu na boisku (wiem, że pika tylko odbiła mu się od nogi po strzale Wasyla, ale postawić nogę we właściwym miejscu, we właściwym czasie to dopiero sztuka!). A największa presja – jestem pewien, – zżerała go podczas odliczania minut na ławce. Udowodnił nam wszystkim, że zasługiwał na grę od początku, na hymn i porządne powitanie przez kibiców.  Dlatego posadzenie go na ławie dopisuję do listy nietrafionych decyzji Beenhakkera. Co jednak szczęśliwie powinno pozostać bez konsekwencji dla naszego awansu do mistrzostw świata w RPA. Bo z takim zawodnikiem w składzie jak Obraniak, z Kubą Błaszczykowskim w takiej formie jak widzieliśmy, z Robertem Lewandowskim w firmie jak z Lecha, z Arturem Borucem jakiego wszyscy kochamy, Rafałem Murawskim okrzepłym w Rosji, znów zacząłem wierzyć, że awans jest możliwy.    Z Obraniakiem ta kadra jest lepsza! I ma większe szanse na awans do RPA!     Ligi europejskie i Ekstraklasa w bwin.com. Zarejestruj się i zgarnij bonus!    Powiązane wpisy: Majewski za Obraniaka? Nie płakałbym po Obraniaku Trenerze, w pierwszych słowach mojego listu… 