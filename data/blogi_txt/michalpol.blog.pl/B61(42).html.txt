Wniosek taki nasuwa mi się po lekturze komentarzy i ocen młodego Szczęsnego w angielskich mediach i na przeróżnych forach, tak drastycznie entuzjastycznych w porównaniu z ocenami najlepszych nawet występów Łukasza w tym sezonie. Fabian ledwo zmył nimi z siebie łatkę flappyhandskiego, mało kto postrzegał w nim ostateczne rozwiązanie bramkarskich problemów bramkarskich Arsene Wengera. Ten ostatni od dawna zresztą wieszczy Wojtkowi, że kiedyś zostanie najlepszym bramkarzem świata. Pytanie, czy to już ten moment, w którym postawi na młodego Polaka. Szczęsny jest najmłodszym bramkarzem jakiego wystawił w meczu o taką stawkę. Czy da mu szanse także w najbliższych meczach ze Stoke i Chelsea? Wiele pewnie zależy od stopnia kontuzji Fabiana, choć wyleczenie jej wcale nie musi się przełożyć na automatyczne odzyskanie miejsca między słupkami. Tak było w przypadku Manuela Almunii, który w styczniu prawdopodobnie przestanie być Kanonierem. Wenger nigdy nie ogłosił oficjalnie, że to Fabian jest jego numerem 1. Jak opowiadał mi były trener bramkarzy reprezentacji Polski, Andrzej Dawidziuk, który wychował, Wenger nie rozmawia z golkiperami, nie klaruje im co kiedy i jak. Po prostu dowiaduję, kto gra w najbliższym meczu i już. Oto co sądzi na ten temat mój redakcyjny kolega, Miszą Szadkowskim, który m.in. chwaląc Wojtka za blokowanie strzałów i grę w powietrzu, wypomina mu kiepską grę nogami. Zgadzam się, że to pierwsza rzecz, którą musi poprawić. Co do gry na przedpolu, mam wrażenie, że spisuje się tam najlepiej ze wszystkich polskich bramkarzy, jacy kiedykolwiek grali na Wyspach, wliczając w to najbardziej świetlane sezony Jerzego Dudka w Liverpoolu.   Kto wie, czy cechą, którą Wojtek góruje nad Fabianem nie jest przede wszystkim pewność siebie, przechodząca momentami w bezczelność, ale bezczelność pozytywną, wpływającą motywująco na samego bramkarza i uspokajająco jego drużynę. Pewność, objawiającą się m.in. krzykiem na swoich obrońców ale i poklepaniem po tyłku, kiedy który coś sknocił. Wyjściem podniesioną nogą na postrach rywala, zagrzaniem kolegów do walki. U Fabiana podobny spokój i pewność widziałem po raz pierwszy dopiero w tym sezonie, choćby w meczach z Fulham czy Evertonem. Trochę się zgadzam z moim sąsiadem, który styl gry Fabiana określił jako zbyt grzeczny i opowiadał, że kiedy w poprzednim sezonie Arsenal grał z Chelsea, Liverpoolem czy MU wpadał w dygot za każdym razem kiedy napastnik sunął z piłką w kierunku bramki Kanonierów. „Byle nie kiks! O nie, tylko nie to! Nie chcę na to patrzeć!” - wzdragał się, zamykając oczy. Kiedy idą na bramkę Wojtka (meczu z MU niestety nie dane było mi obejrzeć na żywo), myśli zaś sobie: „no chłopaku, teraz im pokaż!”   REKRUTUJ! Przyłącz się do kampanii „The Recruiter” i weź udział w wyścigu o nowiutkie Porsche 911 Carrera! Znakomite nagrody do wygrania co tydzień i co miesiąc przez cały czas trwania konkursu.    Powiązane wpisy: Wielki tydzień Fabiana Szczęsny. Różnica Kahn: Szczęsny to klasa światowa Wojtek Szczęsny powstrzymał Drogbę 