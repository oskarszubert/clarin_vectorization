Wszyscy zawodnicy Realu Madryt muszą byc teraz w parszywych nastrojach. Nie dość, że ich ‚Królewski’, najbardziej utytułowany na świecie klub po raz piąty z rzędu żegna się z Ligą Mistrzów już w 1/8 finału, to jeszcze zmiażdżony, rozjechany, upokorzony przez Liverpool. Ta super defensywa Heinze, Pepe, Cannavaro, Sergio Ramos, na którą nie było ostatnio mocnych w lidze hiszpańskej, na Anfield popełniała błąd za błędem i raziła bezradnością, stłamszona fizycznie. Arjen Robben, w ostatnich miesiącach najlepszy chyba zawodnik Realu, a może i całej Primera Division nie jestem pewnien czy w ogóle wybiegł na boisko, czy Juande Ramos zapomniał go wstawić, a po przerwie udał, że zmienia i wprowadził Marcelo. Zawiedli wszyscy. Może najbardziej kapitan, Raul – w lidze spisujący się znakomicie, bijący rekord Afredo di Stefano, we wtorkowy wieczór nie stworzył ćwierć zagrożenia. Kto wie czy gdyby następnym trenerem Realu nie został Rafael Benitez - a na miejscu każdego z kandydatów na nowego prezydenta kluby (wybory zdaje się w maju) natychmiast obiecałbym zatrudnienie Rafy i to z gwarancją nieusuwalności przez cztery lata i pełnym wpływem na transfery – jego pierwszym ruchem nie byłoby pozbycie się legendarnego napastnika, co w reprezentacji Hiszpanii pozwoliło jej sięgnąć po wymarzone mistrzostwo Europy… Nie jestem jednak nawet w stanie wyobrazić sobie jak paryszywie musi się czuć w tym momencie Iker Casillas. Bronił tak niewiarygodnie, że w innym układzie zostałby okrzyknięty bohaterem. Wątpię, żeby jakikolwiek inny bramkarz na świecie obronił przynajmniej cztery takie strzały z ośmiu, jakie wybronił w tym meczu Iker. Cudowne, instynktowne parady! A jednak aż cztery razy musiał wyciągać piłkę z siatki. Co za niesprawiedliwość i upokorzenie. I piąty kolejny sezon w Europie bez trofeum. A może powinien jak Fernando Torres, opuścić ukochany klub, żeby o największe trofea nie musieć walczyć tylko z reprezentacją Hiszpanii?        Liga Mistrzów i Puchar UEFA w bwin.com. Zarejestruj się i zgarnij bonus!  Powiązane wpisy: Złota Piłka dla Casillasa! Buffon i Casillas pozostaną najwięksi Rijkaard trenerem Realu Madryt? Święty Iker, najlepszy bramkarz mundialu 