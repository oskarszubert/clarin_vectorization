Grzegorz Lato zrobił najlepszą rzecz dla polskiego futbolu od strzelenia swojej ostatniej bramki w biało-czerwonych barwach: postanowił nie kandydować na kolejną kadencję prezesa PZPN. Decyzja musi być aktem rozpaczy i desperacji, skoro odchodzi mimo iż w ostatniej kadencji udało nam się wprowadzić wiele reform i zmian [które] zaprocentują one w przyszłości i zostawia PZPN w doskonałej kondycji finansowej, więc mam nadzieję, że moja ciężka praca na rzecz futbolu nie pójdzie na marne. Oczywiście dramatyczna decyzja nie wzięła się z nagłego trzeźwego spojrzenia na swe czteroletnie rządy, ale z powodu nie zebrania odpowiedniej ilości rekomendacji koniecznych do startu. Musi być dla niego ogromnym upokorzeniem nie wyżebrać tych 15 głosów poparcia ze 150 jakimi w sumie dysponują kluby Ekstraklasy i I ligi, środowisko sędziów, futbolu kobiecego, futsalu, stowarzyszenie trenerów, na czele którego stoi dawny druh z boiska, Henryk Kasperczak, ale przede wszystkim Wojewódzkie Związki Piłki Nożnej (baronowie okazali się równie niewdzięczni i zdradzieccy jak ci w Grze o Tron - wolą, dranie, poprzeć uzurpatora!). Zwłaszcza, że poparcie dostali nie tylko potencjalni reformatorzy Zbigniew Boniek i Roman Kosecki ale koledzy-starzy-pezepeenowscy działacze: Stefan Antkowiak, Edward Potok, a nawet Zdzisław Kręcina. Ten ostatni – wielu mniemało, że przebity osinowym kołkiem – właśnie wygrał proces i (grube tysiące) z pomawiającym go korupcję Grzegorzem Kulikowskim, który ujawnił pamiętne taśmy i szykuje się do ostrej batalii o schedę po Lacie. Gdybym był Grzegorzem Lato, to wszystkim tym, którzy w tym momencie oddychają z ulgą, zacierają ręce, nalewają sobie z radości do szklaneczki, żartują twitterze i facebooku o ostatnim dniu Laty odpowiedziałbym słowami Michała Listkiewicza, gdy ten kończył rządy w PZPN: jeszcze za mną zatęsknicie! (słowa ustępującego Listkiewicza stały się ciałem mniej więcej już pół roku po rozpoczęciu panowania Lato). Na miejscu Laty użyłbym tylko innych argumentów: a jesteście pewni, że nadal nie będzie tak samo jak było tylko smutniej. Ze mną prz6najmniej było wesoło (ostatnie słowa w ostatnim filmiku idealnie puentują jego prezesurę:﻿ Lato: ja nie gustuję w chłopcach…    Lato: I speak the polish. Pa ruski! Zdrastwujtie druzja!    Powiązane wpisy: Lato ma rację: w razie czego Euro z Niemcami! Leo mówi: sprawdzam! Lato powie: pas! Lektury na lato: Wielki Widzew (+ konkurs) Fornalik musi odejść! Ale jeszcze nie teraz 