Meczem z Czarnogórą piłkarska reprezentacja Polski rozpoczyna bój o awans do mistrzostw świata w Brazylii. Trudniej na początek być nie mogło: na gorącym stadionie w Podgoricy punkty traciła Anglia, Bułgaria, Irlandia, przegrywała Szwajcaria, czyli drużyny niekoniecznie słabsze od Polski. Nie tylko dlatego, że Vucinić, Jovetić, Savić, Delibasić starszą w klubach porównywalnych do naszego trio z Dortmund. Czarnogórcy w meczach reprezentacji spisują się przed własną publicznością wręcz lepiej niż w swoich klubach, czyli odwrotnie do niektórych naszych piłkarzy – Łukasz Piszczek czy Robert Lewandowski chyba jeszcze nigdy nie zagrali w kadrze tak dobrze jak w meczach Borussii (prędzej Kuba Błaszczykowski), a przynajmniej grają tak zbyt rzadko. Dopiero po pierwszym gwizdku przekonamy się, czy w piłkarzach Waldemara Fornalika jest chęć szczerej rehabilitacji klęskę na turnieju ich życia, czyli za ostatnie miejsce najsłabszej grupie Euro 2012. Czy pokażą te same ambicje i umiejętności co w klubach. Jako, że meczu nie będzie w otwartej telewizji (a słyszę, że nie wszyscy palą się, żeby zapłacić 20 PLN za PPV), zgodnie z szekspirowską zasadą ktoś musi obejrzeć mecz, żeby niezobaczyć mógł ktoś, przybyłem do Podgoricy z Warszawy i będę tu blogował epickim – mam nadzieję – spotkaniu. Piątek 19. The Game. Wydarzyło się tyle, że nie byłem w stanie uzupełniać na bieżąco, więc skrót w kilku twitach:       Piątek 19.00 Im bliżej meczu Czarnogóra – Polska tym co raz bardziej napięta atmosfera w Podgoricy. Wybraliśmy się do Budvy nam morze, gdzie dwukrotnie zatrzymywano i deportowano z Czarnogóry polskich kibiców, najpierw ośmiu, dziś 12. Ale żadnych nie spotkaliśmy, ani spokojnych ani niespokojnych. W drodze powrotnej nad przepięknym Jeziorem Szkoderskim zatrzymała nas policyjna blokada. Policjanci, którzy zatrzymali tam już polskiego busa i dwa samochody osobowe powiedziała nam, ze dla naszego bezpieczeństwa nie puszczą nas dalej na polskich blachach. Nie pomogły akredytacje i oświadczenie, że jedziemy na własne ryzyko. Policjant stwierdził, że nawet nie wiemy co mówimy i w tym kraju była kiedyś wojna. Teraz atmosfera wojny wraca przy okazji meczów.    Trafiliśmy do policyjnego konwoju. W asyście motocykla i furgonetki na sygnale, łamiąc pod drodze wszystkie przepisy, w tym wyprzedzając na podwójnej ciągłej (czy słyszą to panowie policjanci z Opatowa?;) dojechaliśmy na parking pod Podgoricą, gdzie policja zwoziła polskich kibiców. Tu ‚aresztowano’ nasz samochód  - dla naszego dobra jak nam kolejny raz wyjaśniono. Policjanci stwierdzili, że wyjazd w tym momencie na miasto, nie mówiąc już o zbliżeniu się do stadionu polskim samochodem byłoby skrajną głupotą. Ale zaproponowali, że odwiozą nas pod sam hotel. Po drodze – o ile dobrze zrozumiałem – powiedzieli, że zatrzymano grupę polskich kibiców (40?), którzy jechali się bić. Ale że nie dojechali, kibice czarnogórscy – Barbari z Podgoricy – tylko czekają na innych Polaków. W drodze do hotelu minęliśmy wysypisko spalonych wraków: czyżby samochody poprzednich gości?  ﻿   Piątek 11.00. Apel do piłkarzy, wystosowany przez Mateusza Borka z Polsatu Sport, który skomentuje pierwszy mecz reprezentacji Polski od Euro 2008. Panowie, wierzę, że dotrzymacie słowa dawanego w wywiadach, że ‚macie jaja’ i zrehabilitujecie się za Euro 2012! – wzywa i dodaje, że remis przyjmie z dużym niedosytem, bo potem może nam zabraknąć tych punktów. Porażka na początek eliminacji postawi nas zaś pod ścianą. A mój kolega ekspert z nSport, Wojciech Jagoda z zwraca uwagę, że stadion w Podgoricy został zbudowany tak, żeby dawać przewagę gospodarzom. - Trybuny wiszą nad boiskiem, podczas meczu będzie tu piekło. Jeśli ‚narobią w gacie’ to wysoko przegrają. Ale jeśłi zachowają się jak Waldemar Fornalik i Przemysław Tytoń na konferencji prasowej, to wstydu nam nie przyniosą - mówi.    ﻿ Piątek 10.00. Dobrze jest zacząć ten trudny dzień od zapoznania się z mądrymi słowami wiceprezesa PZPN, Antoniego Piechniczka - człowieka, który namaścił na stanowisko selekcjonera Waldemara Fornalika. Nie kryje on, że Czarnogóra to lepszy zespół od naszego, w którym w dodatku gra na własnym terenie wyzwala dodatkową motywację i nadludzkie siły. Stadion w Podgoricy przypomina Panu Antoniemu… obiekt Szombierek Bytom przy kopalni, gdzie Legia do 80. minuty prowadziła 4:2, by przegrać 4:5. To pokazuje skalę trudności. Piechniczek widzi więc jedyny sposób na odniesienie w Czarnogórze sukcesu…﻿     Czwartek 21.30. Na razie nasi piłkarze i my dziennikarze zapoznaliśmy się z naszym piątkowym miejscem pracy: zawodnicy – z kiepską murawą stadionu Buducnosti (która jednak miejscowym nie przeszkadza), a ja – z trybuną, na której zasiądę by twittować, blogować i pisać o tym co się dzieje. Przyznam, że już dawno nie zdarzyło mi się pracować w ‚loży prasowej’ o podobnym standardzie. Co tu dużo mówić, rozpuściłem się na komfortowych pulpitach stadionów zbudowanych na Euro 2012 czy Legii (Polonii jeszcze do Podgoricy najbliżej). Dziennikarzy jest sporo, będą też lokalesi, boję się, że o miejsce przy pulpicie (nie wiem czy nie obrażam w tym momencie pulpitów na stadionach świata) może się rozegrać większy bój niż na boisku… Czwartek 20.30. Podgorica to miasto Barbarzyńców. Przekonują o tym napisy cyrilicą na murach domów: barbari – tak nazywają siebie fanatycy Buducnosti, o czym, przekonali się o tym także kibice Śląska Wrocłąw w 2. rundzie Ligi Europejskiej. Wielu kibiców zostało pobitych, także przez czarnogórską policję, polała się krew, „barbarzyńcom” udało się nawet wedrzeć do autobusu Śląska, z którego kradli koszulki i sprzęt piłkarzy, samych zawodników i działaczy obrzucili puszkami z piwem, rzecznik prasowy klubu trafił do szpitala. Nie był to pierwszy taki incydent, podobnie nieprzyjemne wspomnienia wywieźli z Pogdoricy kibice Anglii, Irlandii, Szwajcarii, no i Wayne Rooney, który dał się sprowokować na boisku i kopnął złośliwie rywala, za co nie zagrał na dwóch pierwszych meczach Euro 2012. Bowiem Czarnogórcy grają przed własną publicznością niezwykle agresywnie, starając się sprowokować rywala, w czym pomagają im kibice. Były trener reprezentacji Anglii Fabio Capello, opowiadał, że przed meczem z Czarnogórą o niezwykłej atmosferze wrogości ostrzegał go trener Irlandczyków, Giovanni Trapattoni: W hotelu, szatni, tunelu i na boisku, wszędzie musicie być gotowi na wszystko. Atmosfera będzie bardzo gorąca. Zapytałem na konferencji prasowej selekcjonera Fornalika, czy nasi piłkarze są o tym uprzedzeni i czy będą się starali zachować chłoną głowę i nerwy na wodzy. Zapewnia, że wszystkie te kwestie zostały dokładnie omówione…      Środa 4.00 – Czwartek 20.00. Do Podgoricy przyjechaliśmy samochodem, we trzech z Robertem Błońskim i operatorem Bartkiem Bukiem. Wyruszyliśmy o 4.00, i błyskawicznie wydostaliśmy się z Warszawy, co możliwe tylko o tej porze, ale po minięciu Piaseczna musieliśmy zawrócić, bo… zapomniałem paszportu. Później się okazało, że i do Serbii i Czarnogóry spokojnie można wjechać na dowód. To był dopiero początek pecha: za Opatowem jeden z nas wyprzedzał na podwójnej ciągłej i Pay Per View za Czarnogóra – Polska zdrożało o 500 PLN i 10 punktów. Później w Barwinku wdaliśmy się w awanturę na stacji Orlenu, bo skasowano nam kartę. W efekcie zbyt późno dojechaliśmy do Nowego Sadu, gdzie mieliśmy wjechać samochodem na platformę kolejową pociągu do Podgoricy. Musieliśmy dalej jechać samochodem. Ale droga przepiękna, ludzie życzliwi, było warto…﻿ Poza tym kadrowicze też dotarli z przygodami – ich samolot miał awarię – na szczęście na lotnisku w Gdańsku, a nie w powietrzu…  ﻿  Powiązane wpisy: Hiszpania – Niemcy. Live   Vlog from Durban Cała Polska w cieniu Śląska Polska może wygrać Euro 2012? Polska Myśl Szkoleniowa: Beenhakker tak, wypaczenia nie! 