Dziś czwarta odsłona GwiaKoLi i powiem tylko tyle, że ku mojej wielkiej radości w naszym konkursie pojawił się nastrój jak z powieści Orhana Pamuka ‘Nazywam się Czerwień’… Zapraszam do lektury, ocen i komentarzy!﻿    Historia pewnej piłki Rossi-4 Jestem piłką i pochodzę z Niemiec. I co z tego, powiecie? Macie rację, jest nas na świecie bardzo dużo. Często trafiamy do małych klubików, wiele z nas ginie na asfaltowych boiskach, jeszcze inne kończą krótki żywot w rękach zgryźliwych staruszków, którym właśnie połamały kwiatki. Większość z moich sióstr i braci jest tylko napompowanym balonem ze skórzanym odzieniem. Ja mam zaszczyt być piłką niezwykłą, kilka milionów wyświetleń na YouTube to chyba najlepsza rekomendacja. Co z tego, że większość ogląda tego niewysokiego napastnika i podziwia technikę strzału? My, piłki, uwielbiamy trafiać do siatki. Dla nas ryk kilkudziesięciu tysięcy kibiców to najlepsza chwila w życiu, wynagrodzenie cierpień związanych z potężnymi kopniakami od dorosłych facetów. Teraz czas na moją historię. Od małego byłam wyjątkowa – wszyscy mówili mi, że dzięki temu znaczkowi z podobizną kota zrobię dużą karierę. Początkowo nie wierzyłam im, równie dobrze mogłam trafić na półki sklepowe i ponieść tragiczną śmierć w wyniku zabaw sadystycznego małolata. Pewnego dnia spotkała mnie chwila szczęścia. Wraz z kilkunastoma koleżankami miałyśmy pojechać na mecz do Manchesteru. Byłyśmy bardzo zadowolone, Anglicy jako nieliczni potrafią łagodnie obchodzić się z piłkami, chociaż podobno dawniej byli bardziej brutalni i z radością kopali nami na odległość kilkudziesięciu metrów. Miny nam zrzedły, gdy poznałyśmy rywala. Na Old Trafford mieli zagrać Polacy! Wiecie, jak najłatwiej wystraszyć młodą piłkę? Powiedz jej, że zaraz przyjedzie po nią Jacek Krzynówek. Nie potrafię powiedzieć wam, ile z nas zdążył już uszkodzić swoim kopytem. W każdym razie pełna obaw pojechałam na stadion. Pierwszą połowę spędziłam niemal w całości w rękach młodego chłopca. Kilka koleżanek zdążyło już wystąpić, inne czekały zniechęcone tuż za linią boczną. Jeszcze przed przerwą nareszcie nadeszła moja kolej. Mój mały opiekun rzucił mnie w kierunku polskiego obrońcy, który sposobił się do wykonania rzutu z autu. Później wydarzenia toczyły się w lawinowym tempie. Początkowo znalazłam się pod nogami łysego pomocnika, który usilnie próbował kopnąć mnie do wybiegającego na czystą pozycję partnera. Pierwsza nieudana próba nie zniechęciła go, za drugim razem celnie podał na prawą stronę. Tym razem trafiłam pod opiekę długowłosego skrzydłowego, a ten, niewiele się namyślając, dośrodkował mnie w pole karne. Najpierw delikatnie, subtelnie, więc nic dziwnego, że obrońca zdążył go zablokować. „Podnieś mnie” – krzyknęłam i widać to podziałało, gdyż druga próba była o wiele lepsza. Szybując wysoko nad głowami obrońców spostrzegłam małą postać. Sprawdziłam później, nazywał się Frankowski i jego ulubionym zajęciem było umieszczanie nas w bramce. Niewiele potem pamiętam. Jak w kalejdoskopie przewija się znakomite uderzenie tego gracza, bezradna interwencja bramkarza i szaleństwo polskich kibiców. Chwilę później sędzia zakończył pierwszą połowę i zabrał mnie do szatni. A ja czułam się najszczęśliwszą piłką na świecie…    Więcej niż gol﻿ Przemysław Mamczak Tylko jeden moment mam w pamięci. Tylko jeden, który ciągle trwa. Nie, to brzmi nieco komicznie. Wręcz groteskowo. Po takim wstępie nie jeden zapytałby czy w domu wszyscy zdrowi. A więc inaczej. Tak jak z okien hotelu Hyatt widać restaurację Blue Cactus, tak czytając zapowiedziowo- konkursową notkę na Polsporcie, większości z nas przed oczami jawił się jeden obraz. Mi również. Bez googlowania zarzucam datą – 6 maja 2009! Prosto z pamięci, świeży obraz. Czuję, jakby to było wczoraj. Tylko za oknem pogoda jakaś nie ta…  A szło to mniej więcej tak: Xavi na prawo do Alvesa (jeszcze z dwudziestką na plecach), ten niedokładnie dorzuca w pole karne. Eto’o źle przyjmuje piłkę, ta mu odskakuje. Ale machnął się Essien! Futbolówka trafia pod nogi Messiego, który wykłada ją na przedpole do Iniesty. Urodzony w Fuentealbilli wychowanek Albacete uderza bez namysłu i… na antenie RAC1 słychać tylko sławetne KAISERSLAUTERN! Tak. Tak to wyglądało. Ci, którzy nie skojarzyli wspomnianej wcześniej daty, już wiedzą, co w trawie piszczy. Ale to możemy zobaczyć na youtubie. Nie o taki opis chodziło chyba w THE AKCJI? Mamy wspominać akcje, w których nie uczestniczyliśmy? Dajmy taką możliwość ich bohaterom. Niech piszą o tym w swoich biografiach! My skupmy się na sobie.  Gol Andresa Iniesty w meczu z Chelsea, ukochanym klubem autora bloga, to chwila pamiętna dla wszystkich fanów futbolu na świecie. Pan Michał  również na pewno pamięta ją znakomicie. Pewnie połowa prac będzie opisem właśnie tego trafienia. Bo to więcej niż gol. Więcej niż mecz.  Jakie uczucia towarzyszyły temu strzałowi? Diametralnie różne. Z jednej strony euforia i radość, z drugiej – szok, przerażenie, niedowierzanie. Ten mecz był dla mnie szczególny. Był moim debiutem komentatorskim w internetowym radiu Kuszo FM. Początkiem ciekawej przygody, którą jakiś czas temu zakończyłem. Zebrałem pochlebne recenzje, bo komentowałem całym sobą. Słowa do mikrofonu nie płynęły z mózgu, a z serca, z którym skonsolidował się język. Szczególnie w dramatycznej końcówce. Po spotkaniu, około 23, napisał do mnie kolega, oddany fan The Blues. „I czemu, kur**, nic nie piszesz?” – zapytał. Starcia „naszych” klubów nie raz nas poróżniły. Liczne niesnaski uświadomiły nam jednak, że jeden nie przekona drugiego do swoich racji. I odwrotnie. Tym razem jednak napisać nie mogłem, nie chciałem. To byłoby zbyt okrutne. Mimo nienawiści do rywala, urodziło się we mnie współczucie. Byłem w ciężkim szoku. Udało się! Piękno futbolu górą, Barcelona jednak w finale. Ale wyśmiać kolegi się po prostu nie dało. Niesamowite? To za małe słowo. Zimny pot oblewający skronie? Uczucie wielkiego ciężaru, który nagle, niespodziewanie, obciążył klatkę piersiową? Jakoś wyjątkowo łatwo sobie przypomnieć tamten wieczór, prawda? I właśnie dlatego to zagranie trzeba wyróżnić! Dlatego, że zostało w nas. Gdzieś głęboko, w samym środku. Tak jak muzyka, której pierwsze nuty w naszej głowie łączą się z określonymi chwilami i wspomnieniami, ilekroć słyszymy ją w radiu. ﻿   Okienko Haszyszak Jakieś dziesięć lat temu, kiedy pogoń za piłką, każde jej dotknięcie, każde podanie i strzał, każda z nią spędzona chwila były praktycznie sensem życia graliśmy mecz. My klasa 2 „C” I LO im. Władysława Jagiełły w Krasnymstawie. My, których w klasie było raptem ośmiu chłopaków, mięliśmy zagrać pięciu na pięciu przeciwko klasie IV, pełnej maturzystów. Stawką był awans do finału rozgrywek międzyklasowych. Rozgrywek, w których przeszliśmy wszystkie klasy ze swojego rocznika, bez mrugnięcia okiem. Taktyka była jasna, mieliśmy bramkarza – Irka, a w polu ciężko pracujących- Kosziego- silnego jak drwal, Daniela- szybszego niż mój passat, Kamila ( naszą gwiazdę, najbardziej utalentowanego chłopaka jakiego kiedykolwiek na żywo widziałem ) i mnie. W odwodzie był także i często grywał Arek, na boisku bardzo waleczny ( poza nim czasem też ). Chodziło o to by nie stracić bramki, walczyć w odbiorze i jak najszybciej posyłać piłki do Kamila, a ten już- wierzcie mi wiedział co z nią zrobić. Najczęściej podania szły od… Irka, bądź ode mnie, gdyż zazwyczaj starałem się pomóc Kamilowi w rozegraniu. W tym meczu jednak nie szło nam tak łatwo, starsi rywale byli silniejsi, blokowali Kamila, proste zagrania nie wystarczały. pierwsza połowa zakończyła się remisem 0:0. W defensywie byliśmy bezbłędni, ale rywale także. Po rozpoczęciu drugiej części gry, w okolicach połowy boiska, jakieś 25 metrów od bramki ( o rozmiarach bramki do piłki ręcznej ) mieliśmy rzut wolny. Piłka stała praktycznie na środku rywale ustawili się do muru, ja stanąłem po prawej stronie licząc na zagranie, z którego będę mógł oddać strzał. Nic Kamilowi nie sugerowałem, on wiedział co robić. To był ten moment. Piłka odegrana z odpowiednią siłą, w doskonałe miejsce – Kamil zrobił to co trzeba, teraz moja kolej; widzę bramkarza i nikogo oprócz niego na drodze piłki do bramki, strzał z prostego podbicia, piłka z wciąż wznosząc się, tnąc powietrze, po rękach bramkarza wchodzi pod poprzeczkę. Co za radość, co za niesamowita euforia! Co za chwila… Ten mecz musieliśmy wygrać i tak się stało, skończyło się na 2:0, a drugiego gola strzelił oczywiście Kamil po świetnym indywidualnym popisie. Po meczu Irek podszedł do mnie i powiedział, „…jak piłka stała ustawiona przed wolnym modliłem się, żeby Kamil podał do ciebie…”, wymodlił… Tego dnia zrobiłem to za co zazwyczaj dostaje się burę huknąłem przed siebie wierząc, że się uda. Zazwyczaj się nie udaje piłka leci w świat, ale tym razem się udało, dlatego strzały z dystansu są takie fantastyczne, jak już wpadają do bramki to, to jest coś! Do czego zmierza ten tekst? Ten strzał, który oddałem, cieszy mnie do dziś, ale był on tylko namiastką uderzenia, które naprawdę zasługuje na przypomnienie i pokazanie w takim konkursie jak ten. Strzał Remi Marevala z FC Nantes – to jemu dedykuję ten tekst. Nie pamiętam z kim wtedy grali i jakim wynikiem skończył się mecz. Nie sprawdzam tego bo to nie ma znaczenia. Liczy się tylko to, że gdy zobaczyłem tą bramkę to wiedziałem, że gdybym miał szanasę zagrać w życiu jeden mecz i oddać jeden strzał, to chciałbym żeby to był właśnie taki strzał. ﻿   Pośpiech, Wareczka, Rooney, gol Bartek Woźniak Szybko napisany kolos z materiałoznawstwa, tramwaj „dziewiątka” i walka z czasem. Zniecierpliwiony patrzę w zegarek. Czuje, że telefon wibruje mi w prawej kieszeni. Zielona słuchawka.. -Gdzie ty do cholery jesteś?! Już 60 minuta! – denerwował się Gucio -No zaraz będę, czekam na tramwaj. – Odpowiedziałem spokojnym głosem. Patrzę, rozglądam się gdzie ten niskopodłogowiec. Ehh.. już minuta spóźnienia. – szepnąłem po cichu do siebie. No w końcu jedzie! Wsiadam. Kasuje bilecik. Miejsca siedzącego brak. Znowu czuć wibracje. Znowu Gucio, tym razem forma pisemna „Dżeko”, a na końcu smutny uśmieszek.. Ja pieprze!- wydarłem się na pół tramwaju. 10 minut w zatłoczonym pojeździe, to zdecydowanie za długo. Ale innego wyjścia nie było. Nareszcie na miejscu. Teraz sprint wzdłuż Św. Marcina. Jak zawsze w takich sytuacjach zadaję sobie pytanie „gdzie moja kondycja”? Na oko jeszcze 100m i jestem na miejscu. Czas nieubłaganie ucieka. Wchodzę zdyszany. W korytarzu słyszę głośne: „From the banks on the Irwell to Sicily..” Po drodze zahaczam bar. - Wareczkę z kija.- zdyszany mówię do barmana. Zabieram złoty napój ze sobą i pędzę do sali z TV. W biegu szybkie dwa łyki. Wchodzę, rozglądam się za moim informatorem Guciem. Pewnie jest gdzieś w tłumie. – pomyślałem. W dłoni kufel do połowy pełny. Zielono-żółty szalik na szyi. Wzrok skierowany na ogromną plazmę wiszącą na ścianie. Kwadrans do końca. Pełne skupienie na meczu. Nani dośrodkowuje.. i stało się. Nieprawdopodobne! Co za gol! Niemożliwe! Dreszcze przeszywały całe ciało. Przez kilka minut ściskaliśmy się z innymi kibicami. Nikt nie mógł wydusić z siebie słowa. Po chwili głośne skandowanie: Rooney! Rooney! Nawet Gucio się znalazł. Czuliśmy się jakbyśmy wygrali najważniejszy mecz w życiu, a to tylko gol. Ale za to jaki! Powtórki oglądaliśmy chyba tysiąc razy. Za każdym razem te same dreszcze. Kiedy już emocje troszkę opadły, zaczęliśmy z chłopakami debatować. Zastanawialiśmy się, czy nie jest to najpiękniejszy gol jaki widzieliśmy. Dla mnie było to trafienie wszechczasów. Utwierdził mnie w tej decyzji Gucio, który genialnie ujął całą sprawę: „Normalnie jak Rooney strzelił, to dostałem publicznej, niekontrolowanej erekcji…” Manchester na kolanach Toldo10  Barcelona wygrywa już 2:1 po bramkach Pedro oraz Messiego. Barca nadal głodna jest bramek i chce je zdobyć, by zwiększyć prowadzenie w meczu. Grają dużą ilością podań, jak przyzwyczaili nas do tej pory.   W 69 minucie zaczyna się natarcie na bramkę Edwina van der Sara. Piłkę w narożniku ustawia „mózg” gry Barcelony Xavi. W jego myślach nasuwają się pytania czy wrzucić piłkę w pole karne? Albo przywołać kogoś na bliską odległość? Do Xaviego podbiega Lionel Messi. Podanie do Lionela, a ten przebiega kilka metrów i oddaje piłkę cofniętemu Daniemu Alvesowi. Grający z „2” na plecach Dani na początku chce posłać piłkę w pole karne, lecz ostatecznie podaje piłkę do Xaviego, a ten strąca ją do Messiego, do którego podbiega Nani. W krótkim czasie Leo ogrywa „17” przeciwnej drużyny i z pełną prędkością kilkunastometrowy rajd, po którym chciał podać do Sergio, lecz ten nie doszedł do piłki. W efekcie czego piłkę przejęli stoperzy Czerwonych Diabłów. Po niedokładnym przyjęciu Naniego piłkę odzyskuje Busquets, który wykonuje obrót o 180 stopni i podaje do nie krytego Davida Villi. Strzeli? Czy poda? Pomyślałem. Po chwili zastanowienia Villa oddaje podkręcony strzał zza lini szesnastki i trafia w samo okienko bramki strzeżonej przez Edwina. Bramkarz bez żadnych szans po raz kolejny wyciąga piłkę ze siatki. Piłkarze Manchesteru nie wierzą w to, co się stało. Katalończycy świętują zdobytą bramkę i razem z piłkarzami rezerwowymi rzucają się na Villę. Zacząłem się cieszyć, serce zaczęło mi bardziej bić. Tak to właśnie kocham taką Barcelonę. Na trybunach Wembley słychać brawa i cieszącą się ekipę kibiców Dumy Katalonii. Sam zawodnik uznał tę bramką za najważniejszą w jego życiu.   Bramka ta daje Barcelonie jeszcze większą satysfakcje, że stać ich na wiele. Villa tą bramką udowodnił, że też umie strzelać piękne i efektowne bramki. Teraz spokojnie może wspominać tą bramkę, i wie iż wziął udział w jednych z najlepszych chwil na całego piłkarskiego świata.﻿    Latający Holender Krzysiek Janda Arsenal Londyn gra na wyjeździe z dobrze spisującą się drużyną Charlton Athletic FC. Atmosfera na stadionie The Valley jest bardzo gorąca.  Wynik: 1:1  Była to 49 minuta, akcję rozpoczyna na własnej połowie Gilberto Silva. Podaje górną piłką do dobrze ustawionego Hleba. Przebiega on kilka metrów i podaje piłkę w uliczkę pomiędzy obrońcami Charltonu do rozpędzającego się na lewej flance Ebue, ten dogania piłkę. W myślach nasuwają mu się pytania: podać górą czy dołem? Podać do wbiegającego pomocnika Czy do Robina Van Persiego? Ostatecznie wybiera posłanie górnej piłki na linię szesnastki do Robina. Holender małymi kroczkami przybliża się do zasięgu piłki i wybija się… Co on teraz myśli? Chcę efektownej bramki? Spróbuję, może się uda strzelić bramkę? Kontynuując akcję van Persie wybija się i strzałem jego magiczną lewą nogą uderza piłkę w powietrzu z woleja.  Futbolówka ułamkiem sekundy nabrała szybkiej prędkości i wpada do siatki bezradnego wówczas bramkarza drużyny przeciwnej. Goool 1:2 … Kanonierzy na prowadzeniu! Kibice szaleją, na stadionie roznosi się w tym momencie najważniejsze nazwisko dla kibiców Arsenalu: van Persie!!! Van Persie!!! Gdy lewo nożny holender strzelił tą bramkę, cieszyłem się tak, jak bym strzelił ją ja. Serce znajdowało się tam na stadionie, a ciało było w moim domu. Oglądając powtórkę, myślałem co za bramka, takie bramki się rzadko zdarzają. Wróćmy na The Valley. Zawodnik z numerem „11” na koszulce wskakuje na podest przy trybunach, by cieszyć się tą chwilą razem z wiwatującymi kibicami. Po chwili podbiega Thierry Henry oraz Cesc Fabregas. Odebrał od nich gratulacje i wrócili na boisko, by kontynuować marsz po zwycięstwo.  Ta bramka jest dla niego czymś ważnym. Jest tym co dobre. Postrzega tą bramkę jako najlepszą w jego życiu. Widząc tą bramkę, my zwolennicy jego talentu mówimy przyjmujemy go jako „Latający Holender”. Jest dla nas ważną postacią Arsenalu Londyn. Bramka została wytypowana do nalepszych bramek roku FIFA. ﻿   Matka natura i Calori Laziale83 Nowy Rok to czas podsumowań. Finanse, kilogramy, podróże, rachunki… Fan futbolu do tej listy dorzuci z pewnością i gole. Transfery, rankingi, tabele. Jako maniak Serie A nie mogę skupić się dziś tylko na choince i pływającym w obliczu rychłej egzekucji karpiu. Mija właśnie 15 lat odkąd całkiem nieplatonicznie zakochałem się w błękitnej koszulce Lazio Rzym. Liczba to dość okrągła, więc i okres podsumowań warto wydłużyć. Piętnastokrotnie. Gdybym chciał ułożyć swój rzymski dream team tego krótkiego okresu, nie miałbym większych problemów. Poza jednym. Gdy myślę o obsadzie pozycji stopera na usta ciśnie mi się tylko jedno nazwisko. Allesandro Calori. Znacie go? Spokojnie, ja też nie bardzo. Koszulki Lazio nie przywdział nigdy. Za to jednak, co zrobił w maju 2000 r. będę mu wdzięczny dozgonnie. Tamtejszy sezon wspominam z cholernym sentymentem. Dotychczas nie mogłem pojąć jak kraj języka Dantego i Petrarki, malarstwa Leonarda da Vinci, wina i uwielbienia piękna wyprodukować mógł coś tak topornego i cynicznego jak catenaccio. Sezon 2000 naznaczony gradem goli i piękną walką zabił wreszcie ten stereotyp. Nafaszerowane gwiazdami ekipy Lazio i Juventusu, dowodzone przez magików w osobach Verona i Zidane’a stoczyć miały korespondencyjny bój o scudetto w ostatniej kolejce ligowej. Wygrany brał wszystko. Ofiarami miały paść Perugia i Reggina – obie nie grające już o nic. I choć oba mecze rozpoczęły się o tej samej godzinie, jeden z nich potrwał dłużej o… 82 minuty. Jeśli czytaliście kiedyś co W. Cejrowski pisze o tropikalnych ulewach, jest pewne, że w maju tamtego roku jedna z nich nadciągnęła nad Perugię. Strugi deszczu zamieniły boisko w basen. Do dziś nie wiem jak skomplikowany proces myślowy zajść musiał łysej głowie sędziego Colliny by po przerwie wypuścić piłkarzy z powrotem na boisko. Wypełnione po brzegi Stadio Olimpico w Rzymie zapomniało już o triumfie nad Regginą i ze zdziwieniem obserwowało wydarzenia w stolicy Umbrii czekając na cud. I cud się wydarzył. Alessandro Calori, odliczający dni do końca kariery obrońca gospodarzy chyba zamienił się na sekundę talentem ze swoim imiennikiem Del Piero. W jedynym chyba przebłysku piłkarskiego geniuszu przyjął piłkę na klatkę i wykonał najcenniejszy wolej w moim kibicowskim życiu! Szału na trybunach w Perugii nie było. Kibice czuli się pewnie nieco jak polski premier na szczycie UE – uwikłani w konszachty gigantów, z niewielką wiarą, że mają na cokolwiek wpływ. Wyjątkowo, wtedy jednak mieli. Juventus nie wyrównał, a akcja Caloriego sprawiła, że po latach scudetto wróciło do miasta, do którego przecież prowadzą wszystkie drogi. Odkąd interesuję się futbolem, tytuły mistrzowskie rozdawali napastnicy, sędziowie, mafia i przypadek. W maju 2000 r. przyznali go matka natura i facet, który całe życie używał nóg do wybijania piłki z linii bramkowej. Ten jeden raz użył ich jednak, by piłka tę linię przekroczyła. I dlatego stawiam go na środku defensywy mojego prywatnego, rzymskiego dream teamu. ﻿ No i która notka lepsza?  GwiaKoLi 2011. Odsłona 4  Powiązane wpisy: Akcja: GwiaKoLi. Odsłona 3 Akcja: GwiaKoLi! Odsłona 1 Akcja: GwiaKoLi! Odsłona 2 Akcja: GwiaKoLi. Odsłona 5 