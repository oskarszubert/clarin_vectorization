Po tym co reprezentacja Polski pokazała w meczu z RPA, czyli kompletnie archaiczny futbol bez żadnego pomysłu i brak zaangażowania czołowych piłkarzy jak choćby Rogera, który pobił chyba rekord w stracie piłek, na miejscu organizatorów mundialu 2010 dokonałbym przecieku kontrolowanego z dobrze poinformowanych sfer rządowych, że ci panowie bez względu na wynik eliminacji nie dostaną wiz. Bo po co mają psuć wszystkim show swoimi występami, od których będą bolały zęby, po to, żeby po dwóch pierwszych spotkaniach móc się pakować na powrót do ojczyzny.  Fatalna gra kadłubkowej kadry, a zwłaszcza kilku zawodników podstawowego składu (jeden Robert Lewandowski nie musi się wstydzić) sprawiła, że w narodzie rozszedł się szum: natychmiast powołać Ludovica Obraniaka, który akurat w tym tygodniu szczęśliwie otrzymał polski paszport. Sam prezes PZPN zaapelował o jak najszybsze danie szansy zawodnikowi Lille, co też i stanie się w sierpniowym meczu z Grecją. A Michał Szadkowski pisze na blogu o Obraniaku jako o nadziei reprezentacji, zauważając, że w Obraniaku zyskujemy kolejnego wybitnego zawodnika europejskiego formatu, dzięki któremu podczas jesiennych meczów eliminacji nie będziemy zależeli wyłącznie od chimerycznej formy Rogera i zdrowia Kuby Błaszczykowskiego (jak mądrze zauważa Misza „zjawiska zdrowego Błaszczykowskiego i Rogera w formie jednocześnie w przyrodzie niemal nie występują, a bez nich, błędy po odebraniu piłki rujnują taktykę reprezentacji i uniemożliwiają rozegranie ataku pozycyjnego”). Pytanie czy Obraniak nas zbawi? Przyznaje, że zbyt mało oglądam ligę francuską być pewność w tej sprawie i mogę sądzić jedynie po sporej liczbie bramek jak na pomocnika, tym, że gra z ‚dychą’ na koszulce, co zwykle nie jest dane patałachom, nawet w Lille i opinii fachowców, którzy oglądają go na co dzień i twierdzą, żeby brać go z pocałowaniem w rękę. Ale czy gdyby był naprawdę tak dobrym piłkarzem jak go malują, czy przypadkiem nie grałby w reprezentacji Francji, a przynajmniej co miesiąc odrzucał zaproszenia Raymonda Domenecha? Na poniższym filmie z golami Obraniaka z tego sezonu (dwa w obu meczach strzelił mistrzom Francji – Girondins Bordeaux – zwłaszcza drugi w samo okienko przepiękny) widać, że nasz francuski łącznik (copyright by Polsport!) sporo umie i jest niezłym zadziorą. Świetnych technicznie, a przy wzroście 174 cm jak strzela głową. Problem w tym, że Ebi Smolarek też tak kiedyś potrafił i z lewej i z prawej i zza pola karnego kropka w kropke jak Obi, ale niestety jak przed Euro 2008 zapomniał tak do dziś sobie nie przypomniał…      Eliminacje mistrzostw świata 2010 w bwin.com. Zarejestruj się i zgarnij bonus!  Powiązane wpisy: Czy Mesjasz zbawi Carlosa Alberto? 