Już ogłaszam zwycięzców konkursu, tylko najpierw małe wyjaśnienie. Tajemniczą imprezą było ogłoszenie Teamu Hyundai, czyli drużyny składającej się z pięciu słynnych europejskich zawodników, prezentujących klasę międzynarodową, jak mieć modeli samochodów Hyundaia – czołowego sponsora Euro 2012. Piłkarze podczas turnieju w Polsce i na Ukrainie będą występować jako ambasadorzy marki. - Pięciu ambasadorów będzie rywalami na boisku podczas nadchodzącego UEFA EURO 2012, ale będą zjednoczeni w swojej pasji dla futbolu. Ich determinacja oraz talent widoczna jest na murawie, a każdy zawodnik Team Hyundai ma potencjał, aby odmienić mecz podczas tegorocznego turnieju - ogłosił Allan Rushforth, wiceprezes i dyrektor wykonawczy Hyundai Motor Europe. Wówczas na scenę wjechało pięć modeli Hyundaia, z których wysiedli Iker Casillas (Hiszpania), Karim Benzema (Francja), Lukas Podolski (Niemcy), Giuseppe Rossi (Włochy) i naszemu wielkiemu zdumieniu z Michałem Kołodziejczykiem z Rzeczpospolitej… Daniel Sturridge (Anglia)! A nie, jak nam zapowiadano, Jack Wilshere z Arsenalu, do którego przygotowałem już sobie pytania, m.in. czy w ogóle wyleczy się na Euro 2012 i czy to on wysłał z niewylogowanego konta Wojtka Szczęsnego pamiętnego twitta: jestem gejem, a Jack Wilshere to najlepszy piłkarz świata? Ale była to zamiana jakże inspirująca, bo przecież przyleciał tuż po najlepszym meczu tej edycji Ligi Mistrzów z Napoli i w niesamowitych okolicznościach wyszarpanym przez Chelsea awansie do ćwierćfinału. W dodatku Sturridge zagra na Euro raczej na pewno (kto by nie został trenerem Anglii), zwłaszcza, że Wayne Rooney jest zawieszony na dwa pierwsze mecze, więc nie narzekałem. Wpływu na rozstrzygnięcia konkursu nie ma to żadnego, za prawidłowe uznaję odpowiedź z Wilshere. Nagrodę główną zgrania (w wyniku losowania): Paweł Gołpyś Nagrody pocieszenia w postaci, jakże cennych dla niektórych, autografów gwiazd wygrywają: Sylwia Fiedler-Guszczak, Tomek Mileszyk i Adam Czerwiński. Serdecznie gratuluje i poproszę o mejle. Wszystkim uczestnikom serdecznie dziękuję za zabawę. Muszę przyznać, że wolę jednak konkursy literackie i przy tej okazji od razu zajawiam, że już wkrótce na blogu konkurs na notkę poświęconą najpiękniejszej, najbardziej niesamowitej, najważniejszej paradzie bramkarskiej, ewentualnie największej bramkarskiej wpadce po której tylko się zastrzelić – patronem konkursu jest jeden z najlepszych bramkarzy w dziejach, legenda Manchesteru United, Peter Schmeichel, a do wygrania m.in. piłka Tango 12 z jego autografem! Szczegóły wkrótce… Przy okazji Hyundai ogłosił inicjatywę charytatywną na facebooku. Poprzez wejście na aplikację na stronie www.facebook.com/Hyundaiworldwide kibice mogą polubić swojego ulubionego zawodnika Team Hyundai. Za każdego like’a Hyundai przeznaczy 1 euro na szczytny cel. A efekty rozmów z Ikerem, Poldim i Sturridgem już wkrótce na sport.pl  Takie tam, z przyjaciółmi z Madrytu;)   ﻿  Powiązane wpisy: Nadzieja: Dorna i inni I jak Iker… Święty Iker, najlepszy bramkarz mundialu Co Smuda zrobi z Peszką? 