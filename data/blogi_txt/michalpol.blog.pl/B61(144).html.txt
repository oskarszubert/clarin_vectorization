David Moyes jako następca sir Alexa Fergusona nie daje gwarancji, że Manchester United już w pierwszym sezonie będzie walczył o mistrzostwo Anglii i triumf w Lidze Mistrzów, jak zapewne byłoby gdyby na Old Trafford przychodził Jose Mourinho. 50-letniemu Szkotowi (to, że jest rodakiem ustępującego Bossa nie miało chyba szczególnego znaczenia) brakuje doświadczenia w Champions League, co nie raz okazywało się kluczowe na tym poziomie. Nigdy też nie musiał radzić sobie w szatni z tak wielkimi gwiazdami, z tak olbrzymim ego jakie spotka na Old Trafford. Wątpliwe, żeby z miejsca stał się autorytetem dla piłkarzy klasy Robina van Persie, Rio Ferdinanda czy Patrice Evry (o Wayne Rooney’u, którego jako 16-latka wprowadzał w świat dorosłego futbolu w Evertonie nie wspominam, bo napastnik reprezentacji Anglii właśnie wykasował z profilu na Twitterze opis: zawodnik Manchesteru United). Acz nie wierzę też, że ktokolwiek będzie otarcie kwestionował jego pozycje, bo wówczas spotkanie się z dyrektorską suszarką Fergusona, która może być jeszcze bardziej dotkliwa niż trenerska. Wracając do gwiazd, MU może być teraz trudniej pozyskać kolejne, bo z Ferguson chciał współpracować prawie każdy piłkarz świata, a z Moyes’em niekoniecznie. Kto wie, czy dziś jak przed rokiem równie łatwo udałoby się namówić kapitana Arsenalu do transferu na Old Trafford? Moyes świetnie zna za to zna Premier League, a jego świetnie zna Ferguson, który zapewne widzi w nim siebie młodszego o 20 lat. Wiadomo, że wyznają podobną filozofię, choć co innego stosować ją w Evertonie, a co innego w czołowym klubie świata. W każdym razie nazwisko następcy Fergusona gwarantuje dobrą współpracę obu panów, której chce Sir Alex, nie znika bowiem z klubu, ale najwyraźniej co najmniej będzie dzielił się radą, a jeśli trzeba pewnie i sterował z tylnego siedzenia. Z przyjacielem Mourinho ta współpraca nie musiałaby wyglądać już tak różowo. Osobowości są zbyt wielkie, a Portugalczyk nie znosi konkurencji, o czym przekonał się w Realu Madryt Jorge Valdano. Zastanawiam się czy nie lepsza byłaby dla MU opcja ‘manchesterskiego Guardioli’, czyli legendarnego zawodnika z autorytetem jak Ole Gunnar Solskjer czy Ryan Giggs, idoli dla wielu graczy United, piłkarzy z charyzmą i autorytetem, których Ferguson wspierałby doświadczeniem, tak jak w pierwszym roku pracy Pepa Guardioli po zastąpieniu Franka Rijkaarda wspierała legenda Barcelony, Johan Cruyff. Ale tego się nie dowiemy. W sumie Moyes to najlepszy możliwy trener dla MU, skoro tak przesądził Ferguson. Ciekawe czy stanie się jednym z najlepszych transferów Szkota w karierze na miarę Erica Cantony, Roy’a Keane’a, Ruuda van Nistelrooy’a czy Wayne Rooney’a?   Powiązane wpisy: Ruszyła Premier League! Bez Sir Alexa jest jak Stonesi bez Jaggera? Tylko on mógł zdobyć Złotą Piłkę Polski trener Man Utd chce zastąpić Engela Lech nie mógł wylosować lepiej! 