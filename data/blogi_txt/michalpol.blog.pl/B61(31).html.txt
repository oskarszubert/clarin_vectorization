Mało tego! Cofnijmy się do mundialu w Japonii/Korei w 2002 roku. W ćwierćfinale trafiają na siebie inni debiutanci – Senegal i Turcja. Mecz znów trwa 120 minut (nie ma karnych, bo Ilhan zdobywa gola na miarę awansu w dogrywce). W półfinale wymęczona Turcja trafia na Brazylię, która po brzydkim meczu (zapamiętam z niego chyba tylko bezczelną symulę Rivaldo, udającego, że oberwał piłką w twarz), wygrywa 1:0 i wchodzi do finału, wygrywając w nim z Niemcami. Co z tego wszystkiego wynika? A to, że oto właśnie do ćwierćfinału po 120 minutach awansował Paragwaj. Trafi na Hiszpanię (antycypuję, że tak się stanie, choć jest 1,5 godziny do meczu z Portugalią, ale nie wyobrażam sobie, żeby miało być inaczej), która gładko się z nim upora, w przeciwieństwie do swego półfinałowego rywala – Argentyny lub Niemców, którzy stoczą ze sobą pojedynek tytaniczny. Jeśli mój teoria spiskowa się sprawdzi, Hiszpania po prostu jest skazana na tytuł mistrza świata. Co, źle kombinuję?   Powiązane wpisy: Oko w oko w mistrzem Hiszpania – Niemcy. Live   Vlog from Durban Z cyklu: najcudaczniejsze kontuzje świata Ło Jezu, gramy z Hiszpanią! 