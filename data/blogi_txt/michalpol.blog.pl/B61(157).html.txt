  Ręce opadają po ostatnich wydarzeniach w Wiśle Kraków z zaproszeniem na testy rumuńskiego studenta-oszusta, Sorina Oproiescu, który uwiódł wiślackich skautów zgrabnym montażem cudzych akcji i goli na You Tube. Ja rozumiem ciężką sytuację polskich klubów, które nie mając kasy rozglądają się za piłkarzami dostępnymi za darmo. Niestety należą do nich głównie piłkarze z jutiuba (swoją drogą smutne to jak szybko Wisła przeszła drogę od światowej klasy dyrektora sportowego Stana Valcxa, kreującego gwiazdy w PSV Eindhoven do wyszukiwarki google’a i wikipedii). Tych filmików nadesłanych przez menedżerów różnej maści jest mnóstwo. A jeszcze jak słyszałem, cwaniacy z Bałkanów potrafią aranżować lipne mecze, w trakcie których ich zawodnicy dryblują przez pół boiska jak Leo Messi, robią Drogbę i inne cuda. Jasne, że w tak rozpaczliwych poszukiwaniach każdemu może się przydarzyć wpadka. Ale gdy już wyjdzie na jaw najlepiej przyznać się do błędu, obiecać, że już nigdy, że odtąd uważniej… etc, a przede wszystkim podziękować własnemu kibicowi, który wykazał proletariacką czujność, obnażając spryciarza. Jako że wykonał robotę dyrektora sportowego, ja bym go nagrodził co najmniej zaproszeniem VIP’owskim na pierwszy mecz sezonu. Tymczasem Wisła idzie w zaparte. Najpierw wydała kuriozalne oświadczenie, że decyzja o testach tego zawodnika została podjęta na podstawie rekomendacji managera piłkarza oraz zebranych materiałów wideo (…) Podobna praktyka została uprzednio przyjęta także w przypadku Emmanuela Sarkiego. Menedżerowie od tego sa, żeby wciskać klubom nawet największy szrot. Dobrze, że nie rekomendował worka z cementem. Sarki? Jego karierę można było dokładnie prześledzić na stronach nigeryjskich, norweskich i belgijskich, w których ligach grał. Jakby tego było mało, Franciszek Smuda oficjalnie przyznał, że choć wie, że Oproiescu spreparował filimki i nigdy nie grał w żadnej Politechnice Timisoara, to i tak da mu szansę. - Słyszałem o tym wszystkim. Ale to nie jest tak, że to nie jest piłkarz, tylko jakiś murarz albo piekarz. Wie pan, jaką mamy sytuację kadrową. Muszę kogoś znaleźć. Sprawdzę każdego, kogo ktoś mi poleci. I dodał, że trenując w Turcji przepuścił Davora Sukera (Krzysiek Stanowski z weszlo.com stwierdził na twitterze, że pomylił mu się z Hakanem Sukurem…). W sytuacji opadnięcia roą do samej ziemi pozostało mi tylko ogłosić na twitterze konkurs na mema najlepiej obrazującego sytuację. Oto efekt inwencji internautów (a Wam który się najbardziej podoba?): I jeszcze dwa, jeden:  i zwycięzca:     Powiązane wpisy: Wisła potrzebuje piłkarzy DUŻEGO FORMATU Smuda chciałby zostać. Zostanie? Sukces Polsportu! Wisła walczy o Krzynówka! Jak Smuda pożegnał się z Lechem 