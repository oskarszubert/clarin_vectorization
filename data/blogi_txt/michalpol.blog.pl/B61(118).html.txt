Anglia, Anglia i po Anglii. Reprezentację mamy na jakiś czas z głowy, ale nie piłkarskie emocje. Te wracają już w najbliższy weekend. Mnie osobiście najbardziej ciekawi ewentualna zemsta Andresa Villasa-Boasa na Chelsea oraz najważniejszy klasyk Bundesligi, czyli Derby Zagłębia Ruhry między Borussią Dortmund i Schalke 04 Gelsenkirchen, zwane także Revierderby, które w sobotę będziemy mogli obejrzeć w Eurosporcie 2 o 15:30. Sprawa jest wszystkim wiadoma: oba górnicze miasta dzieli niecałe 40 kilometrów, a kibiców obu drużyn łączy podobna nienawiść jak miedzy Liverpoolem i Manchesterem United. Podobnie i w przypadku niemieckich rywali niewielu piłkarzy odważyło się się przejść z jednego klubu do drugiego. Wiele dla podgrzewania rywalizacji robią przed derbami sami piłkarze, jak choćby pomocnik BVB, Kevin Grosskreutz, który w ubiegłym sezonie zszokował wszystkich deklaracją, że oddałby synka do domu dziecka, gdyby ten okazał się fanem Schalke. W dodatku obie ekipy idą równo w tym sezonie, zajmując odpowiedni czwarte i trzecie miejsce w tabeli. Trener BVB, Juregen Klopp nie ma jednak wątpliwości, że to jego chłopaki są faworytem. Motywuje ich jak potrafi i trudno mu się dziwić, skoro mistrzowie Niemiec mają już aż dziewięć punktów straty do Bayernu Monachium…  Czy Robert Lewandowski, który w kadrze nie strzelił gola od 600 minut, a i w Bundeslidze nie rozpieszcza przesadnie kibiców BVB, wygra rywalizację z królem strzelców Bundesligi Klaasem-Janem Huntelaarem? W barwach gospodarzy zabraknie kontuzjowanego Kuby Błaszczykowskiego, po którego kontuzji w meczu z Hannvoverem ’96 gra BVB na prawej stronie wyraźnie się popsuła: Łukasz Piszczek (chyba najgorszy z polskich piłkarzy w meczu z Anglią) zmusił Romana Weidenfellera do kapitalnej parady oraz staranował słupek. Jak wypadnie tym razem i prawa strona Borussii?  To pytanie do Was. O ile chcecie wziąć udział we wspólnym konkursie Polsportu i Eurosportu, w którym do wygrania jest piłka z podpisami wszystkich zawodników Schalke 04 Gelsenkirchen. Nie mamy czasu na konkurs literacki, poprzestańmy więc na konkursie typerskim. Trzeba odpowiedzieć na następujące 3 pytania:   1. Jakie będzie wynik? 2. Ile goli o ile w ogóle strzeli Robert Lewandowski? 3. Jaką rolę odegra Łukasz Piszczek?   Wzór odpowiedzi w komentarzach powinien więc wyglądać tak: 1. Borussia Dortmund – Schalke 3:1 2. jeden 3. asysta   albo tak   1. Borussia Dortmund – Schalke 0:4 2. ani jednego* 3. samobój**   Czasu mało, więc kto ma ochotę na piłkę, do roboty!      *, ** czego oczywiście chłopakom nie życzę.   ﻿ Powiązane wpisy: Piłkę z podpisami piłkarzy Schalke wygrywa… Konkurs: zapytaj kadrowicza! Magiczny polski wieczór w Dortmundzie! Duszna atmosfera na Narodowym 