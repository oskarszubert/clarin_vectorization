Kto tu zagląda od dawna, ten pewnie pamięta, że nie raz toczyłem boje z fanami Barcy, którzy zarzucali mi (nie raz w brzydkich słowach), że niedoceniam Valdesa. Zaiste domagałem się by Barca sięgnęła wreszcie po bramkarza z najwyższej półki, uważałem, że ma w klubie tak silną pozycję, bo jest Katalończykiem i wychowankiem, że skoro Real ma w bramce wychowanka, to Barca nie będzie gorsza, a jego ewentualne wpadki zawsze naprawi silna ofensywa. Zaiste tak mówiłem, ale zamilkłem w poprzednim sezonie. Nie byłoby zapewne owych sześciu trofeów, w tym z całą pewnością tego najważniejszego, czyli Ligi Mistrzów (te wygrane kluczowe pojedynki z Didier Drogbą) gdyby nie postawa Valdesa. W ostatnich dwóch latach stał się prawdziwa opoką. Za oba ostatnie sezony zgarnął zresztą Trofeo Zamora, dla bramkarza, który puści najmniej goli w sezonie. W 2009 roku było to 31 goli w 35 meczach (średnia – 0.89 gola na mecz). W bieżącym zaledwie 24 bramki w aż 38 meczach (0.63 – co jest najlepszym wynikiem od 17 lat, kiedy to Francisco Lianes w barwach Deportivo la Coruna w 38 meczach dał się pokonać tylko 18 razy! ). Bakero: to Valdes powinien bronić na mundialu, a nie Casillas!    Czy nie zasłużył sobie na to by zostać wreszcie numerem 1 w reprezentacji? Zwłaszcza, że Casillas – wciąż jeden z najlepszych bramkarzy świata, a moim zdaniem obdarzony najlepszym refleksem (wychodzi poza skalę) – dwa ostatnie sezony ma odrobinkę słabsze. I nie chodzi mi o 52 stracone gole w poprzednim sezonie, o brak trofeów, regularne odpadanie Realu Madryt w 1/8 Ligi Mistrzów, bo przecież zależy od postawy kolegów. Ale o to, że obok genialnych parad (jak ta z meczu z FC Sevilla poprzedniej jesieni, gdzie obronił strzał Diego Perottiego, którego nie miał prawa obronić), zdarzają mu się momenty zaćmienia, których nigdy nie miał, zdarzały się za to właśnie Valdesowi. Otóż myślę, że Valdes zasłużył. A przecież jeszcze trzon kadry stanowią jego koledzy z Barcelony, z którymi się doskonale rozumie. Tuż przed nim grają Carles Puyol i Gerard Pique, tylko odrobinę dalej Sergio Busquets, jeszcze bardziej z przodu Xavi i Andres Iniesta… Jedyne wytłumaczenie na to, dlaczego Casillas nie zasiada na ławce rezerwowych, ustępując miejsca koledze w lepszej formie, widzę w tym, że del Bosque – spadkobierca Aragonesa – nie zmienia zwycięskiej drużyny. To jest wciąż ten sam zespół mistrzów Europy, który przegrywa jedno spotkanie na 32. Z Casillasem w bramce, mimo, że nie współpracuje on na co dzień z obrońcami Barcy. Zmiana hierarchii w bramce byłaby szokiem dla całego kraju na miarę odsunięcia od reprezentacji Raula. Terapia szokowa była potrzebna wtedy, przed Euro 2008. Dziś del Bosque jej nie potrzebuje, woli kontynuację. W myśl zasady, że lepsze może się okazać wrogiem dobrego, nie chc psuć perfekcyjnie funkcjonującego organizmu. Vitorowi pozostają marzenia…  REKRUTUJ! Przyłącz                   się do kampanii „The         Recruiter” i   weź udział w wyścigu o nowiutkie Porsche         911 Carrera! Znakomite           nagrody do wygrania co       tydzień   i co miesiąc przez cały czas trwania      konkursu!    Powiązane wpisy: Buffon i Casillas pozostaną najwięksi Święty Iker, najlepszy bramkarz mundialu Piłkę z podpisami piłkarzy Schalke wygrywa… Dlaczego Dunga odstrzelił Ronaldinho? 