Żeby było jasne: uważam, że Inter Mediolan awansował do finału Ligi Mistrzów zasłużenie. W dwumeczu był lepszy, mądrzejszy, skuteczniejszy. Jose Mourinho przechytrzył Pepa Guardiolę, z którego wyszedł albo brak doświadczenia albo brak umiejętności reakcji w krytycznych momentach. Albo jedno i drugie, jeśli popatrzeć na to jak ustawił drużynę w obu meczach, jakie miała ona pomysł na pokonanie Interu, katastrofalne zmiany jakie przeprowadził, a które niczego nie zmieniły. Gorzka chwała dla Mourinho, że potrafił ‘zabić’ najpiękniej, najefektowniej i najskuteczniej grającą drużynę świata przykrym dla oka antyfutbolem. Przykrym, ale skutecznym. Ze smutkiem obserwowałem jak czarodzieje futbolu bezradnie usiłują ominąć w drodze do bramki ‘autobus zaparkowany w polu karnym’ Włochów. Jak niezdarnie, jak wolno i bez pomysłu usiłują dokonać tego, ci, którzy przecież potrafili tak porywać swoją grą cały świat: Leo Messi (jeden dobry strzał i jedno podanie na głowę Bojana Krkicia), Xavi (jeden dobry strzał), Zlatan Ibrahimović (nic, co bym zapamiętał)… Barcelonie nie pomogła ani remontada kibiców, o rozmiarach niewidzianych od czasu świńskiej głowy na przyjazd Luisa Figo: odpalanie w nocy petard przed hotelem ekipy Interu, wyjątkowo gorący, stambulski doping, wyjątkowa agresja wobec gości, których autobus skopano w drodze na stadion, obrażono Mourinho i Figo. Elementem remontady miała też być pewnie próba przesłuchania Samuela Eto’o przez hiszpańską policję podatkową tuż przed meczem, o czym poinformował Mourinho. Nice try, jakby powiedzieli Anglicy… Tę gościnność zwieńczyło włączenie zraszaczy murawy Camp  Nou, gdy Włosi próbowali wraz ze swoimi kibicami cieszyć się z awansu do  finału Ligi Mistrzów… Czyżby Barca nie umiała przegrywać? Nie pomogła gra w przewadze zawodnika przez większość spotkania po włoskim padalino (oddajmy mistrzom co mistrzowskie)  w wykonaniu Sergio Busquetsa, który aktorskim popisem załatwił czerwoną kartkę dla byłego kolegi z Barcy, Thiago Motty. Brazylijczyk nie jest bohaterem mojej bajki, na czerwoną kartkę zasłużył np. w meczu z Chelsea, ale zawsze współczuję piłkarzom, którym ktoś oszustwem odbiera grę w wielkim finale (jak Laurentowi Blancowi w 1998 i jeszcze wiele razy). Gdyby jednak to Barca zagrała w finale i obroniła tytuł, postępek Busquetsa, popatrującego z ziemi zza dłoni czy arbiter ukarze rywala, położyłby się haniebnym cieniem na tym wielkim sukcesie.  Po stracie Motty trudno mieć pretensję do Mourinho, że desperacko, całą drużyną bronił wyniku z Mediolanu, a piłkarze jak Samuel Eto’o czy Diego Milito z rzadka opuszczali własne pole karne. Portugalczyk miał prawo nakazać grę niestrawnego dla oka, nudnego antyfutbolu. On swój wynik osiągnął. Zagra w finale z Bayernem, a mecz zapowiada się na czystą formalność. Choć Mou trafi na równego sobie stratega w postaci Luisa van Galla, Holender nie będzie mógł się równać z Portugalczykiem potencjałem ludzkim w żadnej formacji, a przede wszystkim w defensywie. Już chyba można podsumować, że żaden trener nie dokonał tylu trafnych transferów w jednym sezonie: Wesley Sneijder, Lucio, Goran Pandev, Milito, Motta, Eto’o… Za to w obu meczach przeciwko Interowi największy transfer Barcy zawiódł zaś niepomiernie… Nie pomogła ani rekordowa suma posiadania piłki przez Barcę, sięgająca 82 procent, bo najwyraźniej Katalończyli nie posiadali jej tam gdzie trzeba. Ani rekordowa liczba podań w obu meczach– 1372! (w tym 999 udanych!). Bo zabrakło jeszcze tego jednego, kluczowego podania. I ja już nie jestem w stanie przypomnieć sobie żadnego z nich, pamiętam tylko walenie głowami w mur. Słucham jak Mourinho mówi, że to największy sukces w jego karierze, który cieszy go bardziej niż tytuły mistrza Anglii z Chelsea i wygrany finał Ligi Mistrzów z Porto. Stał się właśnie bożyszczem nie tylko wszystkich fanów Interu, ale i… Realu Madryt, bo oszczędził królewskim” upokorzenia jakim byłby triumf Barcy na Santiago Bernabeu. Ale kibice Realu niech się zbyt długo nie cieszą tym, że Barcelona nie przyjedzie. Przyjadą za to obaj dopiero co wygnaniu z Bernabeu Holendrzy: Sneijder i Arjen Robben. Przyjadą w roli liderów swoich drużyn, które bez nich nigdy by tak daleko nie zaszły…  REKRUTUJ! Przyłącz     się do kampanii „The Recruiter” i   weź udział w wyścigu o nowiutkie Porsche 911 Carrera! Znakomite     nagrody do wygrania co tydzień i co miesiąc przez cały czas trwania     konkursu! Powiązane wpisy: Dzień, w którym skruszał beton Zwycięska Barca, Real i futbol Tym, którym tak żal Irlandczyków Futbol ściśle tajny 