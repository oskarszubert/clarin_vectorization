Moja mama należy do Związku Niewidomych Koło w Ostródzie. Często z nią podróżuję jako opiekun . Wyjeżdżamy wspólnie z innymi niewidomymi i niedowidzącymi do teatru i na inne wycieczki. Związałam się z tymi ludźmi, mimo swojej niepełnosprawności , mają w sobie tyle ciepła i dobroci. Jak usłyszałam,że zbierają pieniążki na sztandar , wpadłam na pomysł aby im pomóc. Nie finansowo ale pracą swoich rąk. Kiedyś Wam wspominałam o koszach ,które wykonałam na szczytny cel:) Te kosze poniżej :) Zostały zlicytowane na spotkaniu Związku Niewidomych z władzami:)a pieniążki z licytacji zostały przekazane na zakup gabloty w której znajduje się Sztandar Związku.  15 grudnia zostałam zaproszona na piękną uroczystość poświęcenia Sztandaru dla Polskiego Związku Niewidomych w Ostródzie .Uroczystość rozpoczęła się w Kościele pw. bł. Hiacynty i Franciszka.Po Mszy Świętej wszyscy udaliśmy się na spotkanie wigilijne .W spotkaniu wigilijnym wzięli udział także przedstawiciele samorządów gminy, miastai powiatu oraz zaproszeni goście.  Fundatorzy wbili symbolicznie gwoździe do sztandaru;)  Zaskoczenie było duże , poproszono mnie na środek i Pan Prezes Związku Niewidomych osobiście mi podziękował za pomoc oraz wręczył podziękowanie:)   Podziękowanie wisi w mojej pracowni:) 