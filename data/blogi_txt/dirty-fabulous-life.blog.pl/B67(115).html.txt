Odpowiedzialność. Jeśli słyszymy to pojęcie to pierwsze co przychodzi nam na myśl to odpowiedzialność za kogoś.  Ja uważam że najpierw powinniśmy stać się odpowiedzialni za siebie a dopiero potem za innych. W swoim  życiu zawodowym zawsze kieruję się przede wszystkim dobrem mojej firmy, moich klientów, pracowników. Tak to już jest że potrzeby pracodawcy są na samym szarym końcu, po wszystkich ZUS’ach i urzędach skarbowych. Zatrudniając kogoś wzięłam za niego odpowiedzialność, oferując usługi moim klientom, zobowiązałam się dać im to co najlepsze. Dzięki temu jestem szanowana i postrzegana jako „pewna firma”. Moi przyjaciele też wiedzą że mogą na mnie liczyć i że jak będzie potrzeba to wsiądę o 3 w nocy w auto i przyjadę na ratunek. Jestem odpowiedzialna nawet w stosunku do potencjalnych partnerów, traktując ich uczucia priorytetowo. I nie jest to laurka którą sobie wystawiam, żeby się pochwalić tylko żeby nawiązać do mojego ostatniego tzw. bólu istnienia. Objawił się kilka dni temu z wielką mocą, a dotyczył … Czasoumilacza. Och, cóż za zaskoczenie… Kiedy niecały rok temu zdecydowałam się zakończyć znajomość, robiłam to nie dlatego, że było mi z nim źle. Wręcz przeciwnie… musiałam się „rozstać” bo było za dobrze. Cały czas byłam pijana, praktycznie Czasoumilacz nie pozwalał mi z siebie wytrzeźwieć. Okres odwyku był tak bolesny że chylę czoła wszystkim, którzy kiedykolwiek zmagali się ze swoimi nałogami. Byłam pewna że okres po nim, już nigdy nie będzie taki sam. Że żaden mężczyzna nie zapewni mi takich emocji i doznań. Jest tylko jeden problem. On nie mógł mi dać całej reszty, a inni mężczyźni którzy raczej nie byli w stanie mu dorównać chcieli dać mi wszystko. Nauczona doświadczeniem (Księciunio był świetlnym nauczycielem…) postanowiłam nie tkwić w relacji która w efekcie do niczego nie prowadzi. W końcu nie tak się umawialiśmy. Albo może inaczej. Założyliśmy że żadne z nas nie oczekuje niczego więcej oprócz namiętności, a z czasem zaczęła się nasza telenowela. Kto czytał pierwsze wpisy ten wie, jak to wyglądało. On chciał, ale się nie przyznawał, ja chciałam, ale robiłam wszystko żeby się nie zorientował. W końcu zrobiłam bilans zysków i strat i wyszło mi czarno na białym, że nasza relacja mnie niszczy. Takiego stężenia chemii nikt nie wytrzyma. Postąpiłam odpowiedzialnie. Zrobiłam to dla siebie, bo w końcu to ja jestem najważniejsza. Długo to wszystko trwało. Zastosowałam nawet zasadę klin klinem. Pomogło. Moje emocje się wyciszyły. Minęło kilka miesięcy, przez które przewinęło się trochę mężczyzn, ale tak naprawdę żaden oprócz „klina” nie potrafił poruszyć odpowiednich strun. I mój błąd… świąteczny sms. Nie wiem co mnie podkusiło. Dzisiaj mija miesiąc od tego czasu i nie było chyba dnia żebym nie pomyślała o Czasoumilaczu. Nie chcę wrócić do tego co było, ale chciałabym się spotkać żeby spojrzeć mu w oczy i powiedzieć że nie interesuje mnie seks bez zobowiązań. Boję się że nie będę potrafiła powstrzymać się od wypicia tego przysłowiowego kieliszka wódki. Wszystko to co teraz przeżywam, potwierdza tylko podejrzenie że jestem uzależniona. Tak jak alkoholik zawsze pozostanie alkoholikiem na odwyku, ja pozostaję pod wpływem Czasoumilacza. Po jego odpowiedzi na sms, po zaproszeniach i naleganiach na spotkanie, mniemam że on ma podobnie… I żeby nie było wątpliwości, tutaj nie chodzi o sam seks. Tak naprawdę on jest najmniej ważny w tym wszystkim. Jest pretekstem do tego żeby czuć swój zapach, żeby jedna skóra miała kontakt z drugą. Żeby pocałunki wywoływały wstrząs anafilaktyczny. Żeby mózg był odurzony, a ciała lewitowały. Myślałam, że już dawno jest po wszystkim, ale kilka dni temu pozwoliłam sobie zerknąć na niego i prąd przeszedł mnie od stóp do głów. Moje serce nie wytrzymałoby chyba spotkania na żywo. Musiałabym mieć karetkę gdzieś w pogotowiu. No i co tu robić? Chcę być trzeźwa! Chcę być silna, ale uwierzcie mi przychodzi mi to z trudem… —————————- odpowiedzi na większość Waszych pytań dotyczących Czasoumilacza znajdziecie na blogu. Dawno o nim nic nie pisałam, więc jeśli ktoś nie czytał od początku to musi nadrobić zaległości   Sam. ————————— Do zobaczenia na fb      Powiązane notki: Dobry seks uzależnia… Samcowstręt – czyli mężczyznom mówimy NIE! 5 powodów dla których umawiamy się na randki Co za dużo, to nawet Furia nie ogarnie… Czasoumilacz Jestem piękna 