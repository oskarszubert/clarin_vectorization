Wiem jak wyglądam. W takim sensie że znam rysy swojej twarzy, znam na pamięć swoją sylwetkę, wiem które atrybuty mojego ciała przyspieszają tętno u mężczyzn, a jakie należy zamaskować (chociaż tych jest niewiele). Mam takie szczęście że odziedziczyłam naprawdę dobrą przemianę materii, czyli wynika z tego jedno: mogę jeść ile chcę, mogę absolutnie nie ćwiczyć, a i tak noszę ten sam rozmiar od lat     Ale zupełnie nie chciałam pisać o tym. Ostatnio zauważyłam że w sytuacjach kiedy czuję się dobrze, kiedy w moim życiu zawodowym dzieją się pozytywne rzeczy albo kiedy jestem podekscytowana przed jakimś spotkaniem z interesującym  facetem to patrząc w lustro jestem … jakkolwiek by to idiotycznie nie zabrzmiało… ładniejsza   Mam promienną cerę, błysk w oku, jakieś takie inne rysy – bardziej łagodne. I zupełnie, ale to zupełnie nie potrzebuję makijażu.   Oczywiście mówię o moim osobistym odbiorze siebie. Mogę się innym podobać albo nie. Mogę w czyjejś opinii być ładna, albo brzydka, albo interesująca (cokolwiek to znaczy). Czyjaś negatywna opinia nie wpływa na moja samoocenę, ale są dni kiedy patrzę w lustro i z przerażeniem wypowiadam znaną z Przyjaciół kwestię: ołłłłłłłłłł maaaaj gaaaatttt, po czym… staram się więcej nie patrzeć w tym kierunku dopóki nie wypiję mocnej kawy.   Dzisiaj tak mnie naszło. Leżałam sobie w wannie, relaksując się po naprawdę ciężkim dniu, kiedy zadzwonił telefon. Głos który usłyszałam po drugiej stronie pobudził wszystkie moje zmysły. Wchodząc do wanny byłam tak zmęczona że zastanawiałam się czy zdołam z niej później wyjść. Po 20 minutach rozmowy byłam jak nowo narodzona Zupełnie jakby do wody weszła jedna kobieta, a wyszła druga – podekscytowana, pełna energii, z uśmiechem na twarzy. I wtedy wyrwało mi się tak szczerze: kurcze, ale ja jestem ładna   I bynajmniej nie chodziło mi o wygląd, tylko o to coś w środku. Piękno to nie tylko wygląd. To gest, spojrzenie, sposób bycia, inteligencja, pewność siebie i chyba też brak kompleksów. To ważne żeby akceptować siebie takim jakim się jest, oraz stawiać raczej na rozwój osobisty niż na nowe kosmetyki czy ciuchy. W wakacje przyjechała do mnie E na kilka dni. Odebrałam ją z dworca, stanęłam przy garach i nagle słyszę: weź się odwróć, bo ja muszę uwiecznić moment kiedy wyglądasz jak kura domowa. I cyk mi lampą po oczach. Strasznie ją ubawiło że widzi mnie w domowych ciuchach, bez grama makijażu (ja się nie maluję wcale, czasami tylko podkreślam oczy), bez ułożonych włosów. Obraz nędzy i rozpaczy   skasowałam te zdjęcia później bo jakoś się na nich nie rozpoznałam. Godzinę później kiedy wychodziłyśmy na miasto prezentowałam się co najmniej  jak Miss Ziemi Kieleckiej (mrugam okiem, żeby nie było wątpliwości!).   Odbiór nas przez innych chyba zależy od naszego nastawienia i oczekiwań względem drugiej osoby; kiedy poznałam się z czasoumilaczem, powiedział mi po kilku miesiącach w przypływie szczerości, że miałam taki sukowaty wygląd, że nie mógł mi się oprzeć, tydzień temu spotkałam się z jednym z goszczących na moim blogu mężczyzn – który był na tyle odważny żeby podczas gdy ja siedziałam za kółkiem wyznać mi: iż myślał że będę bardziej sukowato wyglądać. Nasuwa mi się jedno powiedzenie: no nie dogodzisz, nie dogodzisz…     Teraz się już pożegnam, bo czuję że moja euforia wynikająca ze słodzenia samej sobie troszkę jest tłumiona przez niesamowite zmęczenie, ale mam nadzieję, że kiedy się rano obudzę zobaczę w lustrze siebie taką promienną jak dzisiaj kiedy wyszłam z wanny…   Dobrej nocy :*                      Powiązane notki: Ból istnienia – czyli dalej jestem uzależniona… Nie jestem ciebie godna… Kto tu goni króliczka – czyli Furia szykuje się na randkę 