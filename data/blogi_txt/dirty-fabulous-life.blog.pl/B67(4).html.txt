Marzy mi się powrót do starych czasów, kiedy najpierw piło się nalewkę nowosądecką o smaku dowolnym (ja preferowałam klasyczną wiśniową), robiło się make up z efektem lepszym lub gorszym w zależności od ilości wypitego trunku, a następnie wychodziło się z akademika do klubu, wskakiwało na podest i upajało się muzyką… Nie potrafię tego wyjaśnić, ale słuchając tego kawałka czuję jak wzrasta moje libido, buzują hormony i mam ochotę wykorzystać seksualnie mojego fochfucka… Piosenka wywołuje we mnie również poczucie pewnego rodzaju skrajnej beztroski, której doświadczałam w czasach studenckich, kiedy jedynym problemem było zaliczenie jakiegoś przedmiotu. Kiedy cały dzień czekało się na wieczorne wyjście. Kiedy w pokoju 312 urządzało się libację, kiedy nie ponosiło się konsekwencji innych niż kac gigant. Nie ma się czym chwalić? Może i nie.  Zupełnie nie chodzi mi o litry alkoholu, których chyba cały przydział wykorzystałam na studiach, ale o to że wtedy nie analizowało się sytuacji tylko szło na żywioł. Kiedy robiło się głupoty i teraz ma się co wspominać; - tango z Hipisem po knajpach w czarnych rozciągniętych swetrach, po mieszance alkoholu i wydartej dla mnie na pamiątce tapecie z toalety Ti Amo, -moje urodziny kiedy się przepaliliśmy, a ja śpiewałam „to nie ja byłam Ewą” i przerywałam co chwila pytając towarzyszy: słyszycie jaki mam krystalicznie czysty głos? - ta sama impreza na której E i Hipis omawiali Powstanie Warszawskie będąc w stanie nieważkości, a E starała się obsikać drzwi naszego pana wynajmującego nam kwaterę, bo myślała że jest psem, - ucieczkę z Herkulesa, do którego poszłyśmy z G tylko dlatego, że po drodze spotkaliśmy nieznajomego z butelką wódki, a później musiałyśmy się całować udając lesbijki, kiedy to chłopcy chcieli zapłaty za wypity alkohol… Wykorzystując element zaskoczenia uciekłyśmy z 7 pietra po schodach w tempie ekspresowym trzeźwiejąc po drodze ze strachu, - karaoke z E – nie potrzebowałyśmy mikrofonu, na drugi dzień nie mogłyśmy mówić. Ja nie tylko dlatego że zdarłam sobie gardło, ale również dlatego, że wracałam w zimnym deszczu na bosaka w przydługich spodniach E, które po powrocie nie były znów takie białe, - wszelkiego rodzaju juwenalia. Kocyk, grill, wódka, piękni chłopcy i ci troszkę mniej piękni. Strasznie trudno poczuć teraz „po latach” te same/podobne klimaty. Człowiek jest starszy, bardziej doświadczony, wie że nie zostawia się drinków bez nadzoru idąc do wc, że nie wychodzi się z nieznajomymi, ani nie miesza się alkoholu. Jak tu poczuć beztroskę kiedy trzeba się  pilnować? Ostatni raz czułam się totalnie wyzwolona podczas odwiedzin u moich cudownych gejów z Krakowa, kiedy to na plantach pod okiem straży miejskiej wypiliśmy z 10 butelek tzw. szampana za 5,5 zł, a później tańczyliśmy w Kitschu do rana. Podobną wolną wolność czułam kiedy w ostatnie wakacje była u mnie E i szwendałyśmy się po Warszawie… Tęsknię do tej wolności… Bardzo.  Brak powiązanych notek. 