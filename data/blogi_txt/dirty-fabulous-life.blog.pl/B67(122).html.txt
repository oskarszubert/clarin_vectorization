Odwaliłam kawał ciężkiej roboty i postanowiłam obejrzeć kilkanaście filmików dla dorosłych, po to żeby sobie przypomnieć co nieco i przedstawić garść opinii. Oczywiście całkowicie subiektywnych. Możecie się ze mną nie zgadzać. Jak tam sobie chcecie. Przede wszystkim stwierdziłam, że albo ja widziałam już wszystko, albo te filmiki są masakrycznie nudne. Nudne do kwadratu. Może gdybym była pryszczatym nastolatkiem to one by mnie jarały, ale teraz oczekiwałam emocji, które wpłyną na szybki przepływ krwi w dolne partie ciała i właściwie ich nie dostałam… Prawda jest taka, że mam określone preferencje seksualne i kręcą mnie specyficzne, że się tak wyrażę okoliczności przyrody, ale na tyyyyyyyyle obejrzanych filmików może ze dwa były takie które mnie ruszyły. Właśnie wpadłam na genialny pomysł: ogłaszam że zostanę szkoleniowcem w kwestii reżyserii filmików porno i trenerem gry aktorskiej. Na coaching nie liczcie! Ale wracając do tematu. Dlaczego te filmiki są złe? Uwaga! Nie są złe dlatego, że rzekomo pokazują uprzedmiotowioną kobietę (tak mówią tylko ci którzy nie widzieli dominy w akcji), nie są złe dlatego że (o mój boże) pokazują genitalia w różnych otworach ciała. I nie są złe dlatego, że niedowartościowane kobietki upatrują w nich konkurencje. Są złe bo są ŹLE nagrane!!!!!  Po pierwsze: Dlaczego one są takie brzydkie? Matko i córko jakie tam brzydkie kobiety grają… Połowa wygląda jak najgorszy sort prostytutek spod latarni. Nie mam na myśli fantazji  mężczyzn, którym stanie tylko wtedy jak zobaczą bardzo puszystą kobietę, starszą kobietę (granny), czy zarośniętą na maksa. To są osobne kategorie. Mam na myśli te zwykłe kobiety, które mają fatalny makijaż (no ludzie, jeśli wiedzą, że po włożeniu do przełyku „czegokolwiek” lecą im łzy, to na serio nie mogą użyć wodoodpornego tuszu??), tłuste włosy z odrostami, oraz są pozacinane w miejscach intymnych (do tego stopnia, ze trudno się skupić na czymkolwiek innym). Nie muszą mieć idealnej sylwetki, ale muszą kurwa mieć ładne, pomalowane i niepołamane paznokcie! Oczywiście są też ładne i zadbane panie, ale one są zazwyczaj strasznie sztuczne. Po drugie: obrzydliwe sztuczne cycki Ludzie, aż trudno patrząc na te sterczące kulki wielkości arbuza użyć słowa „biust”. Jak oglądałam fragmenty filmików z kobietami z silikonem naprawdę bałam się, że jak facet mocniej ściśnie to on się wyleje nosem… strach się bać. Gdybym była facetem i kobieta była na górze to naprawdę obawiałabym się, że jak taki arbuz się urwie to będzie po nim! Nie wspominam już o obrzydliwych szwach i rozstępach… Po trzecie: efekt zdychającego konia Podobają mi się filmiki, w których kobieta żywiołowo reaguje na to co mężczyzna z nią wyprawia. Ale jak słyszę jednostajne „och”, „ojjj” „mmmm”, ach” to zaczynam ziewać.  Aaa zapomniałam „fuck me babe” – to taki standard – kobieta udaje że ją to strasznie kręci, ale jej mimika jakoś na to nie wskazuje… Jeszcze gorzej jest jak pan pani wkłada w różne miejsca penisa wielkości młota pneumatycznego, który prawdopodobnie mógłby wyjść gardłem, a ona nie wydaje z siebie prawie żadnego dźwięku! Nosz kurwa, ostrzyknęła się znieczuleniem, czy jak? Wracając do mimiki, ja wiem że w filmikach porno bardziej liczy się ta druga strona, ale mnie akurat kręcą reakcje na akcje, więc wołałabym zobaczyć panią która jest zaangażowana w to co się dzieje, a nie taka która ma na twarzy wypisane pytanie „co jutro ugotuję na obiad?”. Panów się nie czepiam, bo oni są zazwyczaj pokazywani z uciętą głową i w zasadzie wykonują tylko ruchy biodrami w przód i w tył. Po czwarte: szukamy scenarzysty! Odpalając filmiki nie nastawiajmy się na scenariusz rodem z Wilka z Wall Street. Wygląda to ZAWSZE tak samo. Bez względu na to czy szef planuje przelecieć sekretarkę, czy lekarz na nocnym dyżurze zabiera się za pielęgniarkę, albo pan domu czyha na cnotę opiekunki do dziecka. Będzie to wyglądało tak: najpierw pan zedrze ubranie z pani, potem pani weźmie jego penisa do ust, potem (jak będzie miała szczęście) to pan poliże jej muszelkę, potem rozpocznie stosunek od tyłu, potem od przodu, potem pani znowu go poliże, potem pan (jak nie będzie miała szczęścia) wsadzi  jej penisa w odbyt, potem pani usiądzie na nim od przodu i od tyłu, a potem pan będzie miał wytrysk na twarz pani. Koniec. Po piąte: stare nastolatki Zdaję sobie sprawę, że mężczyźni marzą o młodziutkich niuniach w krótkich spódniczkach i białych podkolanówkach, ale jak niunia ma na oko jakieś 30 lat to dlaczego jest wrzucona w kategorię teen?? Wiem, że niejedna dwudziestka wygląda starzej ode mnie, ale no nawet w to nie uwierzę patrząc na te „dziewczyny”. Oczywiście jest mnóstwo stron z takimi filmikami, z setkami kategorii, z młodymi ładnymi, ze starymi i brzydkimi. Każdy powinien znaleźć coś dla siebie. W końcu wiadomo, ze takie filmy nie służą do zachwycania się scenografią tylko do robienia sobie dobrze (to dlatego trwają od 5 minut do 30), ale no jakieś standardy powinny być, co nie? I błagam nie piszcie mi komentarzy umoralniających, bo jeśli nie będą na temat wpisu to szkoda zachodu!  Powiązane notki: Co powinien zrobić mężczyzna, żeby kobieta pozwoliła mu się poderwać? Soft kontra hard? Sasha Grey kontra Angelina …Valentine Jakie błędy popełniają faceci w łóżku – tego nie róbcie :) 