Kto rozdaje karty?   No tak… no i właśnie to jest najśmieszniejsze, że ja wiem że to ja te karty rozdaję, a on myśli że to on   Wiem, wiem, trudno zrozumieć w pierwszej chwili o co chodzi, ale tak mnie natchnął dzisiejszy kontakt z czasoumilaczem… że muszę się wypowiedzieć w kilku kwestiach. Mianowicie, moi kochani, musicie wiedzieć ( właściwie nie musicie ale teraz to i tak już będziecie), że jakiś czas temu pogoniłam mojego jurnego bzykacza. Otóż, stało się to nie dlatego że nie chciałam się z nim pieprzyć po kątach, ale sam się o to prosił żebym go odstawiła strzelając fochy, co najmniej jak panienka w czasie pełni księżyca mająca okres dokładnie w tym samym momencie. (Przypominam, iż uprzedzałam, że lubię wielo, wielokrotnie złożone zdania podobnie jak wielokrotne orgazmy, więc jeśli macie problem z ogarnięciem wypowiedzi… no to cóż, wasza strata  ). Niemniej jednak, skoro już wiecie to tak minimalnie przybliżę na czym te fochy polegały i od czego się zaczęło. …Zaczęło się od poniedziałkowej kawy kilka miesięcy temu, ale to już wiecie i nie o to chodzi… Pieprzyliśmy się często i gęsto, ale … to też już wiecie…, a potem zaczęłam pisać o kocie, co było ewidentnym sygnałem że coś nie halo. A „nie halo” polegało na tym, że od czasoumilacza wymagałam żeby mnie stymulował głównie intelektualno- emocjonalnie, ponieważ w ten sposób pobudzona byłam gotowa z nim zrobić WSZYSTKO i wszędzie. A tu dupa! Bo czasoumilacz jest narcyzem w najczystszej postaci i uważa, że jest tak świetny, że nie potrzebuje odstawiać tańców godowych, natomiast każda niewiasta marzy o tym żeby on jej włożył. I tu polemizowałabym… chociaż, jak patrzę na jego programy które prowadzi i widzę kobiety, które do programu zaprasza i widzę jak one na niego patrzą, to w sumie zawsze odnoszę wrażenie że przynajmniej raz je przeleciał (a przynajmniej te poniżej 35   ). W każdym razie ja nie oczekiwałam tańców godowych, ale przynajmniej poczucia że widzi we mnie coś więcej niż tylko mój boski biust i tyłek. Poczułam się nawet przez chwilę jak luksusowa call girl (co jest jedną z moich licznych fantazji erotycznych), niestety po tych spotkaniach mój portfel nie wydawał się grubszy, więc ja strzeliłam focha obiecując sobie że nie dam mu dupy dopóki nie zainteresuje się na przykład moim światopoglądem. (Nadmienię, iż jeśliby komuś teraz strzeliło do łba że oczekiwałam za seks zapłaty to niech się liczy z myślami!!!). On na mojego focha odpowiedział swoim fochem (no bo przecież on jest taki fafarafa, że mucha nie siada) i tak się na siebie poobrażaliśmy że wszystko wskazywało na to że to koniec naszej namiętnej znajomości. Impas jednym słowem. Co więcej! Mnie nawet autentycznie przeszła ochota na seks! No ale wróciła… więc skontaktowałam się z czasoumilaczem, który zamiast się oficjalnie uradować to mnie zbeształ, ze nie jest chłopcem na telefon. Jestem jednak pewna że aż zamruczał z zadowolenia, myśląc że nieźle mnie przypiliło, jeśli po takim czasie się odezwałam. Niech tak myśli. Nie odbiorę mu tej radości. Oczywiście jesteśmy umówieni na seks. Nie musiałam go długo przekonywać. Bo tak jak wspomniałam na wstępie; on MYŚLI a ja WIEM kto te karty rozdaje…    Powiązane notki: Odwyk Fuck me Dobry seks uzależnia… 