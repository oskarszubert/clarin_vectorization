Znacie to powiedzenie że świat jest mały? Robi się jeszcze mniejszy kiedy spotykacie kogoś kogo spotkać nie macie ochoty… Kilka miesięcy temu umówiłam się na randkę z pewnym lekarzem. Randka jak randka, nie nastawiałam się po prostu miałam ochotę gdzieś wyjść. To był czas kiedy dużo pracowałam i wzięłam kilka dni wolnego żeby odpocząć. W takich okresach zdarza się że „gubię” dni i dopiero jak np. w czwartek pracownicy mówią mi „do zobaczenia w poniedziałek” to orientuję się że chyba jest jakieś święto po drodze. Tym razem jakoś mi to umknęło. Wykorzystując urlop umówiłam się w ciągu dnia w mojej ulubionej kawiarence. Około południa jest tam cisza i spokój. I rzeczywiście kiedy przyszliśmy byliśmy jedynymi klientami. Sama właścicielka zrobiła nam kawę, co już powinno wzbudzić moje zdziwienie, ale nie… Zazwyczaj na takie randki nie umawiam się na „swoim” terenie, ale myślałam że przecież w ciągu dnia i tak wszyscy są w pracy. Siedzieliśmy sobie i miło gawędziliśmy kiedy to drzwi się otworzyły i stanął na progu najlepszy przyjaciel Księciunia. On zastygł, ja prawdopodobnie się wyszczerzyłam zęby próbując się uśmiechnąć, po czym przywitaliśmy się, przedstawiłam swojego towarzysza i wróciłam do rozmowy. Oczywiście trudno było mi się na niej skoncentrować wiedząc że obok siedzi mój bliski kolega. Wyobrażacie to sobie? Ale to jeszcze nic. Jakieś pięć minut później drzwi znowu się otworzyły i weszła żona innego kumpla. Zgłupiałam. O mało nie udławiłam się kawą. OJP to oni mają romans??? Nie mogłam się nadziwić, że tak swobodnie sobie siedzą i się śmieją. Przecież ja wszystko widzę! Oboje są w związkach małżeńskich, a na dodatek wszyscy się dobrze znamy. W międzyczasie mój Lekarz pewnie się zastanawiał czy mnie nie zbadać, bo kilka razy straciłam wątek i mówiłam bez sensu. No nic. Siedzieliśmy dalej, rozmowa tak średnio się kleiła. Nagle – no nie uwierzycie drzwi się ponownie otworzyły i wszedł mąż tej koleżanki. Byłam prawie pewna że przyszedł żeby ich przyłapać i zaraz rozegrają się dantejskie sceny. Ale kiedy nic takiego się nie stało to zaczęłam głośno myśleć dlaczego u licha ci ludzie nie są w pracy! Oraz dlaczego mnie to spotyka!? Mina Lekarza bezcenna – bardzo powoli, jakby rozmawiał z kimś niespełna rozumu poinformował mnie że przecież jest święto… (już nie pamiętam jakie). Po tym wyznaniu nie wiem kto miał głupszą minę. Zaczęłam się śmiać – a’la Doda (to z nerwów). Randkowy towarzysz być lekko przerażony. Sprawa tego co oni  robią w tej kawiarence szybko się wyjaśniła bo zaraz większość moich znajomych do nich dołączyła. Mianowicie towarzystwo umówiło się na gry planszowe. Nie jestem fanem gier, gdybym była pewnie też bym z nimi siedziała. Znajomi wchodzili, witali się ze mną, witali się z moim Lekarzem. Przez dwie godziny więcej rozmawiałam z nimi niż z nim. Nie dlatego że jestem niekulturalna, tylko każdy o coś zapytał, rzucił jakimś kawałem, pytał o coś Lekarza, który musiał czuć się idiotycznie wystawiony na widok publiczny. Kawiarenka jest malutka więc nie dało się nie uczestniczyć w ogólnej dyskusji. Mam tylko nadzieję że nie pomyślał że to wszystko zaplanowałam, bo sytuacja była mocno absurdalna. Jak tylko ktoś wchodził to zaczynałam się śmiać. W końcu Lekarz zaczął pokazywać mi swoje obrazy na komórce. Tak, tak – takie pełnowymiarowe profesjonalne obrazy, które sam malował w wolnej chwili. Ale nie myślcie że to koniec tej historii. Świat naprawdę jest mały. Oczywiście powyższa sytuacja była iście kabaretowa więc zadzwoniłam do koleżanki żeby jej o niej opowiedzieć (w sumie chyba tylko jej nie było na grach…). Opowiadam, opowiadam. Zaśmiewamy się do łez, w końcu dochodzę do tego że zaimponował mi tymi obrazami, a M mówi: czekaj, czy on jest lekarzem i ma na imię R? Chwila ciszy i moje niepewne „nooo… skad wiesz?”. Okazało się że jej koleżanka również się kiedyś z nim umówiła. To była krótka piłka. Podczas wizyty u mnie, M zadzwoniła do niej, dopytała czy to ten sam facet, po czym przekazała mi słuchawkę. Tak więc dwie nieznane sobie kobiety wymieniły się doświadczeniami o tym samym facecie z którym się kiedyś umówiły. Dzięki temu nie dałam się Lekarzowi namówić na wspólny masaż kiedy wydzwaniał ponieważ JEDYNE co zapamiętał ze spotkania ze mną to to że wspomniałam ze nie jestem pruderyjna! No cóż, niezbadane są wyroki… a anegdota o mojej randce w święto krąży wśród znajomych do tej pory… ———————- dołącz do mnie    Powiązane notki: Kto tu goni króliczka – czyli Furia szykuje się na randkę O tym jak kot zaprzepaścił szansę na drugą randkę z naprawdę fajnym facetem (NFF)… 5 powodów dla których umawiamy się na randki Co za dużo, to nawet Furia nie ogarnie… Chodź ze mną na randkę… Jak przeżyć remont i nie zwariować – czyli Furia szaleje z wiertarką 