Kocham mojego kota, nie potrafię tej miłości wytłumaczyć – jest bezwarunkowa. Musi być, ponieważ inaczej musiałabym go zakopać i zrobić z niego kisiel. Umówiłam się na randkę z NFF (nie mylić z FF), a przynajmniej wydawało mi się że rokował na potencjalną przyszłość. Taki odpowiednik Lady In a street, and freak In the Bed…( nie sprawdziłam niestety, nie było mi dane). Przystojniak, śliczny uśmiech, o przedsiębiorczości nie wspomnę   no zrobił na mnie wrażenie. Umówiliśmy się na spotkanie. Zrobiłam się na bóstwo, pełne Spa w bardzo dużej łazience z bardzo małą wanną, później przegląd szafy, make up. Psiknęłam się dla zwieńczenia efektu ulubionymi perfumami i bardzo zadowolona z siebie zeszłam do holu po buty. A że rozpadało się to na szybko chwyciłam kozaki, które stały tam od ostatniej zimy, przeciągnęłam gąbeczką z pastą i pełna pozytywnego nastawienia udałam się na ową randkę. I tak sobie siedliśmy w mojej ulubionej knajpce na szalenie wygodnych fotelach i nagle… zamiast zapachu swoich perfum poczułam zapach kocich siuśkow. Słabo mi się zrobiło, bo oczami wyobraźni wiedziałam co się mogło wydarzyć. Mianowicie… moje kozaki stały blisko, za blisko kociej kuwety. Przynajmniej wtedy nie podejrzewałam jeszcze kota o sabotowanie mojego życia uczuciowego… Domyślam się że skoro ja czułam koci mocz to NFF też musiał! Aż się boję pomyśleć co on mógł sobie z kolei pomyśleć. Nie wiem, jaki zapach wydzielają majtki, które ma się na dupie dłużej niż jeden dzień, ale mam wrażenie że żeby czuć TO to musiałabym majtek chyba przez miesiąc z tyłka nie zdejmować i się nie myć! Zamiast powalić go swoją elokwencją, erudycją i seksapilem to na szybko analizowałam dwie opcje; obrócić sytuację w żart i opowiedzieć o siuśkach kota, lub… udawać że nic się nie dzieje. Wybrałam drugą opcję. Bez sensu, zupełnie bez sensu, no ale mądra Polka po szkodzie. Wróciłam do domu, z okolic kuwety jedzie na kilometr, no to woreczek i łopateczka, otwieram, a tam sucho i czysto. Hmm… No ok. nie doczekałam się wieczornego telefonu/ sms, ale myślę sobie może nie chce być nachalny. Odezwie się jutro – przecież jestem piękna, zgrabna i powabna. Nie odezwał się… Dzisiaj schodzę do holu, a tam jedzie już na dwa kilometry. Zaglądam do kuwety. No dobra, jest jedna kupa i pewnie jakieś siuśki, ale to naprawdę nie usprawiedliwia natężenia amoniaku w powietrzu. Wyciągnęłam wszystko spod schodów i… okazało się że moje ulubione (!) adidasy cuchną tak, że w podskokach pobiegłam do kontenera i je wywaliłam. Ten pieprzony sierściuch wyszczał mi się na buty! Oczywiście mój kot ma nadnaturalną umiejętność chowania się zawsze jak chce go ubić, więc chwilowo mu się upiekło. I tak kot zaprzepaścił moją świetlaną przyszłość z NFF. Wiadomo, że lepiej zwalić na kota, niż przyjąć do wiadomości, że nie zrobiliśmy na delikwencie takiego wrażenia jak oczekiwaliśmy. No ale jutro też jest dzień    Powiązane notki: Kto tu goni króliczka – czyli Furia szykuje się na randkę Chodź ze mną na randkę… Jak przetrwać randkę z Furią i nie zwariować? Co za dużo, to nawet Furia nie ogarnie… Jak nie pójść z facetem do łóżka? Samcowstręt – czyli mężczyznom mówimy NIE! 