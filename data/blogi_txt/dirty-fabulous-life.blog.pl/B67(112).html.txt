Podobno od nadmiaru głowa nie boli, ale to jest wierutna bzdura jeżeli chodzi o liczbę mężczyzn z którymi nie wiadomo co zrobić. Chciałoby się ich posłać do wszystkich diabłów, ale nie uczynili nic takiego strasznego żeby usprawiedliwić taki czyn. Ich jedyną wadą jest to ubzdurali sobie że jak będą wystarczająco namolni to Furia się złamie i stanie z nimi na ślubnym kobiercu dla świętego spokoju. Może jakby jeden przyjął taka strategię to jeszcze, jeszcze mogłabym to jakoś znosić ale na dzień dzisiejszy mam takich czterech. Wierzcie albo nie, ale na dźwięk sygnału przychodzącej wiadomości mam skurcz żołądka. Wydzwaniają na zmianę – jakby się umówili. Oczywiście mogłabym im powiedzieć żeby się ode mnie odczepili, tylko ten… no… to skomplikowane. Nie wiem dlaczego, ale ta fantastyczna czwórka jednogłośnie uznała że po pierwszym wyciągnięciu mnie sam na sam do kina, na kolacje, na lunch, na spacer na którym byłam miła i czarująca oczywistym jest że musimy utrzymywać stały kontakt i umawiać się z częstotliwością łapania grypy przez dzieci w przedszkolach. Czyli ciągle. Przecież jeśli „nie mam czasu”, „mam dużo pracy”, „będę wolna za dwa tygodnie dopiero”, „na każdy weekend przyjeżdżają znajomi” to wiadomo że nie jestem szaleńczo zauroczona. Bo gdybym była to tak zorganizowałabym czas żeby największą jego część spędzać z facetem, który wywołuje u mnie szybsze bicie serca. Czy to takie trudne do załapania?? Staram się wyprzeć ich obecność ze swojej świadomości do tego stopnia, że jak już uda mi się o jednym zapomnieć (pamiętacie czwartkową randkę? O którą ciągle dopytujecie co się z nią stało) to dostaje sms z jakimś dziwnym wyznaniem i ze zdziwieniem stwierdzam „ o nieeeee, jeszcze on…?”. Dwóch z nich rozumie, że mogę od biedy nie mieć czasu, ale pozostała dwójka przekracza wszelkie dopuszczalne granice. Zwłaszcza jeden. Problem w tym że nie rozumie słowa „nie”, które w przeciwieństwie do innych panów wyartykułowałam bardzo wyraźnie patrząc prosto w oczy, popierając je dodatkowo mocnymi argumentami. Nie wdając się w szczegóły miałam nadzieję że to wystarczy. Niestety. Chyba postawił sobie za cel zdobyć moje serce. Im bardziej się stara tym bardziej mnie wkurza. Irytuje mnie dosłownie wszystko, dziwne sms’y typu „jak mija dzień?” – dobrze, dziękuję; „jak się masz gwiazdeczko?” – dziękuję, kurwa, rewelacyjnie; „ wpadnę do ciebie, bo akurat przejeżdżam obok” – OJP, a skąd wiesz że jestem w domu???? Doszło do tego, że raz byłam tak zdesperowana (był weekend i postanowił że u mnie przenocuje, bo to taki super pomysł, a dodatkowo przywiezie przepyszne wino) że przestawiłam auto w boczną uliczkę i powiedziałam że nie ma mnie w domu. Zrobiłam sobie wieczór filmowy dzięki czemu mogłam mieć zgaszone światło. Wiem jak to żenująco brzmi, powinnam powiedzieć mu jeszcze raz stanowczo , z pięknym uśmiechem na ustach żeby spierdalał i mnie nie zadręczał. Normalnie bym to zrobiła, ale zawsze jest jakieś „ale”. Gdybym zareagowała to mogłabym moim przyjaciołom popsuć relacje, a tego bardzo nie chce. Wprawdzie oni twierdzą żebym z nim pogadała szczerze, ale ile razy mam to robić? Nie chcę prezentów, nie chcę chodzić do kina, nie chcę zapraszać go na kawę do domu bo „akurat jest w pobliżu”,  nie chcę jego szalika kiedy jest zimno, ani rękawiczek, ani nie chcę żeby zamiast standardowego cmoknięcia na pożegnanie (którego szczerze nienawidzę i moi znajomi wiedzą że się nie całuję) przytulał mnie i próbował pocałować w usta i nie chcę wykręcać szyi żeby do tego nie dopuścić. Moja asertywność jest w czarnej dupie. Na dodatek oczywiście musiałam w święta odezwać się do Czasoumilacza który zamiast to zignorować to stwierdził że mnie pragnie i nie może przestać o mnie myśleć. Pamiętacie jak się skończył nasz ognisty romans? Sama nie wiem co robić. Tak naprawdę to rozwiązałoby większość moich problemów. Rozpoczęłam dwa mocno angażujące projekty i nie mam czasu na randki (ani ochoty). Mam za to czas na seks. Czasoumilacz potrafi zrobić mi dobrze na tysiąc sposobów. Gdybym tylko umiała oddzielić namiętność od emocji. Podobno nie wchodzi się dwa razy do tej samej rzeki, ale jeśli ta rzeka jest orzeźwiająca, oczyszczająca i pozwoli odpłynąć w niebyt obecnym wielbicielom? Już widzę ich minę jak im mówię że wróciłam do eks kochanka bo jest świetny w łóżku. Chyba nie musiałabym więcej martwić się niechcianymi sms’ami. Co nie?   ——————————————————— No nie traktujcie tego obrazka zbyt dosłownie   ——————————————————— Ponieważ zewsząd dochodziły mnie głosy że moje posty na Fan Pagu nie trafiają do wszystkich osób które go polubiły zasięgnęłam opinii i okazało się że dzieje się tak dlatego że facebook wybiera które posty trafią do ktorych osób. Ma to związek z tym jakie macie preferencje określone w ustawieniach, co lubicie, czego słuchacie, a nawet jakich słów najczęściej używacie. Gdybym chciała żeby posty trafiały do wszystkich z Fan Page musiałabym uiścić odpowiednią do ilości „fanów” kwotę. Ale można to obejść. Jeśli powyższy problem zaobserwowaliście u siebie to wystarczy najechać kursorem na mojej stronie na „lubisz to” i rozwinie się opcja „otrzymuj powiadomienia” i „pokazuj w aktualnościach”. Zaznacz je   ———————————————————– Do zobaczenia na FB oraz Instagramie  Powiązane notki: Kto tu goni króliczka – czyli Furia szykuje się na randkę 5 powodów dla których umawiamy się na randki Jak przetrwać randkę z Furią i nie zwariować? O tym jak kot zaprzepaścił szansę na drugą randkę z naprawdę fajnym facetem (NFF)… Ból istnienia – czyli dalej jestem uzależniona… Samcowstręt – czyli mężczyznom mówimy NIE! 