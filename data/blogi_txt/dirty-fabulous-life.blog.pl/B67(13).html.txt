Jeśli myślicie, że mój kot obsikując mi kozaki przyczynił się tylko do zaprzepaszczenia mojej szansy na bogate życie uczuciowe, to się grubo mylicie. Dzięki niemu (temu kotu) zrobiłam kabaret na parkingu Galerii Mokotów. Mam nadzieję, że jeżeli ktoś to zarejestrował to nie stanę się „sławna inaczej”… Ale jeśli zobaczycie na you tube opisaną poniżej scenę to będę to JA! Zaczęło się całkiem niewinnie. Umówiłam się z koleżanką na zakupy. Wychodząc założyłam kozaki (TE kozaki), wsiadłam do auta i … kurwa… znów zapach kocich siuśków. Szybko wysiadłam, zmieniłam na balerinki ( no bo w końcu to było przejście z garażu do garażu), w międzyczasie doszłam do tego, że zapach wydziela niedoczyszczona podeszwa. No nic, jadę. Dojechałam do galerii, chcę wychodzić z auta i widzę że mam na sobie takie słodkie podkolanówki w paseczki, które nie pasują do balerinek, a już tym bardziej do reszty kolorystycznej kompozycji mojego stroju. No za nic nie mogłam się tak ludziom pokazać. Wsiadłam do auta, z postanowieniem ściągnięcia podkolanówek i zamiany na czarne skarpetki (tak, tak, z jakichś powodów miałam w schowku parę zapasowych skarpetek). Nie sądziłam, że zdejmowanie podkolanówek będzie  tak kurewsko skomplikowane. Ja pierdole! Jeśli myślicie że ze spodni rurek (bardzo, bardzo obcisłych) da się  tak po prostu ściągnąć podkolanówkę to się grubo mylicie. Zaczęłam od lewej nogi. Próbowałam różnych technik, ciągnęłam za „palce” – nic, chwyciłam w okolicach kostki i pociągnęłam w dół – nic, w końcu jakimś cudem udało mi się podciągnął nogawkę na tyle że wsadziłam palce „do środka” i podważyłam podkolanówkę. Zeszła. Uff! Założyłam czarną skarpetkę, no ale to też nie mogło być zbyt proste. Jak ściągałam nogawkę to skarpetka się rolowała. Mniejsza z nogą lewą. Tak dla jasności, wszystko się odbywało z zarzuconą nogą na wysokości kierownicy… Akcja właściwa rozpoczęła się wraz z próbą powtórzenia operacji na nodze prawej. Nie wiem czy obwód drugiej łydki mam większy, czy spodnie były węższe, nie mniej jednak za Chiny Ludowe nie dało się  podciągnąć nogawki wyżej niż na 10 cm powyżej kostki, a gdzie tam dopiero do kolana. Wyartykułowałam chyba wszystkie możliwe przekleństwa jakie znałam. Wolałabym tysiąc razy już wyjść w paseczkowych niż w dwóch rożnych skarpetkach! Cóż było robić. Otworzyłam drzwi, rozejrzałam się czy kogoś nie ma w pobliżu, po czym  sru, zdjęłam sobie tą cholerną prawą nogawkę. Dobrze że miałam pod spodem ładne majtki chociaż. Ekspresowo przewróciłam na właściwą stronę i założywszy uprzednio skarpetkę naciągnęłam ją na nogę. Zdaję sobie sprawę jak to musiało komicznie wyglądać, najpierw jakieś kotłowanie w aucie, zakładanie nóg na kierownicę, szybki negliż, zdejmowanie podkolanówki, naciąganie skarpetki i spodni. Oczywiście wyszłam z tego auta z miną udzielnej księżniczki, nie rozglądając się na boki i udając że co złego to nie ja. Nie wiem czy ktoś mnie widział, nie wiem czy to ktoś zarejestrował, ale jakby co poproszę o linki… Wróciłam do domu i umyłam podeszwy wszystkich butów jakie stały w „tym czasie” w holu. Nie chcę więcej takich zaszczanych niespodzianek. A ponieważ uczę się dostrzegać wszędzie pozytywy, od razu ulżyło mi, gdy tylko uzmysłowiłam sobie że przecież niespodzianka mogłaby być gówniana…  Powiązane notki: Ciąg dalszy w Londynie – czyli morderstwo na Baker Street oraz konfrontacja z wiewiórką Pociesz mnie! Proszę… Tylko mnie kochaj Będę brał cię w aucie – czyli po czym poznać że facet jest dobry w łóżku? 