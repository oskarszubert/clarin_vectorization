Jakiś czas temu razem ze znajomymi zostaliśmy zaproszeni na imprezę zaręczynową pary przyjaciół. Umówiliśmy się tak, że pojedziemy jednym samochodem. Kiedy zrobiłam się już na bóstwo pojechałam po resztę towarzystwa. Weszłam do nich do mieszkania i stanęłam jak wryta. Moja koleżanka miała tak straszliwie straszny makijaż że na chwilę odebrało mi mowę. Ale z wielkim uśmiechem na ustach wygięła się w seksownej pozie i zapytała „i jak?”. Ułamek sekundy w którym spojrzałam na jej chłopaka i wiedziałam że powinnam powiedzieć że wygląda ślicznie. Skoro on nie miał odwagi jej nic powiedzieć to ja nie zamierzałam tym bardziej. Doszłam do wniosku  że skoro ona się dobrze czuje wyglądając jak panda z podbitym okiem i świetnie się bawi to super i nic mi do tego. Trochę więcej wątpliwości miałam oglądając zdjęcia z imprezy, bo wszyscy bez wyjątku krytykowali jej wygląd. Ja to na jej miejscu wróciłabym do kosmetyczki która ja tak urządziła. Absolutnie nikt nie powiedział jej że wyglądała tragicznie. Wydaje mi się że gdyby ze mną było coś nie tak to chciałabym żeby ktoś życzliwy mi jednak to powiedział… Pamiętacie film z Jimem Carreyem „Kłamca, kłamca”? Bohater miał mówić prawdę i tylko prawdę tylko przez 24 godziny a prawie udało mu się popsuć stosunki ze wszystkimi dookoła i zrujnował swoje życie. Jestem dyplomatką w relacjach służbowych oraz w stosunku do okazyjnych znajomych z którymi nie jestem zbyt blisko. Zdaję sobie sprawę z tego że mogą nie docenić mojego zdania zwłaszcza jak nie będzie pochlebne. Prawda boli i prawda kłuje w oczy. Prawda może niszczyć. Czasami lepiej wiedzieć czy lepiej nie wiedzieć? Lub udawać że się nie wie? Czy zdradzana żona chce poznać prawdę? Czy ktokolwiek ma prawo donosić żonie o tym że mąż prowadza się z jakąś kobietą pod rękę? Ja uważam że w takie sprawy nie należy się wtrącać. Nie pochwalam zdrad i mam konserwatywne podejście do tematu. Prędzej poszłabym do niewiernego męża i mu uprzejmie powiedziała co o tym myślę, oraz zagroziła że powiem niż rzeczywiście to zrobiła. Bardzo wiele osób prosi mnie o radę, opowiadając różne historie. W mojej opinii jeśli ktoś pyta to po to żeby usłyszeć zdanie kogoś z zewnątrz. Problem w tym że nie zawsze oczekuje prawdy. Bardzo często chce żeby potwierdzić jego wersje i utwierdzić w przekonaniu że ma rację. No i masz babo placek. Nauczyłam się żeby przed tym zanim się wypowiem zapytać czy ten ktoś jest pewny że chce usłyszeć moje zdanie. To wiele ułatwia. Zdecydowanie mniej osób się na mnie obraża. Mam przyjaciół którzy wiedząc o mnie wszystko mają prawo do mówienia mi wprost pewnych rzeczy. Darze te osoby wielkim szacunkiem bo wiem, że robią to dlatego  żeby otworzyć mi oczy, czasami potrząsnąć mną, czy pokazać inny punkt widzenia. Boli czasami? Nawet często, ale kto jak nie przyjaciele mają to robić? Wiem że są szczerzy i mówią co myślą. Nie sztuką jest otaczać się pochlebcami którzy obgadają nas za naszymi plecami i łudzić się że jest super. A Wy? Wolicie dla świętego spokoju przytakiwać czy macie odwagę czasami chwycić kogoś za ramiona i powiedzieć prawdę? Kim jesteście częściej? Weredykami czy kłamcami? —————————————- Zapraszam na facebooka. Pamiętaj żeby zaznaczyć przy „lubię to” opcję: otrzymuj powiadomienia. Wtedy będziecie mieli gwarancję że kazdy wpis do Was dotrze    Powiązane notki: Furia na zakupach – czyli lepiej nie proponuj mi towarzystwa 