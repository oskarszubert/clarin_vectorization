Już wiem jak chciałabym żeby wyglądał mój idealny związek. Chcę żyć w komunie z następującymi mężczyznami: po pierwsze z Czasoumilaczem – który na najróżniejsze sposoby będzie robił mi dobrze, który będzie mnie dopieszczał intelektualnie i seksualnie. Który sprawi że będę chodziła 10 centymetrów nad ziemią, moje oczy będą się śmiały i będę emanować pozytywną energią. Po drugie chcę żyć z Kubą Wojewódzkim, który (mówcie sobie co chcecie) ale jest jedyną dobrą partią w świecie celebryckim pod każdym względem. I nawet jeśli jest gejem to mi to nie przeszkadza. Jest dla mnie podobnie jak Czasoumilacz mistrzem ciętej riposty, jest błyskotliwy, niesamowicie inteligentny, ma ogromną wiedzę. Obaj panowie działają w tej samej branży, więc ich sposób bycia jest zbliżony. Jak jeden będzie zajęty swoim programem, to drugi akurat będzie dostępny (sprawdziłam   ). Żeby chłopakom nie było smutno ( i mnie) to zaproszę do mojej komuny Czesława Mozila. Miałam etap kiedy robiło mi się ciepło na widok jego i akordeonu. Pamiętam, że jak pierwszy raz był u Kuby i zagrał to pomyślałam sobie że go chcę. Mozil jest rozkoszny jak mój kot. Przechodząc koło kota nie mogę się powstrzymać żeby go nie potarmosić, nie przytulać i całować. Takie same odczucia wzbudza we mnie Mozil. On by mi grał, ja przytulałabym go do piersi, a później byśmy sobie razem oglądali co ciekawsze filmiki porno na necie. Tak, wiem, wiem… nieopodal mam kilka monopolowych. Dalibyśmy radę. Do kompletu brakuje mi mojego ostatniego ukochanego Księciunia, który to byłby głosem rozsądku i który oglądałby ze mną filmy na ścianie, kiedy to Mozil leczyłby kaca, a chłopaki były na nagraniach. No i trzymałby budżet. Księciunio z Mozilem dogadałby się w co najmniej dwóch językach (poza tym też uwielbiam go tarmosić i mnie rozczula), z Kubą mogliby imprezować, przewiduję tylko problem z Czasoumilaczem, bo jednak niechętnie oddaje się swoje podwórko innemu psu. Koniec końców myślę ze upilnowałabym towarzystwo żeby się nie pozagryzało. Co łączy wszystkich panów? Oczywiście wszyscy jak jeden mąż do końca życia będą mieli na drugie imię Piotruś. Piotruś Pan. Czasoumilacz uważa że jest pępkiem świata i jeśli komuś robi dobrze to tylko pod takim warunkiem że jednocześnie jemu też będzie miło. Pomimo że jest bardzo inteligentny i oczytany to nigdy nie natknął się na słowo monogamia i nie ma bladego pojęcia o co w tym chodzi. Cóż z tego że (że się tak wyrażę) ma potencjał do umilania skoro się chłopak rozdrabnia. Nie dałam mu szansy to nie wiem jak się z nim jest NAPRAWDĘ, ale podobno dzięki temu zaoszczędziłam sobie kilka lat burzliwego życia. Tak twierdzi Polly, która w końcu wie co mówi. Nie na darmo praktykuje psychologię… Wojewódzki… no cóż. Tylko Mucha okazała się twarda i próbowała go usadzić. Ale że on też okazał się twardy, to tylko sobie zęby połamała. Każda kolejna dziewoja ma mniej lat, w końcu się Kuba doigra i skończy się w sądzie. Dzisiejsze nastolatki wyglądają starzej ode mnie… Ale spokojnie – Kubo, w razie czego dam Ci alibi że akurat byłeś ze mną (chyba że wolisz żeby to Kammel dawał Ci …ekhm alibi   ). Poza tym w swoich trampeczkach i robiąc dziubek wyglądasz uroczo – ja Cię kupuję! Mozil. O mamo. Nie wiem co powiedzieć. Można pokusić się o twierdzenie że ma oryginalny gust. Obejrzałam film pokazujący jego życie i prawdę mówiąc wyzwolił we mnie instynkty macierzyńskie. Zaopiekowałabym się nim i starała się wyprostować jak każda mamusia swojego małego syneczka. Został Księciunio. No cóż… po tylu latach wspólnego bycia razem jesteśmy ze sobą tak zżyci że nawet znajomi którzy wiedzą że od półtora roku nie jesteśmy razem i tak są święcie przekonani ze do siebie wrócimy – bo pasujemy do siebie jak dwie połówki pomarańczy. Prawdą jest że mamy swój unikalny język. Kiedy się widzimy to zaczynamy mówić „inaczej”. Nasi potencjalni nowi partnerzy będą mieli problem żeby zaakceptować nasze relacje, bo pomimo że rozstaliśmy się to nie potrafimy żyć zbyt daleko od siebie. Po trzech latach związku okazało się że Księciunio jest Piotrusiem Panem, a po kolejnych dwóch dotarło do mnie że tego nie da się zmienić. Każda próba zmiany jego stylu życia sprawiłaby że byłby nieszczęśliwy. A jak się kogoś kocha to chce się go uszczęśliwiać – dlatego się rozstaliśmy. Czyli – gdyby moja fantazja się spełniła to miałabym wszystko w jednym; każdy z panów uszczęśliwiałby mnie na swój sposób. Żylibyśmy sobie wszyscy w jednej wielkiej rodzinie. Idę sprawdzić czy dziś jest pełnia. Podczas pełni każde marzenie się spełni…  Powiązane notki: Do zakochania jeden krok… Lodowa Furia w natarciu Chodź ze mną na randkę… Jak sprzedać siebie Pociesz mnie! Proszę… Następny do golenia, proszę! 