Pamiętacie swój pierwszy pocałunek? Ja tak. To nawet nie był pocałunek, tylko muśnięcie wargami. Pamiętam, że będąc w liceum poszłam na jakąś imprezę i spotkałam miłego chłopca który niesamowicie mi się spodobał. Tańczyliśmy kilka godzin, czułam jego oddech na szyi i robiło mi się gorąco. Nie mogłam się na niczym skupić, ponieważ jedyne o czym myślałam to o tym, żeby się wpić w jego usta. Już prawie, prawie miało to nastąpić kiedy podeszła koleżanka i powiedziała że za chwilę mamy ostatni autobus i musimy już iść. Chłopak musnął mnie na pożegnanie, łapiąc moją wargę pomiędzy swoje. Dziwię się, że nie zemdlałam z wrażenia. Pamiętam jak dziś, że jadąc do domu czułam dalej mrowienie ust, a z wrażenia nie mogłam usnąć. Miałam raptem 15 lat. Kiedy pisałam tekst „po czym poznać że facet jest dobry w łóżku?” chciałam dodać, że można poznać po sposobie w jaki się całuje, ale to byłoby niezgodne z moimi doświadczeniami. Miałam genialnych kochanków, których musiałam nauczyć całować się ze mną, bo pierwsze wrażenie nie było najkorzystniejsze. Oczywiście zgodzę się, że każdy lubi inaczej. Ale trafiłam kilka razy na takich „całowaczy”, że nie miałam najmniejszej ochoty dawać im drugiej szansy, że nie wspomnę o tzw. „ciągu dalszym”. Atak kosmicznego potwora Po pierwsze raz dałam się pocałować facetowi, który chciał mnie udusić swoim językiem. Kojarzycie tanie horrory o kosmitach, którym z paszczy wysuwa się jęzor metrowej długości, a potem zatapia w ofierze? No to ja się czułam jak ofiara kosmity… Facet mnie w sumie zaskoczył tym pocałunkiem. Wepchnął język do ust, a potem zaczął badać moje węzły chłonne. Potem mnie to nawet bawiło, bo był lekarzem i jak miewałam anginy to się zaśmiewałam do łez, że może zgłoszę się do niego na badanie. Oczywiście wyrwałam się, ledwo bo ledwo biorąc pod uwagę, że zaczynało mi już brakować powietrza. Z tego co pamiętam, chyba go nawet ugryzłam. Atak miliarda całusków Pamiętacie faceta z małym fiutkiem? Mogłam się domyślić że coś jest nie halo, jak mnie „zacmokiwał” na śmierć. Nie cierpiałam tego! Ilekroć nie przeszedł obok mnie musiał mnie cmoknąć. Obsypywał mnie tysiącem pocałunków. Zapewne po to żebym się nie zorientowała, że NIC nie ma w spodniach. Doszło do tego, że sztywniałam jak tylko się zbliżał w moim kierunku. I nie miało to sztywnienie nic wspólnego z jego przyrodzeniem, które chyba nigdy nie sztywniało… Dzień w którym zdecydowałam się na więcej, był dniem w którym dostałam najmniej. If ju noł, łot aj min… Dwa dni później poznałam Czasoumilacza, którego musiałam do siebie dopasować, ale chłopak uczył się błyskawicznie i robił mi dobrze na setki sposobów, nie tylko całując. Tak wiem, że Wy to już wiecie… Atak odkurzacza A pamiętacie Pana Idealnego? O przygodzie z nim Wam nie pisałam. I raczej nie napiszę. Mam na myśli tę przygodę, która następuje po pocałunku. Jest taka charakterystyczna, że bym się już nie wytłumaczyła z tego gdyby on o tym poczytał. W każdym razie NIC źle, a COŚ też nie dobrze… Jeśli wiecie co mam na myśli. W każdym razie kiedy raz wróciłam ze spotkania z nim, na którym do niczego takiego nie doszło, to poszłam sobie grzecznie spać. Kiedy obudziłam się rano i podeszłam do lustra wystraszyłam się że umieram. Serio. Miałam na ustach plamy opadowe. Dłuższą chwilę mi zajęło skojarzenie sinych ust z całowaniem się z Panem Idealnym. Moja jedyna szminka w połączeniu z kolorem warg wychodziła fioletowa, musiałam najpierw nałożyć korektor, żeby w ogóle móc pokazać się ludziom na ulicy… Atak soków trawiennych Raz miałam nieprzyjemność trafić na pana, który cierpiał na nadmiar wydzielania śliny w trakcie pocałunku. To było dosyć straszne przeżycie i szybko przerwałam zaloty. Zamarłam, kiedy poczułam że jego ślina w dużej ilości znajduje się w moich ustach. Nie wiedziałam co mam z nią zrobić. Oddać? No nie… przerwałam, uciekłam do toalety, wyplułam, a jemu powiedziałam że chyba się czymś zatrułam i poprosiłam o odwiezienie do domu. Nie mówię o czymś takim jak picie wina z ust do ust z osobą z którą się jest blisko. Wtedy to jest podniecające. Atak reinkarnacji psa To już nie moje doświadczenie, ale mojej koleżanki. Już Wam o tym pisałam. Facet lizał ja po twarzy i nie tylko po twarzy. Serio. Tak jak pies. Takie soczyste liźnięcia uskuteczniał. Kumpela żaliła się że po spotkaniach jest caluteńka mokra i jak pamiętacie, to nie miało nic wspólnego z podnieceniem… Jestem ciekawa jakie zdanie o całowaniu kobiet  mają faceci którzy się z nimi całują. Ja całowałam się raz w życiu z dziewczyną i uważam że robiła to idealnie. A jak tam Wasze doświadczenia? Jutro dla wielu z Was będzie to całuny dzień. Ja protestuję przeciwko Walentynkom i zamierzam wyłączyć wszystkie telefony żeby się nie narazić na molestowanie moich wielbicieli. Jeszcze któremuś przyjdzie do głowy zaprosić mnie na randkę a tego bym nie zdzierżyła      Powiązane notki: Jakie błędy popełniają faceci w łóżku – tego nie róbcie :) Scenka rodzajowa… z cyklu: czy młodsi mężczyźni nas podniecają? Czego pragną kobiety????? Co się dzieje z duszą i sercem kobiety, która właśnie oddaje swoje ciało jakiemuś mężczyźnie? Ból istnienia – czyli dalej jestem uzależniona… 5 powodów dla których umawiamy się na randki 