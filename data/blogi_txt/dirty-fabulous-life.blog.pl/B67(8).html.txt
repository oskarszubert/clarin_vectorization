Będziesz rzygać? – Za chwilkę. Całowałaś się tamtym? – Nie no co ty, nie całuję się z dwudziestoczterolatkami.  Dlaczego? – Bo są za młodzi. Ale ja to zrobiłam, to jest podniecające. Wyżej wymieniony dialog jest fragmentem nagrania, mojego i  E, które zarejestrowało się (podobno przypadkowo)  po wyjściu z którejś tam z kolei knajpy w mieście X . Akcja rozgrywała się jakiś rok temu. Ja to ta, która „się nie całuje”, E to ta, która „się całowała”. Obie już świętowałyśmy swoje trzydzieste urodziny… Zawsze jak się na to natykam przy okazji oglądania zdjęć to się śmieję. Ten fragment i cała reszta nagrania zawsze wprawiają mnie w pozytywny nastrój. Filmik „się nagrał” w trakcie powrotu do domu po nocy pełnej niespodzianek. Nie wiem jak to się dzieje, że zawsze jak gdzieś razem wychodzimy to zostajemy gwiazdami wieczoru  . Może sprawia to to, że idziemy się pobawić i wyszaleć,  a nie „na podryw”. Oczywiście przynosi zazwyczaj skutek odwrotny do zamierzonego i nie możemy się opędzić od…, no właśnie… od małolatów? Z góry przepraszam wszystkich dwudziestoczteroletnich „małolatów”. Wiem, że jesteście już dojrzałymi (sic!) mężczyznami, no ale z perspektywy trzydziestki trudno jakoś dopatrzyć się jakichkolwiek innych korzyści niż zacytowane powyżej całowanie się tudzież robienie innych rzeczy (TYCH rzeczy).  Przy czym TYCH rzeczy tez nie jestem tak do końca pewna, ponieważ nigdy nie spałam z dwudziestoczterolatkiem! Oprócz pierwszego chłopaka równolatka z czasów liceum, zawsze miałam starszych facetów. Od 29 do 36 lat. Od kiedy będąc już na studiach poznałam pewnego 18 latka, który obdarzył mnie swoją wielką młodzieńczą miłością staram się unikać jak ognia młodszych od siebie. Chłopak był śliczny i słodki. Taki cukiereczek w glanach i skórze. Cóż z tego skoro jak do mnie dzwonił to opowiadał o klasówce z matematyki czy o tym jak przez przypadek kosząc trawę skosił swojego żółwia. Nie, nie spałam z nim. Odechciało mi się jak mnie pocałował, wkładając mi język do żołądka. Jakoś uczenie i zaliczanie prawiczków nigdy mnie specjalnie nie rajcowało… Wracając do rzeczy. Tę kwestię, że nie całuję się z dwudziestoczterolatkami wypowiedziałam jakiś rok temu. W sumie dużo się od tego czasu zmieniło w kwestii mojego pojmowania relacji damsko – męskich. Zawsze kierowałam się zasadą sex = love. Ale wtedy jeszcze do bólu kochałam swojego ostatniego faceta. Jak mi trochę przeszło to stwierdziłam, że właściwie nie jestem gotowa na nowy związek, ale seks to i owszem by się przydał. Jakoś mężczyźni poniżej 30 dalej mnie nie kręcą, ale to pewnie dlatego że nie miałam okazji przetestować takiego młodzieńca. Właściwie, nie mam nic przeciwko młodszym od siebie mężczyznom. Tylko, tutaj działa chyba po prostu mój zwichrowany zazwyczaj instynkt samozachowawczy. Chodzi o to że ja (no bo nie można przecież uogólniać, że „kobiety tak mają” ) zakładam taką ewentualność, ze mogłabym się zakochać w mężczyźnie z którym się spotykam na seks. I co wtedy, jak przez przypadek zakocham się w chłopaku, który kończy studia, nie pracuje, nie ma zdolności kredytowej, jeździ samochodem taty? (niemożliwe   ). Wydaje mi się, że jeśli się nie jest razem na tym samym etapie w życiu to proza dnia codziennego zabije takie uczucie bardzo, bardzo szybko. Ja osobiście potrzebuję faceta, który mi imponuje swoją zaradnością, kreatywnością, pozycją, wiedzą. Wiążąc się ze studentem, mam wrażenie nie poradziłabym sobie ze stereotypem posiadania „dziecka” (utrzymanka w sensie  mentalnym), którym trzeba pokierować,  doradzić jak się piszę magisterkę, gdzie wysłać cv, oraz jak się ubrać na pierwszą rozmowę. Nie wiem też czy odnalazłabym się na imprezach, na którym mówiłoby się o zaliczeniach i kolokwiach :/ Nie mniej jednak, jeżeli miałabym gwarancję że nie obdarzę uczuciem wyższym takiego młodzieńca, a ów młodzieniec posiadałby umiejętności i charyzmę, które zaspokoiłyby mój popęd seksualny to w sumie chętnie bym spróbowała uskutecznić taki fuck friend. Bez zobowiązań, bez telefonów nt studiów i pytań „co będzie z nami dalej”.  Cv ze zdjęciem (tylko bez genitaliów na miłość…) proszę wysyłać na maila    PS. Dla zainteresowanych: Nie, nie wyrzygałam się w końcu    Powiązane notki: Jakie błędy popełniają mężczyźni całując kobiety… Miłosny falstart Co powinien zrobić mężczyzna, żeby kobieta pozwoliła mu się poderwać? O czym trzeba porozmawiać na pierwszej randce? Ból istnienia – czyli dalej jestem uzależniona… 