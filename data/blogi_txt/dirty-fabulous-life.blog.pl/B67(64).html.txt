Kto jest najlepszym przyjacielem kobiety? Wiecie? Nie wiecie? To ja wam powiem. Gej!  Nie wiem od czego to zależy, ale zawsze rozpoznaję ich na kilometr. Zawsze też świetnie się z nimi dogaduję. Kiedy pomieszkiwałam w Krakowie, chodziłam z ulubioną parą gejów do  Kitschu. Nie musiałam się martwić że faceci będą mnie podrywać, mogłam sobie potańczyć na rurze, świetnie się bawić i mieć w nosie co sobie inni mogą pomyśleć. Być sobą. Nikt mnie tam nie oceniał. Nie wiem od czego to zależy ale wszelkiej maści osoby homoseksualne, które miałam okazję poznać były mega pozytywne. Pomijam to że chłopcy byli śliczni. Byłam w nich notorycznie, platonicznie zakochana. Dodam, że jeden jest podobny do Ronaldo i kiedy po imprezie przynosił mi do łóżka herbatę w tych ślicznych majteczkach Calvina Kleina to rozczulał mnie niczym mały kotek. Drugi gotował i miał takie spojrzenie że robiło mi się gorąco… na sercu   Żałuję że ich miłość nie przetrwała… Pamiętam jak na plantach siedzieliśmy na ławeczkach pijąc „szampana” za 5,5 zł. Oczywiście ukrywaliśmy się przed strażą miejską i jak tylko skończyła nam się butelka szliśmy do pobliskiego sklepiku po kolejną. Wypiliśmy chyba z sześć. Nie wiem jak to przeżyłam, w każdym razie pamiętam, że chowaliśmy się za krzakami i wmawialiśmy jakiejś również „ciepłej” babeczce, która była na imprezie integracyjnej że jesteśmy od niej z firmy, w związku z czym przez jakiś czas ukrywała się z nami. Nie piszę tego żeby się jakoś specjalnie kompromitować tylko żeby pokazać że „moi” geje są mocno zdystansowani do życia i lubią ryzyko. ŻADEN z moich hetero znajomych nigdy by na to nie poszedł. Fajnie było wyskoczyć z garsonki i szpilek żeby się wyluzować. Chciałabym zobaczyć miny moich podwładnych jakby mnie wtedy zobaczyli. Albo nie, nie chciałabym. Nie zrozumieliby… Dziewczyna która ma w otoczeniu znajomego geja, może liczyć na obiektywną ocenę swojego wyglądu. Ja raz się nasłuchałam od Ronaldo że mam rewelacyjne warunki a nic nie pokazuję. Przy kolejnym wyjściu na miasto razem ze swoim chłopakiem posadzili mnie na krześle, wyjęli prostownice i zrobili mi piękną fryzurę, oraz dobrali garderobę. Czułam się jak gwiazda. Kolejnym argumentem jest to że podczas tańca żaden nie będzie miał „kluczy” w kieszeni, bo pod wpływem waszego kobiecego dotyku nic im po prostu nie stanie. A z drugiej strony zawsze obronią jakby was zaczął ktoś heteroseksualny napastować. Ponadto nigdy w życiu nie widziałam zaniedbanego geja. Zawsze czyściutcy, pachnący, fajnie ubrani. Aż miło popatrzeć. No i można pogadać na każdy temat, nawet o lubrykatach… Przez jakiś czas mieszkałam w Kielcach i też zakumplowałam się z gejem – był fryzjerem lokalnych celebrytów. Czesał m.in. te wszystkie miss ziemi kieleckiej. W każdym razie to fantastyczne jak możne się otworzyć przed facetem, który nie patrzy na was jak na obiekt seksualny, tylko który naprawdę słucha i naprawdę chce pomóc.  Z gejami miałam do czynienia już jako nastolatka, ponieważ nasi sąsiedzi byli typowym męskim włoskim małżeństwem. W końcu podczas kolejnego tłuczenia talerzy matula poszła ich opierniczyć i zamiast tego zaprzyjaźniła się z nimi. Później musiała wysłuchiwać o ich problemach miłosnych. Mam bardzo tolerancyjnych rodziców. Może dlatego nie widzę najmniejszej różnicy między miłością pomiędzy kobietą i mężczyzną, a facetem i facetem. Czym oni się od nas różnią? Mają takie same uczucia, tak samo chodzą do pracy, robią zakupy, jeżdżą na rowerze, grają w kosza. Nic co ludzkie nie jest mi obce. Nie rozumiem homofobów, którzy głośno deklarują niechęć do gejów. Już w starożytnej Grecji homoseksualizm był na porządku dziennym i nikt nie robił z tego problemu. W naszej kulturze geje są wykluczeni ze środowiska. Spotykają się z agresją. Na dodatek ostracyzm jest tak głęboki że osoby homoseksualne często wypierają to ze mają skłonność do tej samej płci. Nie chcę wypisywać się, pojedynkować na argumenty za i przeciw. Nie jestem psychologiem, naukowcem – jestem człowiekiem, który wyznaje zasadę „żyj i pozwól żyć innym”. W moim otoczeniu nie pozwolę na obrażanie gejów. Każdego z nich traktuję jako odrębną jednostkę i dopóki któryś mi personalnie nie podpadnie to będę go szanowała tak jak na to zasługuje. A na zakończenie; jakby ktoś jeszcze miał jakieś wątpliwości – oświadczenie Polskiego Towarzystwa Seksuologicznego: „Polskie Towarzystwo Seksuologiczne jest zaniepokojone krzywdzącym wpływem społecznych uprzedzeń na funkcjonowanie psychiczne i społeczne osób homoseksualnych i biseksualnych oraz jest świadome niechlubnej roli, jaką w podtrzymywaniu tych uprzedzeń odegrała niegdyś nauka, która przez ponad sto lat (do 1973 w USA i do 1991 w Europie) uznawała homoseksualność za zaburzenie psychiczne. Ówczesne mniemanie o patologicznym charakterze homoseksualności okazało się niepoparte faktami naukowymi, lecz oparte na społecznych uprzedzeniach od wieków zakorzenionych w kulturze zachodniej. Dlatego też homoseksualność została wykreślona z obu najważniejszych klasyfikacji zaburzeń psychicznych – DSM i ICD. Jednocześnie na Polskim Towarzystwie Seksuologicznym, jako na organizacji naukowej, spoczywa odpowiedzialność za rozpowszechnianie w społeczeństwie aktualnego stanu wiedzy seksuologicznej, szczególnie jeśli społeczna dezinformacja w zakresie seksuologii podtrzymuje niesłuszną dyskryminację jakiejkolwiek grupy społecznej”. ——————————– dołącz do mnie na fb    Brak powiązanych notek. 