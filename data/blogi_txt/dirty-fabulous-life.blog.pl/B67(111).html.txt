Jestem pewna że znacie zarówno to powiedzenie jak i konsekwencje płynące z niestosowania się do niego. Jest mnóstwo osób które powinny na tapecie swojego telefonu mieć napis „PIŁEŚ NIE PISZ”. Ta zasada sprawdza się zwłaszcza w przypadku byłych partnerów, do których coś jeszcze czujemy. I nie ma znaczenia czy jest to miłość, namiętność czy nienawiść. Jestem ciekawa ilu z Was ma na sumieniu podobne „przestępstwo”. Skierowane oczywiście wyłącznie przeciwko sobie samemu. Jest to taki typowy strzał w kolano. Budzi się później człowiek po zakrapianej imprezie rano lub w południe, zagląda w historie wysłanych sms’ów i marzy o tym żeby cofnąć czas, zapaść się pod ziemię lub zwyczajnie umrzeć ze wstydu. Cóż, byłam w ostatnim czasie po obu stronach barykady. Najgorsze jest to że strzeliłam sobie w to kolano będąc kompletnie… trzeźwa. Człowiek na święta robi się sentymentalny. Jestem przeciwnikiem wysyłania sobie życzeń esemesem, ale jeśli już dostanę to odpisuję. I tak jakoś podczas wysyłania coś mnie natchnęło, a raczej zamuliło i zatrzymałam się wpatrzona jak sroka w kość w kontakt pt Czasoumilacz. Zawiesiłam się. Najpierw pomyślałam że od marca już z pewnością wykasował mój numer, a potem postanowiłam to sprawdzić. Proste dwa słowa: Wesołych Świąt. I jego natychmiastowa odpowiedź. A potem kolejny sms z pytaniem czy znajdę czas na kawę o ile nie grzeję się w ramionach jakiegoś faceta. Odpisałam bardzo enigmatycznie i zawile z domysłem że mogę się spotkać. I wiem, wiem że jeśli nie będę twarda i naprawdę do spotkania dojdzie to kolejne kilka miesięcy będę miała wycięte z życiorysu. Oczywiście w zamian dostanę najlepszy seks ever oraz emocje rodem z harlequina. Zresztą ci z Was którzy czytają mnie od początku znają na pamięć moją czasoumilaczową sagę –  wszystkie moje emocjonalno seksualne bebechy mieliście podane na złotej tacy. Nie wiem czy chcę do tego wrócić. To znaczy jakbym umiała zachować dystans to bym chciała, ale daję sobie obciąć włosy że skończyłoby się tak jak ostatnio. Sylwester z kolei uaktywnił rzeszę facetów z którymi kiedyś się spotykałam. To miłe że ktoś o tobie myśli bawiąc się z kimś innym. Nie ukrywam, że moje ego zostało mile połechtane. Gorzej że dwóch panów, z którymi jestem w można powiedzieć zawodowych relacjach potwierdziło moje przypuszczenia jakobym nie była im obojętna. Nawet nie odpisałam, będę zgrywała blondynkę że myślałam że sms był pomyłką, albo że w ogóle go nie dostałam. A reszta wiadomości zrobiła mi bardzo dobrze. Każda kobieta powinna od swoich byłych lub niedoszłych dostać od czasu do czasu takie potwierdzenie swojej atrakcyjności. Dowiedziałam się że jestem najcudowniejsza w swojej kontrolowanej niekonsekwencji, że trudno mnie zastąpić. Jednemu panu śnię się po nocach, a jeden ma niedosyt naszej relacji w której do niczego nie doszło i się pyta czy ma jeszcze jakieś szanse. Kolejny przesłał mi chyba ze 20 zdjęć – naszych wspólnych, o których nawet nie wiedziałam że istnieją. Spokojnie. Na każdym jestem kompletnie ubrana. Nie wiem dlaczego ktoś tyle czasu je trzyma, chyba po to żeby kolejna dziewczyna je znalazła i wpadła w histerię. Ja wiem jak to jest kiedy wcale nie chcesz wysłać sms, kiedy wiesz że to złe, głupie i żałosne, ale nawet jeśli telefon leży gdzieś daleko to jakaś niewidzialna siła przyciąga go do nas. A potem jak jakimś cudem znajdzie się w naszych rekach to palce w ogóle nie słuchają rozumu tylko bezwiednie naciskają klawisze tworząc jakieś upokarzające nas teksty a kciuk klika „wyślij”. To dzieje się samo. Prawda? Otrzeźwienie przychodzi następnego dnia. Tylko wtedy już jest za późno. Dlatego zachęcam do trzymania się zasady „piłeś, nie pisz”, a jeśli napisałeś to podziel się tym z nami   ——————————————– zapraszam Cię na mój fb      Powiązane notki: Ból istnienia – czyli dalej jestem uzależniona… Kto tu goni króliczka – czyli Furia szykuje się na randkę Dobry seks uzależnia… Pociesz mnie! Proszę… Będę brał cię w aucie – czyli po czym poznać że facet jest dobry w łóżku? 