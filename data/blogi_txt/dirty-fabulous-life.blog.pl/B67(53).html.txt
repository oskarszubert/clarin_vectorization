Temat zdrad już kiedyś poruszałam. Generalnie uważam że jest już tak oklepany i nudny  że tak naprawdę nie ma nad czym debatować bo sprawa jest banalnie prosta. Zdrada ZAWSZE jest zła. Postanowiłam zatem postawić kropkę nad „ i” i zostawić ten temat na amen. W tym jednym jedynym przypadku widzę świat czarno biało. Masz złą żonę, która Cię nie rozumie i wcale już z Tobą nie śpi? To idziesz do adwokata i składasz pozew o rozwód. Zakochałeś się w koleżance z pracy i koniecznie musisz z nią romansować? To najpierw odejdź od żony a dopiero potem rozepnij rozporek. Macie dzieci i NIE MOŻESZ dla ich dobra się rozwieźć? To trzymaj ptaszka na uwięzi i cierp w imię wyższych celów. PROSTE. Tak się ludziom wydaje że to ci źli mężczyźni miewają kochanki, prowadzą drugie domy i kierują się tylko swoim fiutem jako kompasem w poruszaniu się po meandrach relacji z kobietami. Ale kobiety też mają swoje za uszami. Co nimi kieruje? Potrzebują odskoczni od zapracowanego małżonka? Nudzą się? Brakuje im adrenaliny? Świetne motywy, naprawdę… A z mężem rozwieść się nie mogą, bo co one biedne później zrobią bez stabilizacji, same z dziećmi, z małymi alimentami? Co LUDZIE powiedzą? Pewnie! Lepiej się pieprzyć na boku. Luz, blues i orzeszki. Dla mnie podstawową kwestią jest zawsze szacunek do siebie, oraz do potencjalnego zdradzonego małżonka. Czułabym się jak ostatnia szmata wdając się romans z facetem, który ma rodzinę. Zresztą ten który zdradza też jest złamanym fiutem, bo to on przyrzekał (zazwyczaj przed ołtarzem) miłość do grobowej deski. Dla mnie facet, który ma na palcu obrączkę i zaczyna do mnie uderzać i flirtować wzbudza we mnie obrzydzenie. I co potem? Wraca sobie później taki mąż do zdradzanej żony, całuje ją w czółko i mówi że ją kocha? A później wieczorem ze sobą śpią? I ta żona jest święcie przekonana że ma fajne małżeństwo i kochającego partnera obok siebie. A facet wmawia kochance że jego ślubna jest wredną zołzą która go niszczy. A nawet jeśli jest wredną zołzą to od tego są sądy żeby orzekać rozwody. Chyba że pan lubi się męczyć i umartwiać. Albo żona ma 90% udziałów w jego firmie i zostałby po rozwodzie w samych skarpetkach. No ale cos za coś. Ciekawe czy ta kochanka przyjęłaby go wtedy z otwartymi ramionami… Z kobietami (podobno) jest „trochę” inaczej ponieważ angażują się emocjonalnie. I marzą o tym, żeby było jak w romantycznych komediach. Nowy książę przyjeżdża na białym koniu i wyrywa ją z ramion nudnego małżonka do swojego zamku. Najlepiej żeby wtedy (podobno) to kochanek podjął decyzję i ją porwał bo wtedy pani będzie mogła domagać się wsparcia finansowego, prawnego a najlepiej od razu drugiego ślubu. Sama z siebie od męża odejść nie może (argumenty jak wyżej). Z całego serca współczuję małżonkowi. O ile prędzej rozgrzeszyłabym faceta który się bzyka na boku w szczytnym celu odstresowania się (taki żarcik), to będąc na miejscu zdradzanego męża chyba bym wywaliła żonie rzeczy za okno gdybym się dowiedziała, że straszliwie jest zakochana w swoim kochanku i liczy na to że ją przygarnie „jakby co”. Strasznie to żałosne jest i słabe (słabe to nowe modne określenie czegoś żenującego – a ja staram się nadążać za trendami). Nawiązując do tytułu… oprócz zasad moralnych jakimi kieruję się w życiu, to nie wyobrażam sobie że mogłabym iść do łóżka z facetem który najpierw pieprzy swoją żonę a później mnie. Który spędza ze mną upojny wieczór a następnie wraca do żony i namiętnie ją całuje. To jest obrzydliwe. To jest tak jakbyśmy byli w łóżku we trójkę. Gdybym była facetem, to nie tknęłabym kobiety której mąż wkłada swojego fiuta a potem ta kobieta za przeproszeniem rozkłada nogi przed swoim kochankiem. Nie pocałowałabym kobiety która mogła mieć w ustach przyrodzenie swojego męża. TO właśnie dla mnie jest najlepsza na świecie forma tzw. antygwałtek. Obrączka działa na mnie jeszcze bardziej zniechęcająco niż własny brak depilacji, oraz dla faceta podkolanówki. No i spróbujcie mnie przekonać że się mylę… Zwłaszcza że jak już wyjdzie szydło z worka to mąż zazwyczaj zostaje przy żonie, która z kolei w imię wyższych wartości udaje że wszystko jest po staremu. A kochance przypina się metkę dziwki która chciała uwieść biednego misia. Natomiast wydaje mi się że każdy zdradzony facet ma swój mniejszy lub większy honor i niewierna pani żona ląduje u mamusi w swoim dziecięcym pokoju łkając w poduszkę jaka była głupia bo kochanek ni chuja nie poczuwa się do obowiązku żeby ją przygarnąć. Kobiety i Mężczyźni – miejcie swój honor i szanujcie siebie i innych.    Powiązane notki: Dlaczego nie warto wiązać się z ŻONATYM facetem? Kiedy dialog zamienia się w dwa monologi – czyli po co rozmawiać będąc w związku? Z życia Pantofla – czyli tylko żona potrafi tak wykastrować swojego męża Kochasz = zdradzasz? Do zakochania jeden krok… Jak dwie połówki jabłka – czyli kiedy najlepiej zakończyć znajomość? 