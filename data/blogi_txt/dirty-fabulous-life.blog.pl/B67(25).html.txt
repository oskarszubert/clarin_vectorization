Ostatnio dużo się pisze na temat zdrady. Wszyscy się dookoła zdradzają, opuszczają stare żony dla młodszych kobiet, „korzystają z okazji” na wyjazdach integracyjnych, są przyłapywani na gorących schadzkach przez wynajętych detektywów. Temat zdrady jest dla mnie obcy i mam nadzieję że taki pozostanie. Nigdy nikogo nie zdradziłam, mnie z tego co wiem też nikt nie zdradził. Dla mnie zdrada ma tylko i wyłącznie charakter fizyczny. Jeżeli facet nie umie trzymać fiuta na wodzy to no… jest po prostu fiutem… I koniec tematu. Wiadomo, jesteśmy tylko ludźmi, mogą nam się podobać inni mężczyźni, inne kobiety; może facetowi stanąć na widok ładnej dziewczyny, a nam zrobić się mokro na widok przystojnego faceta, ale po to Bozia dała nam wolną wolę żebyśmy umieli z niej korzystać i umieć powiedzieć sobie NIE. Powiedzieć „nie” z szacunku do drugiej osoby – tej z którą się aktualnie jest, ale też do siebie żeby móc sobie potem spojrzeć w twarz i nie czuć się jak ostatnia szmata. Natomiast czy zdradą można nazwać sytuację, kiedy osoba w związku zakochuje się w kimś innym? Przecież uczuć nie da się kontrolować. Można w takiej sytuacji zrobić dwie rzeczy; odejść lub w imię wyższych celów zostać. Gdybym się dowiedziała, że mój facet kocha inną to byłby to koniec. Do miłości nikogo zmusić nie można, a bycie z kimś na siłę jest dla mnie zbyt upokarzające. W swoim życiu spotkałam się z dwoma przypadkami, kiedy ktoś się zakochał i został w imię rodziny. Za każdym razem było to okupione wielkimi emocjami, bólem, łzami. Trzy miesiące temu trzymałam za rękę koleżankę, która po kilku latach macierzyńskiego, wychowawczego i etapu prowadzenia własnej działalności, wróciła do pracy i… przeżyła drugą młodość. Młoda, ładna, szybko została dostrzeżona przez męską część współpracowników. Przez jednego w szczególności. Zakochali się w sobie oboje. Wszystko byłoby pięknie gdyby nie mąż i dzieci. Do niczego nie doszło, ale było blisko. Płakała, nie spała po nocach, nie mogła jeść. Mąż na szczęście się nie dowiedział. Poukładała to sobie jakoś, ale pewnie nigdy nie będzie tak jak dawniej. 9 lat temu jako przykładna studentka postanowiłam zacząć zdobywać doświadczenie i udało mi się załapać do dużej firmy do działu HR. Ponieważ bardziej dogadywałam się z dyrektorem generalnym niż szkoleniowcem, zostałam asystentką zarządu. Pomijając niesamowite doświadczenie które zdobyłam, z marszu zostałam okrzyknięta kochanką dyrektora. Wiedzieliśmy o tym oboje i śmialiśmy się z tego i… tak naprawdę to nas do siebie zbliżyło. Spędzaliśmy ze sobą mnóstwo czasu zawodowo, ale oprócz tego mogliśmy godzinami z sobą rozmawiać. Bardzo go polubiłam i żyłam sobie w błogiej świadomości że to tylko sympatia, do momentu w którym się nie okazało, że czekam na telefon jak na zmiłowanie. Dzwonił kiedy szedł z pasami na spacer, kiedy gdzieś jechał autem, kiedy miał przerwę w spotkaniach, więc kiedy za długo nie dzwonił zaczynało mi czegoś brakować. I też byłoby pięknie, ładnie i romantycznie gdyby nie fakt że posiadał na stanie żonę i córkę. Z żoną żyli jak pies z kotem i o tym też plotkowała cala firma, że kobieta jest niezrównoważona. Potrafiła przyjść do firmy i krzyczeć, że teściowa znów brała małą na ręce i teraz nie może sobie z nią dać rady, więc mąż ma się pakować i jej pomóc. Strasznie mi go było szkoda, więc doradzałam mu terapię, tłumaczyłam że kobieta może w ten niekonwencjonalny sposób chce zwrócić na siebie jego uwagę i powinien być wyrozumiały bo w końcu nie ma go prawie wcale w domu. Hmmm… z czasem w domu bywał coraz rzadziej. Kilka razy zadzwonił po 20.00 że zona go znowu wywaliła i czy nie spotkalibyśmy się na kawę. Kawę piliśmy w Zakopanym, Krakowie, Wrocławiu i nawet raz w Dąbkach nad morzem… Miedzy nami też do niczego nie doszło. Nie wiem skąd w nas była taka silna wola. Myślę ze teraz bym nie dała rady. Rozmawialiśmy o tym. Dużo rozmawialiśmy. To były trudne rozmowy. Powiedziałam mu wtedy że mogę rywalizować z każda kobietą, ale z dzieckiem nigdy. Nie mogłam wziąć na siebie takiej odpowiedzialności. Nie wiem jak długo wytrwalibyśmy w swojej szlachetności, ale pewnego razu o drugiej w nocy odebrałam telefon. Pani przedstawiła się z imienia i nazwiska i zapytała mnie dlaczego zabieram dziecku ojca, a jej męża. Zapewniłam ją że nic mnie z nim nie łączy poza relacją służbową i sympatią. To było największe kłamstwo jakie powiedziałam. Ale wiem, że jej nie obchodziła nasza platoniczna miłość tylko to czy wyładowaliśmy w łóżku. Nie chciała uwierzyć że nie, twierdziła że w jego laptopie znalazła zdjęcia w folderze podpisanym jej imieniem (mamy tak samo na imię) tylko że zamiast jej zdjęć były tam moje zdjęcia z naszych wypadów. Dzień później przyjechał do mnie, ustaliliśmy że to koniec znajomości właśnie w imię wyższych celów. Długo nie przyznałam się nikomu, ze to nie była zwykła przyjaźń. W sumie, koniec końców do niczego nie doszło, więc trudno mówić o klasycznej zdradzie. Szybko przeniosłam się do zaprzyjaźnionej firmy i starałam się zapomnieć. Dwa lata później spotkaliśmy się w jakimś klubie. Powiedział że poskładał małżeństwo do kupy, ale często o mnie myśli; że żałuje że nie spotkaliśmy się wcześniej. A ja naprawdę do tej pory, mając za sobą wielkie miłości i intensywne romanse mam poczucie, że to była moja druga połowa… Powiązane notki: Pieprzona chemia miłości… Do zakochania jeden krok… Antygwałtki – czyli jak nie zostać ostatnią szmatą Mieć ciastko i zjeść ciastko Fuck me Kiedy dialog zamienia się w dwa monologi – czyli po co rozmawiać będąc w związku? 