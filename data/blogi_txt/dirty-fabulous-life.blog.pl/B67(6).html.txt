O różnicach będzie… Każda kobieta ma wdrukowany w mózg inny mechanizm pojmowania potencjalnych zalet mężczyzny tudzież swoich oczekiwań względem niego. Nie mam zamiaru wypowiadać się w imieniu jakichkolwiek innych kobiet poza mną, więc w sumie mogę bezkarnie wyrażać swoje opinie. Dawno, dawno temu (naprawdę bardzo dawno) siedziałyśmy z E i debatowałyśmy nad tym, jaki powinien być nasz facet. Lista była długa, nawet nie mam ochoty tych bredni przytaczać, ponieważ po kilku latach, kilku związkach, po wylaniu oceanu łez, wypiciu litrów wina doszłyśmy do wniosku że wystarczy nam jak facet będzie „po prostu normalny”. No i zonk. Bo jaki właściwie jest „normalny facet”? i czy na pewno my (dwie) tego chcemy? Ja bym może i chciała ale mój mózg nie pozwala mi dostrzec ich zalet w relacji bezpośredniej. O E nie wspomnę… Oczywiście będąc u znajomych w gościach i widząc mężów koleżanek zazdroszczę, że one trafiły na normalnego, kochającego faceta i że takich już nie ma, ech… Tylko że jakbym ja trafiła na podobnego to założę się, że uciekłabym gdzie pieprz rośnie i bynajmniej nie dlatego że cos z nim jest nie tak, tylko (ekhm…) raczej ze mną. Mój cudowny znajomy, który z racji wieku może już wysłuchiwać moich opowieści z cyklu „emocjonalne i seksualne zawirowania” powiedział, że on to czarno widzi i nie ma dla mnie ratunku. Doradził również żebym zainwestowała w dobrego terapeutę, bo jak dotąd wybieram sobie mężczyzn delikatnie mówiąc „skomplikowanych”. No ale miało być o różnicach. Ponieważ we wcześniejszych wypowiedziach pojawiły się pewne terminy oraz ich skróty to się z nadania ich różnym mężczyznom wytłumaczę. Fajny Facet (FF), to taki facet który spełnia przynajmniej część kryteriów z listy życzeń młodych i niedoświadczonych dziewcząt. Jest miły, kulturalny, przystojny, gotuje, sprząta, lubi dzieci i skupia się na zapewnieniu kobiecie odpowiedniej obsługi na wysokim poziomie. Tylko w moim pokręconym poczuciu, taki FF jest nudny, nawet nie jeśli „już teraz”, to zaraz będzie. Bo szybko znudzą mi się te romantyczne uniesienia (acha, nie jestem w ogóle romantyczna), czułe gesty i jego dobroć (wszystkich, którzy chcieliby się zrzucić na terapeutę proszę o kontakt). Naprawdę Fajny Facet (NFF), to taki facet, który spełnia o wiele więcej kryteriów i oprócz powyższych zalet, jest jeszcze szalony, nieprzewidywalny (pozytywnie), kreatywny w związku i oczywiście dostarcza wielu radosnych uniesień seksualnych. Taki facet rokuje, że nie zostanie odsiany jako nudny, a jego intelekt skutecznie wystymuluje moją cipkę. Tylko gdzie ja takiego znajdę? Jak już wydawało mi się, że znalazłam to się okazało, że prawdopodobnie zostałam zdyskwalifikowana poprzez kocie siki. No i jest jeszcze jeden typ faceta – taki który każda kobieta, nie tylko ja powinna omijać, no chyba że jej instynkt samozachowawczy poszedł się za przeproszeniem jebać: TF i w tym wypadku F nie oznacza faceta tylko Totalnego Fiuta/ Totalnego Frajera/ Totalnego Freaka.  Powiązane notki: Co się dzieje z duszą i sercem kobiety, która właśnie oddaje swoje ciało jakiemuś mężczyźnie? Jakie błędy popełniają mężczyźni całując kobiety… Soft kontra hard? Sasha Grey kontra Angelina …Valentine Kto tu goni króliczka – czyli Furia szykuje się na randkę Dobry seks uzależnia… Ból istnienia – czyli dalej jestem uzależniona… 