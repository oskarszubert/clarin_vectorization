Jakiś czas temu, bardzo krótko (jakieś dwa miesiące) spotykałam się z jednym FF. Teraz mogę go już zaszufladkować w swojej typologii  FACETA jako FF. Jak to się stało, ze wpadł do worka z tym mało (dla mnie oczywiście) zaszczytnym mianem? W sumie nie mogę mu zbyt wiele zarzucić. Miał zalety: własne mieszkanie, własną firmę (TAK, WIEM! Wychodzi ze mnie paskudna materialistka, ale dzisiaj to jest naprawdę argument ZA), samochód, inteligentny (miałam napisać „mądry” ale E uświadomiła mnie że to nie to samo, więc przemilczę bo się nie znam), kreatywny w spędzaniu wolnego czasu, gotujący (!), kochający zwierzęta, interesujący się moją skromną osobą, przystojny. Pominę że pierwszy raz spotkałam się z nim, bo na swoim fotoblogu wyglądał jak mój ukochany eks (o nim zapewne  innym razem), w realu zupełnie inaczej  – jednak jego fizjonomia była przyjemna dla oka. Mój mózg dokonał wstępnej analizy na kawie i doszedł do wniosku „podoba mu się to co widzi”. Ja chyba też FF przypadłam do gustu, bo zaczęliśmy się spotykać w miarę regularnie. No i co się stało?? Otóż, wszystko było w porządku gdy m.in.: wydawał mi się niedostępny (to jest kluczowe słowo) oraz gdy prawił mi takie cudne, nieoczywiste komplementy, które dotyczyły bezpośrednio mojego intelektu, a pośrednio odnosiły się do mojej ogólnej zajebistości. Wtedy czekałam z niecierpliwością na kontakt, godzinę się pindrzyłam i szybciej biło mi serce na myśl o spotkaniu. Ale oczywiście wszystko ma swój kres. Pewnego pięknego, wcale niekoniecznie słonecznego dnia wybraliśmy się na „wycieczkę” po starym mieście, nowym mieście i okolicach. Zaczęło się od tego, że ów FF „lubił chodzić wolno”. Powiem tak: nigdy w życiu TAK wolno nie chodziłam. Po godzinie byłam wykończona psychicznie, a doszliśmy zaledwie do Krakowskiego Przedmieścia…  Zostałam zupełnie zdominowana tą prośbą o „zwolnienie”.  MUSIAŁAM się napić czegoś mocniejszego, więc zaciągnęłam go na galaretę do ulubionego stand baru Zakąski Przekąski, gdzie walnęłam sobie wino na poprawę nastawienia. No i się zaczęło… Najpierw nawiązałam (standardowo) konwersację z zupełnie nieznanym mi facetem. No tak już mam, że łatwo przychodzi mi nawiązywanie kontaktów. Wiedząc że przede mną i FF „długa droga”, poszłam skorzystać z WC. Wyszłam. Wyszliśmy z Zakąsek, a FF walnął tekst „jak byłaś w ubikacji to ten koleś powiedział że mam zajebistą kobietę” plus uśmiech numer 5. Nie wiem co odpowiedziałam, poza lakonicznym „hehe” [ czerwone światło: słucham????no i dlaczego nie odpowiedział mu że MY nie jesteśmy razem, no bo przecież nie jesteśmy, chyba że o czymś nie wiem]. Ok., idziemy dalej. Dotarliśmy do fontann (od góry), siedliśmy na ławeczce. Zaczęło piździć jak w kieleckim. Oczywiście nie wzięłam takiej możliwości pod uwagę pindrząc się na spotkanie. Generalnie jakoś tak wyszło że FF widząc że zaczynam szczękać zębami, bohatersko objął mnie ramieniem. Nie było niestety z mojej strony takich wodotrysków jakie reprezentowały fontanny ani eksplozji endorfin, których oczekuję kiedy obejmuje mnie facet, który mi się podoba (a więc kolejne czerwone światło – no bo powinnam się rozpłynąć z rozkoszy – czyli COŚ jest nie tak). Potem było jeszcze gorzej (dla mnie, bo FF był w moim odczuciu zachwycony). No bo skoro pozwoliłam się objąć (no ch… z tym, że zrobiłam to z zimna), to dlaczego miałabym mieć coś przeciwko żeby nasze dłonie się spotkały? Mój instynkt samozachowawczy zaczął się w międzyczasie gorączkowo dobijać, ale postanowiłam go świadomie zignorować. Więc, resztę „spaceru” spędziliśmy trzymając się za ręce. Byłam zdegustowana moim brakiem asertywności oraz szybkiej jak ostrze japońskiego miecza reakcji typu „nic z tego nie będzie, ale że jest zimno to możemy się po przyjacielsku objąć”). Szliśmy tak sobie i szliśmy, ja patrzyłam przed siebie, unikając za wszelką cenę kontaktu wzrokowego; on patrząc się na mnie jak ciele w malowane wrota. Byłam wkurwiona na siebie jak mało kiedy. Generalnie przyjęłam postawę Królowej Lodu, byłam spięta jak struna i starałam się udzielać w miarę sensownych wypowiedzi, przy okazji zadręczając się myślą „co się stanie jak on będzie mnie chciał pocałować??”. No ja pierdole, nie wiem co się ze mną wtedy stało, chyba ten powolny spacer spowolnił mój mózg. Tylu komplementów na godzinę nie usłyszałam chyba jeszcze nigdy w życiu; chyba że bił jakiś rekord Guinnessa o którym nie wiem. Wróciliśmy do niego. Ponieważ to w sumie nie jego wina, że jestem taka popieprzona stwierdziłam, że przechytrzę swoją podświadomość i zrobię kolejny krok. Tak sobie pokrętnie pomyślałam, że jak się dam pocałować/ zaciągnąć do łóżka to przestanę „robić problemy”. Dam sobie szansę! A co! No przecież WCZEŚNIEJ tak mi się podobał. No ale wtedy to ja goniłam króliczka, a króliczek sprawiał wrażenie że nie do końca chce zostać złapany. Ze złapanym królikiem nie wiedziałam co zrobić; miałam go obedrzeć ze skóry i powiesić do góry łapkami żeby skruszał, czy co? Jakoś hodowla króliczka nie przyszła mi do głowy… I stało się! Pocałował mnie. To było nawet przyjemne muszę przyznać. Przyjemne technicznie i obiektywnie, bo serce mi niestety nie stanęło. Podświadomość nie odpuściła. FF wydedukował, że skoro pozwoliłam się pocałować raz, to znaczy że: idąc do łazienki musi mnie pocałować, robiąc mi jajecznicę musi mnie pocałować (takie cmok cmok – fuj. Czy wspominałam że nie jestem romantyczna i takie gesty mnie nie powalają?), wychodząc na balkon MUSI mnie pocałować. Do zarzygania jeden krok (tak to leciało?). Zrozumiałam na własnym przykładzie co znaczy „obsypać kogoś pocałunkami”… Wróciłam do domu. Wpadłam w depresję. Zamiast radosnego uniesienia czułam przygnębienie. Stanęłam przed lustrem totalnie wściekła na siebie pytając „no i jak chcesz to teraz odkręcić, mała wariatko?”. FF w przeciwieństwie do mnie lewitował 5 cm nad ziemią. Z tego co opowiadał zdążył już o swojej rewolucji w życiu uczuciowym poinformować swoich znajomych, którzy cieszyli się jego szczęściem… swoją drogą ciekawe jak im wytłumaczył moje zniknięcie tydzień później. Postanowiłam w swojej łaskawości uprzedzić go, że jestem nieidealna, mam same wady i ogólnie jestem wredna, licząc że nie będzie mógł mieć później do mnie pretensji bo go przecież lojalnie poinformowałam jaką mogę się okazać suką. Nie uwierzył mi od razu, pewnie kilka dni później przyznał mi jednak rację. Zapytał tylko „czy ty mnie chcesz wystraszyć?? Nie, wcale… Mimo wszystko, trochę rozluźniona wyznaniem ”prawdy” postanowiłam iść po bandzie i zrobić kolejny krok. Na szczęście to jest TEN FF, który nie stanął na wysokości zadania, a jego NIC nie „ucieszyło się” na mój widok. Ktoś jednak czuwał nade mną. Do niczego nie doszło. Jeżeli doczytaliście do tego momentu to gratuluję wytrwałości, teraz dowiecie się dlaczego się tak straszliwie rozpisałam. Oprócz ostatniej niefortunnej sytuacji, ten facet zachowywał się raczej typowo. Odtańczył taniec godowy, był miły kulturalny, zabawny, hojny. Czego chcieć więcej? W czym problem? Odpowiedź nr I: bo był dla mnie za fajny… Myślę że dużo normalnych kobiet byłoby zachwyconych i zakochanych w moim FF, oraz miałoby wybraną opcję imię + jego nazwisko (lub imię + plus nazwisko + jego nazwisko), imiona potencjalnych dzieci.  A ja tu jakieś fanaberie odstawiam. Głupia jakaś… Czemu nie kreci mnie FF, które spełnia większość wymagań z listy z lat młodości, za to dostaję palpitacji serca i okolic intymnych na myśl o spotkaniu z facetem, który jest totalnie popierdolony i „chce zerżnąć mój tyłek w toalecie”…? To jest pytanie retoryczne. Odpowiedzi w sumie nie znam jeszcze. Odpowiedź nr II: bo to nie był TEN facet… Mój znajomy powiedział „żeby cię ręka boska broniła, chodzić do łóżka czy gdziekolwiek indziej z facetem, z którym nie chcesz”. To naprawdę strasznie zdrowa, prosta zasada. To dlaczego zignorowałam wszystkie sygnały, które mówiły NIE? Czemu z uporem maniaka brnęłam w tą dziwną relację całe 7 dni (od momentu spaceru i wyznania na nim do momentu kiedy na szczęście znalazłam powód dla którego „nie jesteśmy sobie pisani” i mu o tym powiedziałam).  Na to pytanie też jeszcze nie znam odpowiedzi.  * Czy jest na Sali lekarz?    Powiązane notki: Co za dużo, to nawet Furia nie ogarnie… Ból istnienia – czyli dalej jestem uzależniona… O tym jak kot zaprzepaścił szansę na drugą randkę z naprawdę fajnym facetem (NFF)… Scenka rodzajowa… z cyklu: czy młodsi mężczyźni nas podniecają? Jakie błędy popełniają mężczyźni całując kobiety… Co czuje kobieta której niedoszły potencjalny facet „nie stanął” na wysokości zadania, oraz jakim cudem czasoumilacz ściągnął mi majtki… 