Nie wiem czy wiecie, ale po świecie chodzi mnóstwo osób którym chociaż raz przeszło przez usta stwierdzenie że nie są godne miłości niezwykle wręcz cudownego człowieka. I nie mam na myśli osób z zaburzeniami, czy niskim poczuciem własnej wartości. Mam na myśli osoby które były zdesperowane do tego stopnia wszechobecną „miłością”, ze jedynym ostatnim ratunkiem na (wiem, brzydkie słowo) pozbycie się delikwenta było umniejszenie własnych zasług dla danego często potencjalnego związku.   Bo oczywiście stwierdzenie niewiernego małżonka tudzież małżonki, którzy przychodzą skruszeni i się kajają i twierdzą że nie zasługują na wybaczenie jest uzasadnione. O ile to nie był sprytny wybieg, żeby zostały im spakowane walizki (pakowanie jest straszne. O ile współmałżonek nie wywali ciuchów za okno jest szansa na zaoszczędzenie mnóstwa czasu). Jeśli jest to „pomysł na rozwód” to ja go potępiam o tyle, że druga strona pewnie cierpi, ma złamane serce i w ogóle czuje się źle…   W tym wybiegu pt „nie jestem ciebie godna” chodzi o to żeby „osłodzić” drugiej stronie danie kosza. Dlaczego nie powiedzieć wprost? No niby każdy zasługuje na prawdę, ale czasami ta prawda nie dość że może zaboleć, to jeszcze może mieć konsekwencje na przyszłość, na przykład w postaci lęku przed wiązaniem się. Po co mieć kogoś na sumieniu?   Jak to się dzieje że zamiast powiedzieć coś w stylu: nie pasujemy do siebie, przemyślałam sprawę, musimy się rozstać/przestać się spotykać zanim będzie za późno itd. Itp. stawiamy się w roli najgorszej partii na całej kuli ziemskiej? Ano dzieje się tak wtedy jak trafimy na naprawdę dobrą osobę (albo tak nam się wydaje), której nie chcemy skrzywdzić, a która z jakiegoś dziwnego powodu zaangażowała się za bardzo. No ok., czasami wysyłamy za dużo sprzecznych sygnałów i taki delikwent może się pogubić. My chcemy być miłe a on myśli ze kochamy go miłością pierwszą i jedyną. Dopóki myśli to jeszcze jest ok., gorzej jak zaczyna nas wielbić czynami…   W mojej pierwszej pracy „zaopiekował się” mną pewien młodzieniec którego moja matka ochrzciła mianem Kurczaka (miał takiego irokezika na główce i rzeczywiście przypominał drób). Byłam mu na tyle wdzięczna za tę opiekę i wprowadzenie, że pozwoliłam się zapraszać do kina, na tańce, czy na kolację, co więcej (!) nawet dałam się pocałować! Jakież było moje zdziwienie jak ów kolega zaczął mi wkrótce robić sceny zazdrości, wydzwaniać do mnie z pretensjami dlaczego ja do niego nie dzwonię i nie wykazuję żadnej inicjatywy… Kurcze, noo… co mu miałam powiedzieć? Że kurczaki preferuję tylko na talerzu? (Tak, wiem, okrutne…). Schodziłam mu z drogi jak tylko mogłam, ale w końcu pracowaliśmy w jednej firmie więc tak do końca się to nie udawało. Miarka się przebrała jak zadzwonił po chyba n-tym piwie i zaczął się rzucać, że znajomi się go pytają, czy my jesteśmy razem a on nawet nie wie co ma im odpowiedzieć. Zaproponowałam żeby mówił im prawdę czyli że NIE. Popłakał się (ale ja będę się upierać że to wina alkoholu). W każdym razie widząc  jego nieszczęście wzięłam go na stronę i powiedziałam, że: - jestem po traumatycznym związku, - nie mogę go traktować jako plaster na złamane serce, - nie dałabym mu szczęścia gdyż dalej kocham byłego, - a w ogóle to ja zła kobieta jestem… Oczywiście, ja się pewnie domyślacie, żadna z tych rzeczy nie była prawdą… Zwłaszcza ostatnia     Przy FF (Fajny Facet – nie mylić z pieprzeniem) tym który nie stanął na wysokościach, po jego wyznaniu miłości zaczęłam rzygać serduszkami. Ileż można znieść pocałunków, komplementów i dowodów wielkiego uczucia? Więc na wszelki wypadek oświadczyłam mu ze jestem straszną zołzą i żeby POTEM nie miał do mnie pretensji. O tym jak szybko się przekonał że nie na darmo go uprzedzałam możecie przeczytać TUTAJ   To była sytuacja kiedy jedna ze stron dopiero chce żeby być razem, ale co zrobić kiedy już jest „za daleko w las” żeby się tak gładko wycofać? Kiedy związek jest bardzie oficjalny niż mniej? Ja tego nie stosowałam, ale znam kogoś kto stosuje tę metodę z upodobaniem. Trzeba mianowicie sprawić żeby druga strona nas rzuciła, nawet kosztem utraty dobrego imienia.   Ten konkretny znajomy, kiedy dziewczyna zaczyna go „osaczać” to robi się mniej lub bardziej podły. W sumie fajny z niego chłopak, ale on nigdy nie dorośnie jak na mój gust. A zatem, żeby pozbyć się dziewczyny to: zaczyna się spóźniać, zapomina o urodzinach, nie odbiera telefonów, nie przychodzi na spotkanie, czasami nawet wkłada brudne skarpetki. W zależności od natężenia miłości dziewczyny – proces rozstawania trwa od tygodnia do 3 miesięcy. Chodzi o to żeby stawać się ZŁYM stopniowo żeby nie wzbudzić podejrzeń. Próbowałam go resocjalizować ale coś mi nie wychodziło. Najbardziej hardcorowym zagraniem była sytuacja kiedy poszliśmy potańczyć. Ja ze swoim Księciuniem, on z dziewczyną i w pewnym momencie zaczął obściskiwać się z inną i kłaść jej ręce na pupie i nie tylko. Jego prawie była już dziewczyna wytrzaskała go po twarzy i wyszła. A koleś zamiast za nią wybiec odetchnął z ulga i powiedział ze już nie dałby rady ani dnia dłużej. Bawiliśmy się do rana, chociaż oświadczyłam mu że nie pochwalam takiego zachowania i ma ją przeprosić. Uczynił to stosując moją strategię, tłumacząc jej że na nią nie zasługuje i najlepiej dla niej będzie jak się rozstaną. Najśmieszniejsze jest to, że jego zła sława sięga daleko, a kolejne dziewczyny stawiają sobie za punkt honoru żeby wyprowadzić go na prostą     Nie wiem, która metoda jest bardziej uczciwa i czy w ogóle jest…? Jedni lubią odrywać plaster szybko i cierpieć przez chwilę, a drudzy powolutku cierpiąc znacznie dłużej. Osoba z metody pierwszej będzie nas idealizować i mieć poczucie „niespełnionej miłości”, bo: gdybyśmy tylko spotkali się w innym czasie nasz związek by przetrwał… I żyją tym przez jakiś czas. Osoba z metody drugiej, odkocha się sama. Od miłości do nienawiści jeden krok. Im bardziej się wkurwi na danego delikwenta tym wielka miłość ulotni się szybciej. Ja chyba zdecydowanie wolałabym żeby ktoś zastosował na mnie drugą metodę w ostatecznej ostateczności, niż miałabym do końca życie mieć poczucie straty. A wy? Po której stronie mocy byliście?  Powiązane notki: Ból istnienia – czyli dalej jestem uzależniona… Jestem piękna 