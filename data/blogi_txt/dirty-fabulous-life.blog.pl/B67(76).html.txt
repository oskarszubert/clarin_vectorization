Kiedy znalazłam to zdjęcie zachowałam je, licząc na to że może kiedyś wykorzystam je w którymś z moich wpisów, ale nie zdawałam sobie sprawy że to będzie tak szybko… Właśnie zakończyłam (on jeszcze o tym nie wie) najszybszy romans wakacyjny w moim życiu. Okazało się że zalety Pana Idealnego, czyli bycie przystojnym, inteligentnym, zaradnym ( w tym słowie kryje się cały opis posiadanych dóbr), sprawnym… w różnych dziedzinach,  nie wystarczyło do tego żebym chciała to kontynuować. Jednym słowem udało mu się mnie kilka razy wkurwić, o kilka razy za dużo. Już kiedyś wspominałam w jednym z wpisów, że nie jestem idealna. Ba! Ja nawet nie chciałabym być. Zupełnie mi nie przeszkadza to że nigdy nie zobaczę z bliska moich mięśni brzucha. Jestem ładna, jestem szczupła, zgrabna, zadbana i już. Na szczęście co do tego nie miał zastrzeżeń. Natomiast na naszych randkach podkreślał że kobieta powinna chodzić w sukienkach i na szpilkach bo wtedy jest najbardziej kobieca. Ktoś kto mnie drażni powinien wiedzieć że mogę zagryźć. Początkowo rozmawiałam z nim za pomocą argumentów typu; oczywiście zgadzam się z tobą, że sukienki podkreślają kobiecość, można też od czasu do czasu pokazać się w szpilkach, ale kobiecość to nie ciuchy tylko stan umysłu i uważam że czasami jestem bardziej seksowna w rozciągniętym podkoszulku niż odpicowana. Groch o ścianę… …Mój drogi, weź pod uwagę że szpilki są niezdrowe dla kręgosłupa, czy uważasz że kobieta powinna w nich chodzić tylko po to żeby uszczęśliwić faceta? Mega zadziwiony wzrok i argument że on był z taka kobietą, która chodziła w szpilkach codziennie i codziennie również w sukienkach. Powiem tak, gdybym miała na sobie spodnie i odniosła wrażenie że on pije do  mnie to strzeliłabym najpierw focha a później drzwiami, ale akurat miałam na sobie mini minispódniczkę, oraz koszulkę z dużym dekoltem. W ogóle co to za temat do rozmowy na randce? Na szczęście szybko poszliśmy pozwiedzać dom i nie miałam okazji żeby go zabić. Zresztą podkreślał że bardzo mu się podobam, MIMO że nie „zrobiłam się” na pierwszą randkę. Masakra! W przelocie tylko na wszelki wypadek zerknęłam w lustro żeby się upewnić że wszystko ze mną w porządku i zobaczyłam tam niezłą laskę, więc stwierdziłam że to coś z nim jest nie tak. To był pierwszy raz kiedy mi się podniosło ciśnienie i wysunęły pazurki. Kolejnym jego ulubionym tematem były diety i jedzenie. Dzięki temu dowiedziałam się że kurczaki to ZŁO (tak jakbym nie wiedziała), węglowodany trzeba ograniczać, trzeba się odżywiać zgodnie z grupą krwi, oraz „jesteś tym co jesz”. Kurwa. Od biedy mogłabym o dietach porozmawiać z moją mamą a nie z facetem, który mi gotuje na kolejnej randce. Pominę milczeniem jedzenie które wyglądało jak kocia kupa, ale kiedy powiedział że ostatni posiłek powinien być o 18.00, to z premedytacją poczęstowałam go opowieściami że uwielbiam makaron, ziemniaki, kurczaki  oraz potrafię sobie o 1 w nocy usmażyć krewetki! Popatrzył na mnie z takim samym niesmakiem jak ja na danie które postawił przede mną. Jak to się mówi do trzech razy sztuka. Wiedząc że nie będę w stanie poświęcić się kolejny raz i zjeść jego dzieła zaoferowałam się że następnym razem ja coś ugotuję. Ponieważ moim popisowym daniem jest chicken butter masala to zabrałam ze sobą przyprawy oraz wszelkie niezbędne składniki. Jak się domyślacie zamiast „chicken” było „turkey”. Całe danie mu smakowało, ale kolejny raz podniósł mi ciśnienie, kiedy zamiast usiąść od razu po podaniu do stołu to zaczął wycierać blaty i myć sztućce. Nosz kurwa. Pomijając fakt że było czysto i gotowałam bardzo uważnie, to chyba to nie jest na miejscu, żeby posiłek stygł bo Pan Idealny nie jest w stanie spożyć go ze świadomością że może gdzieś na blacie ostała się jakaś plamka! Prawdę mówiąc czułam się jak na cenzurowanym. Jakbym była w szkole i pan na lekcji dawał nam dobre rady. Problem w tym, że nie chcę żeby ktoś mnie wychowywał. Od razu przypomniałam sobie jak przewrócił oczami na pierwszym spotkaniu kiedy zamówiłam colę. Dowiedziałam się też że on pije tylko wodę. Tak samo z tymi szpilkami. Z jednej strony sugeruje że on akceptuje TYLKO kobiety które prezentują się w pewien określony sposób i widać że jest to dla niego ważne i będzie próbował wymusić żeby jego partnerka się dopasowała do tych wyobrażeń, a z drugiej strony kiedy zapytałam czy ogoliłby się na łyso bo dziewczynę kręcą tylko łysi to się oburzył i powiedział że nie mógłby z siebie zrezygnować dla jakiejś laski. No to albo, albo. Albo się akceptuje kogoś takiego jakim jest, albo się z nim więcej nie spotyka, a przynajmniej nie w charakterze prywatnym. Powiedziałam mu jasno że ja nie mam zamiaru się zmieniać, bo dobrze czuję się na płaskim obcasie, bo lubię chodzić w spodniach a jak już muszę zrobić mega, super, hiper piorunujące wrażenie, to i owszem mam w szafie wszystkie niezbędne akcesoria oraz potrzebne kosmetyki na specjalne okazje. Nie sądzę, żeby trafił do niego argument że jak kobieta ma wysokie poczucie własnej wartości to nie musi nakładać sobie tapety idąc wyrzucić śmieci, a słowo „zrobić się” ma dla mnie wydźwięk pejoratywny, bo naturalność (o ile się jest ładnym) jest najważniejsza. Może jestem jakaś dziwna, ale nie wydaje mi się żebym codziennie na swoją świetną cerę musiała nakładać, podkłady i pudry, cienie do powiek itp. Jedynymi kosmetykami kolorowymi których używam są kredka do oczu oraz tusz do rzęs. Ponadto Pan Idealny miesza pojęcie higieny ze „zrobieniem się” co ma się jak piernik do wiatraka, ale już nie chciało mi się z nim dyskutować. Nie wiem czym to wszystko jest powodowane. Może ma kryzys wieku średniego, albo coś. Jest osiem lat ode mnie starszy, więc może lepiej żeby poszukał sobie zrobionej 20 latki która wymalowana będzie wyglądała jak ja teraz „nie zrobiona”. W momencie kiedy powiedział „…. następnym razem ….coś tam….” To pomyślałam sobie: po moim trupie! Stwierdziłam że skoro mam się z nim już więcej nie zobaczyć to chociaż ten… no… dam mu szansę w innej dziedzinie. Być może kiedyś o tym napiszę, ale na razie wypieram to z podświadomości   Chciałam dzisiaj wieczorem napisać mu maila w którym szczegółowo wyjaśnię dlaczego do siebie nie pasujemy oraz to jak ważna jest dla mnie moja indywidualność, oraz  że nie będę się zmieniać dla niego. Miałam nadzieję że się już nie odezwie. Chyba pierwszy raz w życiu cieszyłam się że facet nie dzwoni „po”. Nie zdążyłam ani tego maila napisać, ani tym bardziej wysłać. Zadzwonił chwilę temu. Porozmawialiśmy, odrzuciłam propozycję spotkania (zresztą naprawdę mam inne plany) oraz obiecałam że jak wrócę to się zobaczymy. Szczera rozmowa jest lepsza niż mail, mail jest lepszy niż sms, sms jest lepszy niż milczenie…      Powiązane notki: Kto tu goni króliczka – czyli Furia szykuje się na randkę Samcowstręt – czyli mężczyznom mówimy NIE! Ból istnienia – czyli dalej jestem uzależniona… Dlaczego nie warto wiązać się z ŻONATYM facetem? Wejdziesz na górę? – czyli: naiwna czy gościnna? Jak dwie połówki jabłka – czyli kiedy najlepiej zakończyć znajomość? 