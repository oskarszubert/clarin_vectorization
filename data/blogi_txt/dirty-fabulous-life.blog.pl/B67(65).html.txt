Do obchodów pierwszych urodzin bloga trzeba jeszcze poczekać dwa miesiące, wtedy być może pokuszę się o jakieś podsumowanie i podzielę tortem z wisienką. Ale dzisiaj za to jest dobry dzień na to żeby otworzyć szampana i stuknąć się kieliszkami. Dzięki temu że ze mną jesteście i chcecie mnie na blogu odwiedzać dzisiaj około 13.00 stuknęło mi 1 000 000 odsłon.  Trafiliście do mnie z kilku źródeł, z blog.pl, z forum, albo z Onetu, a ostatnio z fan page’a (gdzie mogę dzielić się z Wami bieżącymi sprawami).   Z wieloma z Was niesamowicie się zżyłam. Często kilka minut po wrzuceniu tekstu na blog przysyłacie mi maile. Dzielicie się ze mną swoimi opiniami oraz problemami. Dziękuję za okazane zaufanie. Piszę o wszystkim; o moich perypetiach miłosnych, o seksie, poruszam tematy, które wzbudzają kontrowersję, albo relacjonują ważne dla mnie wydarzenia. Jeśli chcielibyście żebym nawiązała do jakiejś konkretnej tematyki piszcie. Dziękuję że ze mną jesteście! Furia  Powiązane notki: Wehikuł czasu- czyli co by było gdyby… 