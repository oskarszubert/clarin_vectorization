Kawa czy seks? Od zadania sobie tego pytania powinien zaczynać każdy mężczyzna zanim potwierdzi zaproszenie na pierwszą randkę… Nie jest tajemnicą że w większości przypadków oczekiwania randkowe kobiet i mężczyzn różnią się. Faceci rzadko kiedy umawiają się z dziewczyną żeby rozmawiać o pogodzie, jej pracy, jego pracy, jej diecie, jego diecie… a o parametrach samochodów chyba też wolą pogadać z kumplami. Zatem zanim dojdzie do jakiegoś niezręcznego zdarzenia, o ile para nie jest z kółka różańcowego, to może warto przed pójściem na randkę odpowiedzieć sobie na pytanie „po co tam idę?”. Nie oszukujmy się – 90% facetów którzy się wysilili i zaproponowali „kawę” dziewczynie, wcale nie obraziłoby się gdyby po kawie był deser. I nie mam na myśli słodkiej babeczki, a właściwie mam – z tym że myślałam raczej o babeczce w jego pościeli. Nawet jeśli facet na pierwszym spotkaniu nie da po sobie poznać, że nie do końca skupia się na tym co ona mówi, za to zastanawia się czy pod tą sukienką ma koronkowy staniczek, to jeśli umawia się drugi raz, trzeci, czwarty, jedzie z nią na zakupy (!) to na boga oczekuje w końcu soczystej rekompensaty. Wiec jeśli jesteś mężczyzną, czytasz to i się nie zgadzasz to jesteś impotentem. Ot co! Oczywiście pomijam kwestie dobrego wychowania, savoir vivre’u, manier i wszelakich zasad moralnych. Z naturą się nie wygra. Po co facet miałby tracić energię na dziewczynę, która nie da mu szczęścia. Nawet jeśli kiedyś się jej oświadczy, stanie na ślubnym kobiercu i będzie wielbił dozgonnie to i tak podstawowym kryterium przy pierwszym spotkaniu była chemia, urok i uroda, oraz pragnienie zaciągnięcie partnerki do łóżka. A jak sprawa wygląda z perspektywy kobiet umawiających się na pierwszą randkę? Tu też się nie oszukujmy że żadnej nawet przez myśl nie przejdzie żeby wylądować w pościeli. Już widzę to święte oburzenie. Tylko jeśli tak – to u licha po cholerę laska depiluje się WSZĘDZIE? Nawet tam gdzie światło nie dochodzi? Po co zakłada swoją najlepszą bieliznę? Po co zakłada pończochy, skoro nie będzie okazji nimi pokusić towarzysza naszej „kawy”? No tak, wiem – kobiety na randki chodzą wyłącznie po to żeby sobie znaleźć męża, zadowolić tym ciocie i babcie oraz powić słodkie niemowlę… czyż nie? Najgorsza jest hipokryzja. Potępiamy innych a sami najchętniej też trochę byśmy pogrzeszyli. Uważam że jeśli na kawę umawiają się ludzie dorośli to biorą odpowiedzialność za swoje zachowanie po „kawie”. Nie uprawiam seksu na pierwszym spotkaniu z dwóch powodów; po pierwsze rzadko kiedy facet jest w stanie mnie rozgrzać (jak na razie udało się to jedynie Czasoumilaczowi – a i on musiał poczekać), a po drugie trudno w ciągu kilku godzin zrobić DYSKRETNE rozpoznanie: czy ma żonę, czy i ile ma dzieci, czy jest zdrowy, czy zawsze używa prezerwatyw  itd. Itp. Na to potrzeba jednak trochę czasu. No chyba że komuś zależy tylko i wyłącznie na radosnym i jednorazowym seksie. To wtedy hulaj dusza piekła nie ma. Nie ukrywam, że miałam kilka dziwnych sytuacji kiedy ja szłam na kawę, a facet w swoim mniemaniu szedł na seks. Staram się jednak zawsze dawać do zrozumienia że spotkanie jest niezobowiązujące i może nie dojść do drugiego. Wcale się nie obrażam, jeśli facet rzuci aluzję – zawsze mogę udać że nie zauważyłam, nie zrozumiałam i tyle. Jeśli się sobie spodobaliśmy, to z pewnością dojdzie do kolejnych spotkań, a jeśli nie to mówi się trudno. Nie widzę powodu dla którego mielibyśmy zlinczować faceta, który zapytał „czy cię podwieźć do domu”, jak i kobietę która zapytała potem  „wejdziesz na górę?”. Przecież to co się dzieje po tym jak chłopak zaprasza dziewczynę na oglądanie znaczków wiedzieli już nasi dziadkowie. Nie ma się co oburzać. Seks jest naturalnym elementem naszego życia. Przed ślubem, czy po ślubie, niezobowiązujący, czy zobowiązujący, ale jest. Tak więc następnym razem drogie panie, drodzy panowie postarajcie się jasno przed samym sobą sprecyzować własne randkowe oczekiwania; kawa czy seks – kobiety dzięki temu unikną zakrztuszenia się z wrażenia, a mężczyźni unikną siarczyście wymierzonego policzka na tak zadane pytanie na „kawie”.      Powiązane notki: Dobry seks uzależnia… Po czym poznać że kobieta jest zawsze gotowa na seks? 5 powodów dla których umawiamy się na randki Kolejnej randki nie będzie! Co za dużo, to nawet Furia nie ogarnie… Będę brał cię w aucie – czyli po czym poznać że facet jest dobry w łóżku? 