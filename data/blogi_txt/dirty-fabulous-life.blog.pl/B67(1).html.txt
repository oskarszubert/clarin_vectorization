No właśnie… doszłam wczoraj do wniosku że mój „znajomy” nie jest wcale moim czasoumilaczem, jak nazwała go moja koleżanka M.  To określenie byłoby mocno naciągane w przypadku spotkań co 2, 3 dni na 1 – 3 godzin w celach „mocno prywatnych”. Troszeczkę mnie sfrustrowało to moje odkrycie. Nasza niezobowiązująca relacja byłaby dla mnie bardziej korzystna gdyby ów pan zaspokajał mnie nie tylko seksualnie ale również emocjonalnie i bynajmniej nie mam na myśli BIG LOVE i trzymania się za rączki. Chwilowo nie mam ochoty na PR (Prawdziwą Relację), ale nie widzę powodu dla którego nie mogłabym z moim kryzysowym narzeczonym pójść do kina, czy zostać u niego na noc. Oczywiście po wczorajszej rozmowie ze „znajomym” już wiem, że to nierealne, ponieważ to generuje niepotrzebne problemy jak chociażby potencjalne oczekiwania które mogłabym mieć, a które nie dotyczyłyby pozycji seksualnej tylko zawłaszczenia sobie jego prywatności. Kim w takim razie jest dla mnie mój „znajomy”? dlaczego się spotykam z facetem wyłącznie na seks? Co więcej; nie jestem najprawdopodobniej jedyną „znajomą” z którą się pieprzy po kątach! Dzisiaj koleżanka E stwierdziła, że cipka wyłączyła mi mózg, no ale przecież to nie chodzi o cipkę, tylko o to że okazało się że jestem bardziej otwarta i wyuzdana niż kiedykolwiek przypuszczałam i obecnie sprawdzam sobie moje granice w bezpiecznym towarzystwie. „Znajomy” (nie wiem jak go określić, skoro nie czasoumilacz…) zaprosił mnie za 2 dni na kawę. W sensie na kawę przed, zaznaczając bardzo wyraźnie „że to nie będzie randka” (żebym czasem sobie nie wyobraziła za wiele). Zastanawiam się, czy mnie to bardziej rozczula czy irytuje. Starałam się go uspokoić, że bynajmniej nie podejrzewam go o uczucia wyższe i że nie musi się mnie obawiać. Dowiedziałam się tylko tyle że ja (JA!) jestem bardziej popieprzona od niego, bo stereotypowo kobiety nie potrafią poruszać się w takich relacjach czysto seksualnych. Wyprowadziłam go z błędu, że mam chwilowo taką ochotę i tyle; może jutro spotkam faceta swojego życia i już nie będę szła z nim na kawę z bez majtek, oraz że tak naprawdę to wcale nie wiem czy potrafię być w takowej relacji. Ponadto ostatnio podczas choroby dostałam tabletki gdzie na samej górze na ulotce była informacja, że „ lekarz zanim przepisze lek, rozważy czy korzyści ze stosowania leku przewyższają ryzyko działań niepożądanych”.  Nic dodać nic ująć. Korzyści są jasne: ja i mój mózg jesteśmy bardzo umiejętnie rżnięci. Ryzyko? Jak nie domknę szafy, to moje uczucia też mogą zacząć brać udział w orgii, a wtedy zacznie być za ciasno dla nas wszystkich…  Powiązane notki: Co czuje kobieta której niedoszły potencjalny facet „nie stanął” na wysokości zadania, oraz jakim cudem czasoumilacz ściągnął mi majtki… Ból istnienia – czyli dalej jestem uzależniona… Kto tu goni króliczka – czyli Furia szykuje się na randkę Co się dzieje z duszą i sercem kobiety, która właśnie oddaje swoje ciało jakiemuś mężczyźnie? Dobry seks uzależnia… Samcowstręt – czyli mężczyznom mówimy NIE! 