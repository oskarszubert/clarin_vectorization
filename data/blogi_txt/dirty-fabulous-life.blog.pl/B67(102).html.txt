Wczoraj przelała się czara mojej goryczy. Myślałam że kogoś zamorduję. Standardowo nie mogłam podjeżdżając pod dom odnaleźć „na dotyk” pilota do bramy. Ruch jak na Marszałkowskiej, ja z wrzuconym kierunkowskazem nie mogę wjechać na podjazd, bo nijak nie umiem się teleportować. Czekałam tylko jak ktoś zacznie trąbić. W ostatniej chwili kiedy poleciały już wszystkie znane mi przekleństwa brama ruszyła. Obiecałam sobie  że wywalę torebkę na śmietnik bo jest jak worek bez dna. Tak powstał pomysł na wpis. Nienawidzę damskich torebek. Serio. To znaczy… nienawidzę ich i jednocześnie je kocham. Nienawidzę bo nigdy nie mogę znaleźć kluczyków do auta kiedy stoję obok niego z setką ciężkich reklamówek, a kocham bo są piękne. Mam ich naprawdę dużo. Pomijając to że zazwyczaj używam jednej ulubionej, to i tak nie mogę oprzeć się żeby kupić kolejną. Bardzo staram się utrzymywać w torebce porządek, ale i tak raz w tygodniu wyrzucam z niej mnóstwo paragonów, jakieś bilety, znajduje dziwne przedmioty… Wczoraj w torbie którą miałam w Londynie znalazłam… muszelki z Tamizy. Noszę kilka długopisów, co jest o tyle dziwne że po sprzątaniu wkładam jeden (!). Mnożą się? Nie mam pojęcia skąd się ich tyle bierze… Z niezbędników mam: chusteczki higieniczne, lustereczko, pilniczek, długopis. (tak myślałam jeszcze przed chwilą, zanim wzięłam torebkę do ręki i sprawdziłam co w niej mam) A znalazłam: - czapkę – powinna być na wieszaku, zapomniałam po prostu wyjąć… - pudełko gumy do żucia – mam zawsze, uzmysłowiłam sobie właśnie że noszę strasznie ciężkie 30 drażetek zamiast małego opakowania… bez sensu - pudełko Apapu – znowu 50 drażetek, a ja się zastanawiam co wydaje dziwne dźwięki podczas energicznego chodzenia… Nie pamietam kiedy ostatnio raz bolała mnie głowa. - rękawiczki - perfumy – Euphoria, Calvin Klein – co jest o tyle dziwne  że nigdy o nich nie pamiętam, a psikam się innymi przed wyjściem z domu… - 2 długopisy i jeden ołówek Ikea i jeden z Castoramy - takie coś co pomaga pisać na ekranie dotykowym - nawilżające krople do oczu - parasol - kilka złotówek do wózka - szczotkę do włosów - klucze do domu rodziców – nie wiem po co je noszę 300 km od niego… …plus oczywiście to co wymieniłam wcześniej. Swoje klucze, portfel i dokumenty i wszystkie telefony przekładam w zależności od tego, którą torebkę mam zamiar używać. Dwa kilogramy jak nic. Ja nie wiem jak faceci radzą sobie nie nosząc torebek. Tzn. nie radzili kiedyś, bo teraz są metroseksualni i jednak noszą, albo są hipsterami i też noszą, albo są biznesmenami i noszą torby po laptopach gdzie trzymają drugie śniadanie.  Ciekawa jestem co jest w środku. Już i tak lepszy facet z torebką niż z wypchaną portfelem tylną kieszenią w spodniach, albo taką saszetkę na pasku… Ciekawa jestem co znajduję się w Waszych torebkach i jakim cudem mając tam setki rzeczy znajdujecie tam to czego akurat szukacie… ————————————————- Zapraszam na fb   Kliknij          Brak powiązanych notek. 