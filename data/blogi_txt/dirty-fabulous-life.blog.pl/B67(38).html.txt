Byłam wczoraj na kinie. Postanowiłam spędzić ten wieczór w miłym towarzystwie – koleżanki Elmirki oraz mojej niedoszłej randki. Nie, nie byliśmy we trojkę   Elmirka siedziała obok mnie, a Pan Randka mrugał do mnie z wielkiego ekranu. Mniejsza z tym, bo nie o tym. Obie byłyśmy na tym samym etapie randkowania – czyli żadnym. Obie nasze randki póki co nie doszły do skutku. Teoretycznie powinnyśmy nie być w dobrym nastroju, ale… byłyśmy. Byłyśmy w zajebiście dobrym nastroju. Dawno się tak nie uśmiałam, dawno nie miałam tak wysublimowanego poczucia humoru. Zaczęło się od tego, że kiedy zaczęłam podejrzewać że nie spędzę wieczoru w męskim towarzystwie, wysmarowałam jej wiadomość że bez żadnej dyskusji spędzi ten wieczór ze mną. Elmirka wie że czasami nie należy ze mną dyskutować, więc zgodziła się na wszystko. Kiedy pod nią podjechałam ze zdziwieniem odkryłam że nie ma sobie kurtki zimowej (było -1), tylko żakiet z dużym dekoltem. Na pytanie dlaczego, powiedziała że nie potrzebuje bo przecież „idziemy tylko do kina”. No okeeeey…  jedziemy. Zaparkowałam na parkingu OBOK kina, a Elmirka kiedy z niego wychodziłyśmy: Eeeee, ale czemu wychodzimy na dwór? Ja: no bo kino jest DALEJ… Elmirka: ale jak to, myślałam że wyjdziemy z auta prosto do kina. Tia… Miny osób które nas mijały były bezcenne. Przed seansem same siebie wpędzałyśmy w zażenowanie swoimi dowcipami, a wszystko oscylowało na granicy absurdu (z góry przepraszam osoby towarzyszące nam w sali kinowej, które na reklamach musiały tego słuchać). Bawiło nas wszystko, łącznie z bardzo lotną panią w kinie która dostała do ręki dwie paczuszki z orzeszkami do zważenia i informacją że płacimy osobno, a wstukała na kasę jedną płatność… Na zastrzeżenie że miały być osobno, stwierdziła z miną pt. „ale o co chodzi”, że przecież zważyła osobno! A na pytanie skąd wiemy kto ile płaci przewróciła oczami i powiedziała: no przecież ta jest lżejsza to kosztuje mniej (podała nam cenę zbiorczą). No nic, my odeszłyśmy od kasy z miną „Co jeszcze”… Tak na marginesie dodam że orzechy laskowe w kawie oraz migdały w cynamonie doprowadziły moje kubki smakowe do orgazmu. Oczywiście wybór filmu nie był przypadkowy, jestem przecież masochistką więc zamierzałam się poumartwiać. I bynajmniej nie chodzi o fabułę – film był genialny i chętnie za jakiś czas obejrzę go jeszcze raz. Ja jestem uparta, osoby które mnie znają wiedzą że zazwyczaj dopinam swego. Skoro Pan Randka nie mógł w ten piątek się ze mną spotkać, postanowiłam i tak spędzić ten wieczór z nim   Było zabawnie. „Niestety” bawiłam się świetnie. Nic mnie nie skatowało, nie czułam ucisku w żołądku, a radość ze scen wyrażałam głośnym śmiechem – mimo ze film nie był z założenia wcale śmieszny. W międzyczasie Elmirka mnie rozwaliła na łopatki, kiedy po spożyciu połowy torebki orzeszków w czekoladzie, z przerażeniem szepnęła „kurwa, zapomniałam się- mogę jeść tylko białe rzeczy!!!” (jest po wybielaniu zębów   ). Na szczęście było kilka migdałów w wiórkach kokosowych. Ja się prawie udławiłam swoimi tak się zaczęłam śmiać. Byłam jedyną śmiejącą się osobą na sali w najmniej chyba śmiesznym momencie filmu – dobrze  że było ciemno. W pewnym momencie Elmirka nachyliła się do mnie i stwierdziła: wiesz… lubię spędzać z tobą czas. Nie mogłam się tym samym nie zrewanżować zwłaszcza że jest to najszczersza prawda. Aż zaczęłam żałować ze jest kobietą, bo gdybym tak dobrze bawiła się z jakimkolwiek facetem to pewnie sama poprosiłabym go o rękę.  W każdym razie wybieramy się do SPA w niedługim czasie gdzie (póki co to sobie z tego żartujemy) wybierzemy w ramach cięcia kosztów opcję „Dla dwojga”. Trochę nas teraz deprymuje dostępna w pakiecie romantyczna kolacja przy świecach z butelką wina, a później nocleg na łożu małżeńskim, ale w sumie po winie to powinnyśmy się bardziej ośmielić. Prawda? Mnie do tej opcji najbardziej przekonuje fakt,  że zabiegi są wspólne i można jak na hamerykańskich filmach poplotkować sobie podczas masażu. Wracając do tematu, wyszłyśmy po seansie naładowane pozytywną energią. U mnie to się objawia tym, że mam niedosyt i chcę jeszcze. Powstrzymał nas przed wyruszeniem na miasto wyłącznie brak kurtki… Gdyby Elmirka miała tę kurtkę to bym zablokowała drzwi i wywiozła ją bez względu na potencjalny opór. A tak to wróciłyśmy do domu, gdzie Elmirka wyciągnęła jedyny biały alkohol i zrobiłyśmy sobie burzę mózgów. Efekty już niedługo    Powiązane notki: Dobra mina do złej gry 