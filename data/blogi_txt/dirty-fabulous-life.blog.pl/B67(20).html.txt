Istnieje mnóstwo poradników typu „jak poderwać kobietę”, „co zrobić żeby zwrócić na siebie jej uwagę” itp. I niby wszystko pięknie i ładnie, ale… jeśli dziewczyna nie chce być poderwana to chociażby facet stosował wszystkie sztuczki na raz to i tak jej nie poderwie, co najwyżej zirytuje, wystraszy, oraz totalnie do siebie zniechęci… Od kiedy udostępniłam maila otrzymałam kilka „konkretnych” pytań o to co trzeba zrobić żeby mnie poderwać, tudzież zostać moim czasoumilaczem   I im dłużej się nad tym zastanawiałam to dochodziłam do wniosku że pytanie powinno brzmieć: „co powinien zrobić mężczyzna żebym dała mu się poderwać?”. I strasznie trudno mi odpowiedzieć na to pytanie, bo to nie jest zupełnie oczywiste i nie ma żadnej reguły. Ale jest jedna najważniejsza rzecz, która jest podstawą. Facet musi być pewny siebie i nie bać się podjąć ryzyka. Gdyby ostatni czasoumilacz nie pojechał po bandzie to prawdopodobnie nic by z tego nie było. A tak, bez zbytnich ceregieli wylądowaliśmy w łóżku, dwa dni po poznaniu. Ważne żeby określić płaszczyznę spotkań, żeby nie było tak, że jedna strona myśli o wielkim, wspólnym szczęściu, a druga o ostrym rżnięciu. Najbardziej chyba zniechęcają mnie faceci, którzy robią maślane oczy, jakieś podchody, gadki szmatki, a jak przychodzi etap na jakiś konkret to wymiękają… Generalnie dla mnie optymalnym rozwiązaniem jest tzw. krótka piłka; albo wszystko wiadomo od razu, albo … nie chce mi się domyślać o co facetowi chodzi… Ja ogólnie jestem typem który zakochuje się od pierwszego wejrzenia i miałam kilka razy szczęście że ze wzajemnością (Jeśli na pierwszej randce nie poczuję mięty, to może dojdzie do drugiego spotkania ale z mojej strony wyłącznie kurtuazyjnego…). Jednego poznałam na wakacjach w górach; przekroczyłam próg schroniska i poraził mnie grom z jasnego nieba, zobaczyłam tak boskiego faceta że krew zaczęła mi szybciej krążyć, a serce chciało wyskoczyć mi z piersi. Jeszcze tego samego wieczora oglądaliśmy gwiazdy i czekaliśmy na ławce wschód słońca. Trzy dni później pojechaliśmy do Krakowa odwiedzić jego znajomych. Nie musiał w sumie nic mówić bo było wiadomo, że jest mną mocno zainteresowany, nie mniej jednak lubię jasne sytuacje. Poszliśmy potańczyć. Tańczymy, tańczymy, czas leci, więc doszłam do wniosku że najwyższa romantyczna pora żeby mnie łaskawie pocałował. Ponieważ z tym zwlekał, to dałam mu czas do północy. Kilka minut przed, nagle wybiegł z lokalu zostawiając mnie zdezorientowaną samą. Wrócił z jakimiś kwiatkami (zerwanymi z klombu przy rynku jak się później okazało) i wręczył z najdziwniejszą deklaracją jaką słyszałam; mianowicie zaproponował żebyśmy spróbowali być razem przez rok i na tyle daje mi gwarancję. Co to dokładnie znaczyło to nie wiem, bo byłam w nim tak zakochana od tych trzech dni że było mi wszystko jedno. Zdążył mnie do północy pocałować. Byliśmy razem 2,5 roku. I tak uważam że strasznie długo to trwało. Szybciej poszło z moim ostatnim (nazwijmy go na potrzeby bloga Księciuniem, bo pewnie jeszcze kiedyś o nim będę wspominać). Pojechałam ze znajomymi na łódki na Mazury. Po drodze dołączyli do nas znajomi znajomego, nastąpiło zapoznanie. Jak zobaczyłam Księciunia to wiedziałam, że to będzie mój facet. Wytrzymaliśmy 2 dni, na trzeci dzień mieszkaliśmy już w jednej kajucie, wzbudzając ostry konflikt pomiędzy mną a resztą dziewczyn, które postanowiły być lojalne z koleżanką która na mojego już faceta miała wielką ochotę, a ten wyjazd miał ich zbliżyć   Po powrocie przez dwa tygodnie namiętnie „pilnowaliśmy” mieszkania rodziny. Staż związku 5 lat. O Kaziku już pisałam więc się powtarzać nie będę, ale też od samego początku wiedzieliśmy że jesteśmy sobie przeznaczeni… dopóki go kilka razy nie wystawiłam. Zdarza się. Z krótkodystansowych znajomości też jakoś to „samo” wychodziło. Nie wiem co mieli ci wszyscy faceci. Ci ostatni z którymi się spotykałam mieli kilka wspólnych elementów, ale obawiam się że jak zacznę wymieniać to wyjdzie że jestem paskudną materialistką A nie jestem. Zanim się nie zaczęłam z nimi spotykać to nie wiedziałam na jakich są stanowiskach i jakimi autami jeżdżą. Abstrahując od ich sytuacji materialnej to byli to mężczyźni silni a przynajmniej takie wrażenie sprawiali. Podrywali mnie jak rasowi handlowcy czyli … podejmując za mnie decyzje o tym co robimy, gdzie idziemy i co będziemy robić jak już stamtąd wrócimy… Wiadomo, że gdybym nie miała na te działania ochoty to mogliby co najwyżej pogrzebać palcem w bucie, ale że robili wszystko tak jak trzeba i robili to czego oczekiwałam to znajomości kwitły… Oczywiście do czasu. Z czasem okazywało się że mamy inne wyobrażenie naszej znajomości i trzeba było nasze spotkania definitywnie zakończyć. Z takich najbardziej typowych przykładów przyzwolenia na poderwanie mnie (a nie mających nic wspólnego z zakochiwaniem się od pierwszego wejrzenia) mogę przytoczyć „podryw imprezowy”. Swojego czasu dawno, dawno temu miałam zwyczaj wychodzić w każdy piątek do klubu koleżanką. Był to dosyć znany lokal, w którym byłyśmy rezydentkami prawie że. Bardzo często przychodzili stali bywalcy, którzy już próbowali i albo im nie wyszło, albo już zostali przetestowani i nie zdali egzaminu, albo do czego dziwnie się przyznać… ale nie byli nami zainteresowani. Cóż, bywa – tłumaczyłyśmy sobie że byli gejami Ale do rzeczy, zazwyczaj sącząc sobie uroczo drinka wybierałyśmy sobie faceta który nam się podobał. Tutaj też chodzi o coś pierwszego; z tym że nie zakochanie przez wejrzenie a o pierwsze wrażenie. Jeśli wychwytywałyśmy go na parkiecie to przynajmniej od razu było wiadomo czy umie tańczyć, jeśli nie to patrzyłyśmy na to w jaki sposób się bawi, z kim przyszedł (to ważne żeby nie przegapić blondynki w wielkich szpilach, która tylko na chwilę wyszła do ubikacji!), co i ile pije. A następnie należało zaczekać, aż pan wejdzie na parkiet i zacząć sugestywnie tańczyć w jego pobliżu. Zazwyczaj po minucie tańczyliśmy razem. Można też było przejść kilka razy koło „wybrańca” i złapać jego wzrok. Po chwili wybraniec podchodził „poderwać”. Ale jak mam być szczera to nie wydaje mi się żeby taka znajomość przeniosła się z sukcesem poza parkiet (no oczywiście , można wylądować w łóżku czy tam innym zakamarku lokalu, ale mam na myśli znajomość długodystansową). U mnie przeniosły się tylko dwie i to w jednym przypadku niestety a w drugim na szczęście. I to na krótko. Przypadek „niestety”. Byłam akurat w nastroju który wykluczał jakieś romantyczne uniesienia, miałam ochotę na coś niezobowiązującego i pozwoliłam się poderwać tzw. karkowi (łysy, mocno umięśniony – jak się okazało był wpuszczany do lokalu ponieważ zostawiał przy barze około tysiaka na raz). I zonk. Bo po kilku spotkaniach kark zwany przez moją przerażoną matulę Panem Marchewką, ( miał produkcję warzyw i handlował nimi w hurtowych ilościach na giełdach warzywnych) zaczął mnie wypytywać o wartości jakie wyznaję, oraz poinformował że on sobie nie wyobraża że żona miałaby pracować (żona?? Ja go znałam dwa tygodnie!). Okazał się miłym facetem o wyglądzie bandyty, który szukał swojej drugiej połówki. Udało mi się z tego wymiksować, ponieważ zostałam na kilka miesięcy wydelegowana w inny rejon Polski przez pracodawcę. A przypadek „na szczęście”. Zostałam poderwana przez wybranego przeze mnie zajebiście przystojnego faceta, który jak się okazało przyjechał z Niemiec na urodziny kolegi. Miał podwójne obywatelstwo, bardzo drogi zegarek i robił interesy w obu krajach. Przetańczyliśmy całą noc, nie wiem co się działo na parkiecie, wydaje mi się że obserwatorzy mieli dosyć interesujący widok, gdyby nie ubrania… ech… W każdym razie wyszliśmy z lokalu ostatni. Powiedział „ moglibyśmy pójść do mojego hotelu ale chyba nie o to ci chodzi” i zaprowadził mnie na postój taksówek…  (akurat o TO mi chodziło, ale po takim tekście musiałam trzymać fason). Zadzwonił po 5 godzinach, z pytaniem czy zjemy razem śniadanie. Zjadłam. Potem…. A potem byliśmy w kinie na którejś tam Pile, potem… Potem zjedliśmy kolację. Pojechałam z nim na lotnisko. Dzwoniliśmy do siebie codziennie, miałam przyjechać do Niemiec, ale dostał stypendium do Chin … Miał wyjechać na rok, wrócił do Niemiec po 3 latach. Dzisiaj kontaktujemy się na skypie, ale niebawem przyjeżdża do Warszawy i ma się u mnie zatrzymać bardzo, bardzo dobrze go wspominam, mam nadzieję że coś jeszcze razem zbroimy   Żeby nie było, że wszyscy moi chwilowi i ci na dłuższą metę mężczyźni byli tacy obłędnie przystojni to powiem tylko jeszcze króciutko o tym jak po bardzo trudnym egzaminie z matematyki poszłam do bardzo mądrego kumpla dopytać czy dobrze wszystko napisałam i zobaczyłam tam Chrisa, w którym się natychmiast zakochałam. Chris był minimalnie niższy ode mnie, chudy i miał rozciągnięty długi sweter w zgniłozielonym kolorze. Moja E do tej pory mi wypomina tą miłość i się nadziwić nie może , zrzuca wszystko na karb stresu poegzaminacyjnego… Konkludując… nie mam żadnej recepty na to jak można mnie poderwać. Albo facet ma to coś albo nie ma i nie będzie. Oczywiście wiem jak zwrócić na siebie uwagę faceta a potem sprawić żeby myślał że to on mnie zauważył, ale to jest drugorzędna kwestia. Nie wiem jaki ma być TEN facet któremu się uda, myślę ze po prostu musi być JAKIŚ… i musi pojawić się we właściwym miejscu o właściwym czasie… Tymczasem.    Powiązane notki: Jak zrobić sobie dobrze Po czym poznać że kobieta jest zawsze gotowa na seks? Pieprzona chemia miłości… Co czuje kobieta której niedoszły potencjalny facet „nie stanął” na wysokości zadania, oraz jakim cudem czasoumilacz ściągnął mi majtki… Furia na Onecie, czyli z kim trzeba się przespać, żeby trafić na główną… O tym jak Furia wysunęła pazurki i odsłoniła zęby … 