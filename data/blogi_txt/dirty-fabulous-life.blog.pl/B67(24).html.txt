Hmm… nastąpiła dziwna sytuacja. Mianowicie czasoumilacz zrobił się miły, to znaczy że przestał stroić fochy i wdawać się ze mną w dyskusję kto ma racje, kto chodzi na kompromis i ogólnie pokazał ludzką twarz. Jednym słowem, przestał ze mną grać. Cały wpis o tym To ja tu rozdaje karty się zdezaktualizował. Zaczęło się od tego że się umówiliśmy nie na seks tylko na kawę. Uważam że z jego strony to był duży krok, ponadto sam zaproponował spotkanie. Przysłowiowa kawa wypadła niesamowicie energetycznie, i to na tyle że jego dotyk, jego głos, to co mówił i jak sprawiło, że nabrałam na niego niesamowitej ochoty. I jest to najdelikatniejsze określenie tego co miałam zamiar z nim zrobić Czyli jednym słowem w jego wykonaniu wystarczyła chwila żeby mnie podkręcić. Nie wiem dlaczego z uporem maniaka starał się pokazywać wcześniej w nie najlepszym świetle – jako facet, który ma wszystko w dupie, wszystkimi gardzi, panienki które na niego lecą są nic nie warte, a on nie ma najmniejszego zamiaru się do nikogo dostosowywać. A tu się  okazało że pod tą grubą maską jest fajny, niebanalny mężczyzna, którego jednak mimo wszystko stać  na czułe gesty, na komplementy, na otwartość. Może po prostu potrzebowaliśmy mieć więcej czasu dla siebie niż czas tylko na seks; gdzieś między 16 a 19 bo później jedzie na nagranie, albo o 10 rano bo później ma spotkanie z gośćmi. Przyjechał ok. 22.00, zjadł kolację, wypił herbatę… Poczułam się w końcu jakby przyszedł do mnie ktoś bliski, który nie musi udawać kogoś kim nie jest. Wyjaśniliśmy sobie wszelkie niedomówienia, okazało się nawet że dopuszcza opcję żebyśmy od czasu do czasu u siebie przenocowali bez obawy że zostawię u niego szczoteczkę, suszarkę i komplet bielizny, a on włoży mi skarpetki do szuflady i powiesi koszulę w szafie. Wyjaśnił mi różnicę pomiędzy panienką na jedną noc a kobietą do której się wraca. Dowiedziałam się ze mam klasę, a na pierwszym spotkaniu byłam tak niesamowicie sukowata że nie mógł przejść obok mnie obojętnie. Nie jest to coś czego bym nie wiedziała, ale usłyszeć to z jego ust to było coś. Nie wiem, naprawdę nie wiem co mam o tym wszystkim myśleć. Oboje zrzuciliśmy maski, ja przestałam być suką, on przestał być skurwysynem. Mam nawet teorię że to wszystko wina tego, że zbliżają się święta, wszędzie wiszą lampeczki i stoją choinki a perspektywa końca świata 21 grudnia nastraja ludzi melancholijnie… Innej opcji nie ma. Na podstawie naszych wcześniejszych spotkań i komunikatów którymi mnie raczył nie dopuszczałam do siebie myśli ze on ma jakieś uczucia wyższe, w związku z tym nabrałam dystansu w stosunku do niego. Było fajnie, było miło, było namiętnie i z dreszczykiem emocji, ale nic ponadto. Dystans się dramatycznie zmniejszył. Nie wiem, jak będzie dalej. Nawet seks był całkiem inny, taki… intymny. A potem leżeliśmy i rozmawialiśmy. Bardzo późno pojechał do domu. Siedzę teraz otulona w szlafrok przesiąknięty jego zapachem, przy stole na którym nie wiem jak zjem teraz wigilijna kolacją zważywszy na to co na nim wczoraj robiłam    Powiązane notki: Jak młodszy syn Szatana okazał się słodkim Aniołem… Czasoumilacz Odwyk No i co tu zrobić? – czyli gdzie dwóch się bije tam może Czasoumilacz skorzysta… Co czuje kobieta której niedoszły potencjalny facet „nie stanął” na wysokości zadania, oraz jakim cudem czasoumilacz ściągnął mi majtki… To ja tu rozdaję karty! 