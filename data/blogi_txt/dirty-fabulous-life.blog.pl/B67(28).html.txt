Ręce mi opadły. Wczoraj. Tzn. opadały mi już wcześniej ale ze wczoraj opadły już z totalnej bezsilności i dosyć znacznie podniosło mi się ciśnienie to muszę się wygadać.  Ciężko być szefem wszystkich szefów, ale być szefem samych kobiet to jest dopiero wyzwanie. Tym razem nie będzie w tekście ani słowa facetach. Chociaż uważam że przydało by się jednak jakiegoś zatrudnić – tak dla higieny psychicznej moich pracowniczek. Nie wiem jak to jest że każda z „moich” dziewczyn jest przecudowna jako samodzielna jednostka ale praca w grupie najzwyczajniej je przerasta i przemienia je w potwory.  Ja jestem cierpliwa… do czasu. Przez kilka miesięcy najspokojniej w świecie rozwiązywałam ich problemy „wagi państwowej” uważając że dobra atmosfera i pokojowe rozwiązywanie konfliktów jest priorytetem. Cierpliwie wysłuchiwałam żalów, trosk i byłam mediatorem. Później „zaproponowałam” żeby dogadywały się same, ponieważ jak już na siebie skarżą prosząc mnie jednocześnie żebym przypadkiem się nie wygadała to związują mi ręce. No bo co mam zrobić? Jak zareagować? Powiedzieć że telepatycznie do mnie dotarły pewne informacje? Litości. Oczywiście po czasie wyszło ze prędzej dałyby sobie obciąć obie ręce niż któraś miałaby wyciągnąć jedną rękę do zgody. Jak już naskarżyły i zrzuciły z siebie ciężar to uznawały ze już więcej robić nie muszą. Tak więc problemy zostawały nierozwiązane i narastały. Dla jasności; z mojej perspektywy są to takie pierdoły, takie wymysły i nadinterpretacja że zastanawiam się czy czasem nie mam do czynienia z dziewczynkami w pierwszej klasie które chcą się przypodobać pani i skarżą i donoszą. Nie były to problemy mające zrujnować moją instytucję (bo wtedy z pewnością zainterweniowałabym ostro i szybko) tylko totalne bzdury personalne. Dziewczyny klasycznie wchodziły sobie w kompetencje, dawały „dobre rady”, oraz obgadywały się na potęgę tworząc dwa odrębne obozy. Wczoraj się miarka przebrała. Cały dzień pisałam jakieś dziwne sprawozdanie, zawalona toną papierów, w międzyczasie załatwiając sprawy bieżące kiedy znowu zadzwonił telefon z informacją: „Niech jej pani coś powie bo ja już nie mogę czegoś tam” i szlag mnie trafił. Dosłownie.  Nosz kurwa jego mać. Czy pracodawca jest na pewno osobą którą powinno interesować kto coś powiedział, jak się spojrzał i jak klient na to zareagował? Ja wiem, że konflikty się zdarzają, ja wiem że praca w jednym budynku osób które nie do końca darzą się sympatią pewnie sprawi, że ktoś się z kimś pokłóci prędzej czy później. W końcu jesteśmy tylko ludźmi.  Ale do jasnej cholery czemu dorosłe kobiety zachowują się jak dzieci? W efekcie nakrzyczałam na najmniej „winną” osobę i powiedziałam że nie życzę sobie takich telefonów a problemy mają rozwiązywać między sobą. Pracowałam w kilku firmach, mniejszych i większych, ale wierzcie mi że moi szefowie nie mieli bladego pojęcia o wzajemnych animozjach miedzy pracownikami w swoim dziale. Szefów interesował zysk i efekt a nie niańczenie dorosłych osób, które non stop wdają się w jakieś konflikty. Zauważyłam że dziewczyny mają ewidentny problem z przekazywaniem informacji sobie; zamiast powiedzieć: „czy mogłabym cię prosić żebyś robiąc to czy tamto zwracała większą uwagę na coś tam”, tylko: „mówiłam już tyle razy żeby robiąc to robić tamto, nie wiem czemu nie można tego zapamiętać” plus foch nr 112. Oczywiście wielokrotnie zwracałam im uwagę na to żeby rozmawiać ze sobą z szacunkiem, ale najwyraźniej je to przerasta. Po wczorajszym moim uniesieniu czuje się w obowiązku żeby zrobić zebranie i to co powiedziałam do jednej, powiedzieć wszystkim na forum. Dam im czas do poniedziałku żeby wyjaśniły ze sobą wszelkie nieporozumienia i omówiły organizację wzajemnej pracy (która jest ustalona ale pouczanie się wzajemnie jest najwyraźniej silniejsze od nich). Jeśli po poniedziałku sytuacja się nie zmieni zacznę dawać nagany, na prawo i lewo, może się wtedy nauczą szacunku do siebie. No! To idę! Trzymajcie kciuki    Brak powiązanych notek. 