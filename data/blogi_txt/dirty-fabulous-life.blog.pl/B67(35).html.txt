Czy z namiętnościami walczyć? Czy się im poddawać? Czy robić sobie dobrze, nawet krótkotrwale czy kierować się zasadami i robić sobie „niedobrze”? Czy naprawdę ważne jest co ludzie powiedzą? I co to właściwie są zasady? Czasami czuję się jak dziecko we mgle, chciałoby się zjeść ciastko i mieć ciastko, ale podobno tak się nie da. No i w sumie kluczowe pytanie; czy lepiej żałować że się coś zrobiło, czy żałować że jednak było się „twardym” i nie zrobiło się tego?  A właściwie TEGO. Ja chyba trochę wychodzę jednak z założenia że lepiej żałować po fakcie niż przed, chociaż mam kilka wspomnień i  teraz się sobie dziwię że nie „poszłam po bandzie”. Tak dla zasady właśnie. O jednej sytuacji wspominałam we wpisie Kochasz = zdradzasz. Zostałam przez współpracowników okrzyknięta kochanką dyrektora i mimo że nigdy nie doszło do żadnego kontaktu fizycznego między nami to nie mogę powiedzieć że wcale bym tego nie chciała. Po prostu oboje mieliśmy zasady i się ich trzymaliśmy. Z plotek sobie żartowaliśmy, do czasu aż dotarły one do jego żony… Żona wiedziała oczywiście lepiej, odsądziła mnie od czci i wiary, a ja? Ja się wściekłam, bo najbardziej na świecie nie lubię jak ktoś mi coś wmawia w żywe oczy, czy kolokwialnie mówiąc wkłada dziecko do brzucha. Ja mówię jak było, ona wie lepiej: sypialiście ze sobą. Tłumaczę że jedyny kontakt jaki mieliśmy to służbowy – żona wie lepiej – był seks! Nosz kurwa! Już jej miałam w końcu powiedzieć: tak, ma pani rację pieprzyliśmy się minimum trzy razy dziennie, na biurku, w konferencyjnej i podczas delegacji. Zadowolona? I wtedy naprawdę żałowałam że mieliśmy te zasady. Na jedno wyszło; mielibyśmy romans – bylibyśmy źli, nie mieliśmy romansu – też byliśmy źli. To z dwojga złego mogliśmy mieć chociaż trochę przyjemności. I bądź tu człowieku dobry… Druga sytuacja przypomniała mi się podczas opisywania sytuacji z Panem Dyrektorem. Tak jak wspominałam PD poznał mnie ze swoimi dwoma najlepszymi kumplami. Jeden z nich wywarł na mnie duże wrażenie. Nie wiem w sumie co dokładnie – chyba styl bycia (nonszalancki) i podejście do życia (hedonista). Zadziałała miedzy nami  taka chemia, że czułam się jakbym miała grypę – aż kręciło mi się w głowie. Obydwoje mieliśmy takie charakterki które zamiast pozwolić nam na miłe pogawędki doprowadzały do dyskusji podczas których iskry leciały. Chodziliśmy wokół siebie obwąchując się wzajemnie ale… no cóż… znowu zasady nie pozwoliły nam zrobić nic elektryzującego. On był święcie przekonany że jestem kobietą PD (a kobieta przyjaciela jest święta), a ja wiedząc że to jest najlepszy kumpel zakochanego we mnie po uszy PD – nie mogłam tego zrobić. Zresztą ów kolega mieszkał w Warszawie więc chwilowo był poza zasięgiem. Spotykaliśmy się wyłącznie podczas imprez – czyli może z pięć razy. Zresztą PD chyba wyczuł pismo nosem bo zaczął alergicznie reagować na imię swojego kumpla, więc wolałam nawet nie zaczynać tematu. W każdym razie kiedy tylko przeniosłam się do Warszawy natychmiast zorganizowałam spotkanie. Nie potrafię opisać emocji, które pojawiły się między nami. Całą siłą woli powstrzymywałam się żeby się na niego nie rzucić, zwłaszcza że jak mnie chwycił za nadgarstek to ugięły się pode mną kolana. W sumie to chwycił mnie za oba nadgarstki, wykręcił ręce do tyłu i musnął mi ustami wargi. I puścił… A ja o mało nie straciłam przytomności   Pogrywaliśmy tak ze sobą, wiedząc że chodzi tylko o namiętność, bo w codziennym życiu pozabijalibyśmy się bez dwóch zdań. Gdyby nie to że nie chciałam mu dawać takiej satysfakcji na zasadzie: PD chodził koło mnie wiele miesięcy i obszedł się smakiem, a ja po kilku spotkaniach uprawiałam dziki seks z jego najlepszym kumplem – to czuję że miałabym co wspominać na stare lata  . Nie umiałabym jednak później spojrzeć PD w oczy (zakładając że jeszcze kiedykolwiek byśmy się ze sobą spotkali).  Teraz, z perspektywy czasu żałuję. Emocje były podobne do mojej relacji z czasoumilaczem. Tydzień później spotkałam Księciunia i na pięć lat zostałam przykładną kobietą jego życia. Kolega uszanował moje uczucia i się wycofał. Czasami dzwonił o drugiej w nocy po miesiącach milczenia pytając co u mnie słychać i czy dalej jestem zajęta. Kiedy rozstałam się z Księciuniem chciałam się z nim spotkać ale już nie zdążyłam – wyjechał za bardzo daleką granicę na placówkę dyplomatyczną i cóż… chyba do końca życia będę się zastanawiać ile mogliśmy dać sobie przyjemności…  Powiązane notki: Do zakochania jeden krok… Kochasz = zdradzasz? Pociesz mnie! Proszę… 5 powodów dla których umawiamy się na randki Ja i moja różowa wygimnastykowana wagina Cztery życzenia potrzebne do Furii spełnienia 