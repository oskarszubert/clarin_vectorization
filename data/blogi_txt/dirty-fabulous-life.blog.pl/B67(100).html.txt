Tak naprawdę to chciałam napisać o tym jak bardzo kocham CeZika, ale to wiedzą wszyscy którzy są na moim fan pagu, więc się powstrzymam. W związku z tym napiszę trochę o miłości platonicznej. Co to w ogóle jest za twór? Jak byłam nastolatką to mi wmawiali że jeśli zakocham się na zabój w Jordanie z New Kids On The Block to jest to miłość platoniczna, bo nie podszyta seksem. Teraz to sobie myślę że guzik prawda. Po prostu dzielił nas ocean. Jakby Jordan mieszkał w Polsce to gdybym go dorwała to nie wypuściłabym go z łóżka przez tydzień – nawet jeśli nie wiedziałam wtedy z czym się ten seks je. Najwyżej wpatrywałabym się w niego jak w obrazek albo przytulała (i nigdy potem nie umyła tych części ciała które się z nim stykały…, ech młodość piękna rzecz). Oczywiście jak zechce Wam się pogrzebać w necie to dowiecie się skąd wywodzi się pojęcie miłości platonicznej. Nie mniej jednak  chyba większości osób taka miłość kojarzy się nie z bezinteresowną miłością tylko z tą nieszczęśliwą. Nieprawdaż? Ile razy w młodości zakochiwaliście się na zabój w kimś kto nie zwracał na Was najmniejszej uwagi? I co? Fajnie było? Motylki w brzuchu w końcu rozpuszczały się w soku żołądkowym, a Wy wyliście w poduszkę i pisaliście w pamiętniku że Wasze życie nie ma sensu. Nie owijając w bawełnę chujowe uczucie. Ja w I klasie LO zakochałam się w niejakim Danielu (III klasa), który miał piękne brązowe oczy, długie włosy i grał w zespole rockowym! Mieszanka wybuchowa. Jak się możecie domyślać on nawet na mnie nie spojrzał! Dramat! Nie zwracał na mnie uwagi dopóki nie zwierzyłam się koleżance że go „chyba kocham”, ona nie powiedziała jego siostrze, a on nie zaczął spoglądać na mnie jak na kosmitkę. Nigdy nie zamieniliśmy słowa ze sobą, a mnie minęło jak ręką odjął kiedy to zakochałam się w panu od fizyki… (na szczęście uczył nas tylko rok, ale wyobraźcie sobie taką sytuację że przez ten rok mnie olśniło i byłam jedną z najlepszych z tego przedmiotu, na który zakładałam spódniczki(!) i kiedyś kiedy pan szedł za mną upuściłam piórnik! Podniósł - wstydzę się tego do tej pory). Teraz kiedy człowiek jest dorosły i dojrzały (słowo klucz), to z takimi uczuciami musi sobie jakoś radzić. Czasami nie można się ujawnić, jeśli są jakieś zależności zawodowe, kiedy ma się zobowiązania, albo kiedy poniosłoby to za sobą jakieś niepożądane konsekwencje. Można też podjąć ryzyko i starać się drugą stronę uwieść. Powiem Wam tylko jedno, druga strona o ile nie jest ślepa to zauważy że czujecie do niej mięte. Serio. Jeden z moich „braci” po chyba 10 latach wyznał mi  że w liceum i na studiach się we mnie kochał. Na-pra- wdę?? Nie zauważyłaś? Nie skąd! Oczywiście wiedziało pół akademika… Takie uczucie czasami jest niekomfortowe nie tylko dla tego co kocha ale i dla tego który jest kochany. Bo skoro ta kochająca strona nic nie robi, co sprowokowałoby dyskusję i ewentualnie ostre cięcie to trudno wychodzić przed szereg na zasadzie: wiem, że się we mnie podkochujesz! Oszalałeś, idź się leczyć, pfff! Często maślane oczy widzą wszyscy w najbliższym otoczeniu i może się to nie podobać np. partnerce naszego wybranka, która zacznie robić sceny kiedy tylko usłyszy że Jola z marketingu też będzie na firmowym wyjeździe integracyjnym. Ja osobiście mam problem kiedy odkryję że któryś z kumpli zachowuje się niestandardowo, nie wiem co mam robić, bo zdaję sobie sprawę że on znając mnie nawet nie spróbuje mnie poderwać (i całe szczęście) a widzę że się męczy. Głupio mi potem powiedzieć że umówiłam się z kimś na randkę czy poszłam do kina, bo mam wrażenie że serce im staje w miejscu po takim wyznaniu. Kilka razy doszło do burzliwej dyskusji i ja wtedy zawsze dawałam wybór; albo odchodzisz albo musisz sobie z tym poradzić. Zazwyczaj zostają i z czasem ta jednostronna chemia ulatuje w siną dal a ja zyskuję oddanego kumpla z którym można konie kraść. A co robię ja w podobnej sytuacji? Ja odchodzę. Kiedy wiem, że druga strona nie odwzajemni moich uczuć staram się zniknąć na jakiś czas i ewentualnie wrócić jak już mi przejdzie. Nie jestem masochistką, z czasem nauczyłam się że nie warto tracić czasu na złudzenia. U mnie jest krótka piłka. Raz daję drugiej stronie pretekst, a jeśli nie zareaguje to znaczy że po prostu nie chce. I tak właśnie daję czas jednemu nowopoznanemu delikwentowi do jutra. Jeśli do poniedziałku nic się nie zadzieje, to ja zadziałam. Jeśli działanie nie odniesie skutku, to strzelę focha. Jak na razie moje motylki w żołądku tylko mnie łaskoczą, jak zaczną się rozpuszczać w kwasie solnym to wcale się nie będę martwić, tylko poszukam sobie nowy obiekt westchnień. A co! Tego kwiatu jest pół światu!  Powiązane notki: Kto tu goni króliczka – czyli Furia szykuje się na randkę Jak dwie połówki jabłka – czyli kiedy najlepiej zakończyć znajomość? Pierwsza miłość nie rdzewieje… Do zakochania jeden krok… Kiedy dialog zamienia się w dwa monologi – czyli po co rozmawiać będąc w związku? Wejdziesz na górę? – czyli: naiwna czy gościnna? 