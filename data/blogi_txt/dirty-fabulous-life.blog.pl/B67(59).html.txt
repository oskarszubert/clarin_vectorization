Na pytanie czy oglądasz filmy porno, 96% moich znajomych z oburzeniem kręci głową i z wyrzutem mówi: no wiesz?! Skądże!  A ja wzruszam ramionami i się dziwię – przecież porno jest dla ludzi. Ja się przyznaję że oglądam (oni pewnie też, ale gdzieżby tam się do tego przyznali!). Na VOD był cały cykl dokumentalny jak wygląda porno biznes „od środka”. Wypowiadali się producenci, reżyserzy, oraz aktorzy. To wtedy „poznałam” Sashę Grey, osiemnastolatkę, która zrobiła już chyba WSZYSTKO co się da, która nie ma naprawdę żadnych zahamowań i co najlepsze sprawia jej to prawdziwą przyjemność. To ona była moją faworytkę dopóki nie trafiłam na filmiki Angeliny Valentine. Chyba jej styl bardziej odpowiada moim potrzebom. Wprawdzie nie podoba mi się jej powiększany biust, ale za to ma ładną pupę i zajebisty tatuaż na całej ręce. No i jest podobna do Angeliny Jolie. Jednocześnie zupełnie chciałam obalić dwa mity: że porno jest dla mężczyzn, oraz że soft porno jest dla kobiet. Co za bzdura! Co to w ogóle jest soft porno? Filmiki na których nie pokazuje się genitaliów czy na których ludzie się miziają w mega zwolnionym tempie? Na niektórych stacjach w tivi w piątki lecą jakieś filmy „erotyczne”. Nigdy nie udało mi się wytrzymać dłużej niż pięć minut, już zdecydowanie wolę oglądać telezakupy. Są o wiele ciekawsze. Nie ogarniam tego rodzaju „artyzmu”. Zazwyczaj dwójka ludzi, w różnych konfiguracjach płciowych (oczywiście oprócz mężczyzn) obsypuje się pocałunkami, wije się i mruczy udając rozkosz. Najbardziej wyuzdaną pozycją jest od tyłu, ale na stojąco. Widać piersi kobiety i jej łono (ma skrzyżowane nogi, żeby czasami pomiędzy nic gorszącego się nie wymsknęło). Albo stoi za oparciem kanapy, czasami również widać męskie pośladki. Strasznie podniecające   Moje pierwsze doświadczenie z erotyką było już w podstawówce, kiedy to dorwaliśmy kasetę VHS „Emmanuelle”. Oglądaliśmy z wypiekami na twarzy. Kiedy po latach obejrzałam film ponownie nie mogłam się doszukać tego porno   Zostałam też wytypowana przez moją bandę podwórkową do zakupu tygodnika „Twój weekend”. Czy ktoś to jeszcze kojarzy? Pierwszy raz zobaczyłam czarnoskórego mężczyznę z jego hmm… przyrodzeniem. Wymienialiśmy się tymi gazetkami aż zszywki popuszczały. Generalnie nie można było nic ciekawego dostać, Internet był w szczątkowej postaci, niedostępny dla większości. Pozostawały świerszczyki oraz kasety sprzedawane na ziemi podczas cotygodniowych bazarków (w końcu skądś trzeba czerpać wiedzę o życiu, przecież nie od rodziców…). Ponadto przez długi czas temat erotyki był dla mnie zupełnie nie interesujący. Jak już ustaliliśmy na podwórku skąd się biorą dzieci to zajęłam się wieszaniem plakatów New Kids On The Block na ścianie. Dlatego będąc już w liceum doznałam totalnego szoku, kiedy poszłam po zeszyty do kolegi i on stwierdził że COŚ mi pokaże. Dostałam miskę chipsów do ręki i zostałam posadzona przed telewizorem. W pierwszym momencie w ogóle nie zorientowałam się co widzę na ekranie, gdyż, albowiem, ponieważ po pierwsze nie spodziewałam się tego, a po drugie było to takie mikroskopowe powiększenie tak zwanego zespolenia damsko – męskiego. Jak obraz się oddalił to o mało się tymi chipsami nie udławiłam. W efekcie kiedy miałam następnym razem go odwiedzić to zabierałam ze sobą koleżankę. Jak na grzeczną dziewczynkę przystało zupełnie straciłam zainteresowanie studiowaniem wszelakich gazetek, filmików na wiele lat. Jak zaglądałam to raczej z ciekawości, zdecydowanie wolałam doświadczać wszystkiego w praktyce niż na papierze czy monitorze komputera. Może dlatego że były tam same nudy. Zero inwencji twórczej. Dopiero jak pojawiły się portale typu Red Tube z tysiącem kategorii można było znaleźć coś ciekawego. I dlatego zawsze opadają mi ręce kiedy czytam setny wątek na moim ulubionym forum, w którym jakaś zrozpaczona panna histeryzuje że w historii przeglądarki internetowej odkryła to iż jej facet przegląda ( OMG) strony porno. No i? przecież wszyscy faceci to robią. A już nie daj boże, weszła do pokoju w najmniej odpowiednim momencie, kiedy jej ukochany NIE TYLKO oglądał… To już jest dramat, bo to znaczy że ona mu nie odpowiada, nie kocha jej, zdradza ją z tą szmatą z portalu i w ogóle ona jest najprawdopodobniej niepełnowartościową kobietą, a to wszystko uderza w jej godność osobistą. Uważam, że jakaś dobra koleżanka powinna takiej pannie przywalić patelnią żeby się opamiętała. Ponadto nie od dziś wiadomo że tego co facet chciałby zrobić z Sashą Grey, nie zrobi z potencjalną matką swoich dzieci, więc jakoś musi sobie przecież radzić. Sam. A przecież byłby większy fun jakby jednak nie musiał sam, prawda? Są oczywiście różne perwersje, które przekraczają granice dobrego smaku, ale nikt nie każe nam tego oglądać. Dopóki nikt nie jest krzywdzony, czy zmuszany do rzeczy których nie akceptuje to wszystko jest ok. Jest popyt, jest podaż. Ktoś lubi płaskie, zarośnięte na maksa, popiskujące Azjatki, to je ogląda. Ktoś lubi ogromne pupy, albo mocno puszyste panie – voilà. Trójkąty, oraz inne konfiguracje? – proszę bardzo. Wiązanie, biczowanie, oral, anal – znajdziemy WSZSTKO w Internecie. Dlaczego nie mielibyśmy z tego korzystać? Przyznam się że raz wykorzystałam pewną sztuczkę którą podpatrzyłam na Red Tube, a która u mojego ówczesnego partnera zrobiła furorę. Zresztą odrobina perwersji w sypialni jeszcze nikomu nie zaszkodziła. I nie zgodzę się że w porno kobiety są pokazywane jako obiekty seksualne, oraz że facet który takowe filmy ogląda będzie traktował partnerkę przedmiotowo. Jeśli trafi się na dojrzałego partnera to raz będzie potrafił  pobawić się w Sułtana, który na jedną noc wybiera sobie niewiastę z haremu, a ona musi mu być posłuszna, a innego razu zostanie jej niewolnikiem, który spełnia wszystkie jej zachcianki. I błagam, nie mieszajmy dzisiaj porno z miłością, bo to wpis nie o tym, nie o tym… Jesteśmy obdarzeni instynktem, oraz rozumem, co sprawia że stale musimy sobie odmawiać. A już ponad 150 lat temu pewien francuski poeta Remy de Gourmont  powiedział warte zapamiętania zdanie „najbardziej dziwacznym ze wszystkich zboczeń seksualnych jest zachowanie wstrzemięźliwości”. ——————————————– Zapraszam na fb  Powiązane notki: 5 powodów dla których umawiamy się na randki Co za dużo, to nawet Furia nie ogarnie… Czego pragną kobiety????? Dobry seks uzależnia… Jakie błędy popełniają faceci w łóżku – tego nie róbcie :) Ból istnienia – czyli dalej jestem uzależniona… 