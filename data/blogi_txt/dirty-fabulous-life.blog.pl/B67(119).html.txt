Jest taki moment w okresie zalotów, że trzeba wybrać spośród stada tego jedynego, najsilniejszego, najbystrzejszego, najodważniejszego. Jest taki moment, że należy dokonać selekcji i spośród kandydatów wybrać tego który pasuje do nas najbardziej. Nie musi być idealny, ale musi być najlepszy z kolejki pretendentów do naszej ręki. Trochę koloryzuję, bo nie mam zamiaru póki co oddawać nikomu ręki, ale znowu jestem w takiej sytuacji że mam wybór. W pewnym wieku nie skaczą koło nas (kobiet 30 + 3) napaleni młodzieńcy (no dobra skaczą, ale dzisiaj nie o nich) tylko zaczynają mężczyźni na poziomie, z zapleczem takim czy innym (no ok., mam na myśli finanse), ustabilizowani zawodowo, życiowo i najczęściej emocjonalnie. Zazwyczaj już po pierwszych rozwodach, z przychówkiem. Znacie moje zdanie na temat facetów z byłymi żonami i dziećmi, ale w przypadku mężczyzn o których dzisiaj mowa ten „bagaż” nie przeszkadza. Dlaczego? Bo to panowie, którzy nawet byłe żony mają na poziomie. Pewnie dlatego że zapewniają im tak samo luksusowe życie bez siebie jakie miały wcześniej, więc nie ma problemów z widzeniem z tatusiem, czy uprzykrzaniem mu życia. Żeby była najjaśniejsza jasność; powiem to raz i powtarzać nie będę: nigdy, przenigdy nie leciałam na kasę. Furę, skórę i komórę kupiłam sobie sama. Na waciki też jeszcze mam. Brzydzę się osobami, które potrafią udawać miłość i namiętność w stosunku do kogoś kogo nie kochają tylko po to żeby mieć pieniądze lub pozycję. To na co „lecę” to zaradność, przedsiębiorczość, bo wtedy nawet jak będzie jakiś krach to taki facet podniesie się i odbuduje. Ważne jest to co ma w głowie niż w danej chwili w portfelu. No i tak się złożyło, że jakiś rok temu poznałam pana X. Wyszłam na miasto i zagadaliśmy do siebie przy barze. Facet z klasą, z nienagannymi manierami. Jeszcze nie wiedziałam kim jest i co robi. Moja koleżanka rozmawiała z jego towarzyszem, a ja … poruszałam tematykę zawodową z nim. Facet zupełnie nie w moim typie wizualnym, ale sposób rozmowy, styl bycia, pokora mówienia o biznesie dotknęły tej struny, którą zazwyczaj poruszają faceci których mam ochotę ten… tego… przytulić mocniej. Wymieniliśmy się wizytówkami. Ułamek sekundy po zerknięciu na dane i sprawa była jasna. Korespondowaliśmy ze sobą jakiś czas z racji tego, że jego obszar działania to zupełnie inna część kraju niż stolica. Chwilkę sobie fantazjowałam o nim do poduszki a potem zapomniałam, zresztą sami wiecie co było potem ( a raczej kto). Kontakt się urwał. Tak myślałam. Zupełnie niedawno okazało się że będzie raczej na stałe w Warszawie. Kontakt został odnowiony i robi się gorąco. Obydwoje zachowujemy się z klasą i rozmawiamy w większości o biznesie, ale jeszcze chwila i trzeba będzie ustalić charakter znajomości. Kręci mnie niesamowicie i ja go również. Kalkuluję jak to rozegrać, żeby w razie czego nie spalić za sobą mostów. Dlaczego? Bo zupełnie niedawno poznałam pana z tej samej półki. Na samą myśl robi mi się gorąco. „Znałam” go zanim go poznałam w rzeczywistości. Byłam fanką jego działalności. Podziwiałam za pomysły, kreatywność, podejście do pracy. I pomyśleć że sam mnie zaczepił kiedy pracowałam w tzw. terenie. Po prostu w trakcie mojego wystąpienia podszedł i wręczył mi wizytówkę. Potem pojawiło się zaproszenie na drinka. Obaj panowie mają byłe żony, obydwaj mają dzieci, obydwaj są otwarci na nowe związki i obydwaj są mną zainteresowani. Nie wiem co zrobić. Normalnie gdyby był tylko jeden facet to cała tzw. „reszta” zostałaby zdeklasowana na wejściu. Z różnych powodów, ale głownie z takich jak totalna fascynacja ich osobowością. A teraz kiedy jest ich dwóch to sama myśl, że musiałabym podjąć jakąś decyzję mnie przeraża. Na plus tego drugiego przemawia zdecydowanie jego wiek. Jak już brać faceta po przejściach to lepiej chyba młodszego? Założę się że większość z Was nie widzi problemu; należy przetestować jednego, potem drugiego i zakładając że oni myślą o mnie poważnie któregoś wybrać. Mój problem jest taki, że ja nie potrafię działać na dwa fronty. Jak się zakochuje to na zabój. Mogę umawiać się na randki z 10 facetami, ale tylko do momentu kiedy z którymś znajomość nie posunie się dalej. Wtedy uczciwie ucinam znajomości, albo informuję że się z kimś spotykam w innym celu niż kino i jedzenie. To nie jest konkurs, to jest gra o dużą stawkę. Bo jakbym jednak zapałała do któregoś wielkim uczuciem z wzajemnością oczywiście, to o ile była żona naprawdę nie była przerażającą smoczycą, a dzieci potworami z piekła rodem to żyłabym sobie jak królewna z bajki. Wierzcie mi. Pewnie znając siebie nie wybiorę żadnego bo zdecydowanie wolałabym robić z nimi interesy niż w przyszłości pisać pozwy rozwodowe (czarny scenariusz). Cholera jasna, no. Nie mam pojęcia skąd się u mnie wzięły takie durne dylematy. Dlaczego nie jestem 20 letnią blondynką, która bez mrugnięcia okiem wzięłaby ślub z milionerem, a potem romansowała z jego szoferem albo czyścicielem basenów? Albo z jego synem… Że też mam zasady moralne, które wszystko psują! Oddam zasady w dobre ręce, ktoś chętny? A tak poważnie, to jak się okaże że fascynacja oboma panami przeminie, to bez żalu wykonam telefon do Cz. I nie będę miała poczucia że zmarnowałam szansę na „normalny” związek. Wręcz przeciwnie, będę miała poczucie że zrobiłam wszystko co w mojej mocy żeby wykorzystać szansę, ale że nie wyszło… cóż. No dobra, jednak wolałabym któregoś z tych dwóch, najlepiej tego drugiego. Pożyjemy, zobaczymy… Tymczasem! ———————————- dołacz do mnie na fb zerknij na moje zdjecia        Powiązane notki: Jak zrobić sobie dobrze O tym jak czasoumilacz okazał się człowiekiem… Czasoumilacz Jak dwie połówki jabłka – czyli kiedy najlepiej zakończyć znajomość? Co czuje kobieta której niedoszły potencjalny facet „nie stanął” na wysokości zadania, oraz jakim cudem czasoumilacz ściągnął mi majtki… Kiedy dialog zamienia się w dwa monologi – czyli po co rozmawiać będąc w związku? 