Wydarzenia opisane w ostatnim wpisie skłoniły mnie do wielu przemyśleń. Przypomniały mi się wszystkie maile które dostałam od kobiet, które w jakiś sposób chciały zwrócić na siebie uwagę mężczyzny. Nie mam na myśli pierwszej randki, tylko całkiem długie związki. Można zapytać, jak to zwrócić uwagę faceta, skoro już się z nim jest. O co chodzi? Ano o to, że w pewnym momencie znika chemia, pojawia się rutyna i trzeba zweryfikować , czy ciągnąć to dalej czy lepiej pomyśleć o rozstaniu i daniu sobie szansy na prawdziwie szczęśliwą relację. O jaki „trik” pytacie mnie najczęściej? Otóż o to czy rozbudzić zainteresowanie faceta wzbudzając jego zazdrość… Mam mieszane uczucia. I kilka wniosków. Po pierwsze… Odrobina zazdrości jeszcze nikomu nie zaszkodziła, o ile jest to tylko gra i nie ma się w planach w ramach nowych wrażeń podrywu na bogu ducha winnym amancie. Taką grę dopuszczam tylko w długoletnich związkach, w których już nic się nie chce i wszystkie inne pomysły zostały wyczerpane. Tylko  wszystko trzeba robić z głową. Tak jakby mimochodem. Nie dając broń boże jasnych i czytelnych sygnałów, że idzie się skoczyć w bok. Nie o to tutaj chodzi. Jak mąż który widzi od lat swoją małżonkę sote, nagle zauważy że nakłada pełny makijaż i zamiast bawełnianych majtek zakłada koronkowe stringi to zamiast niepewnego drżenia serca może podjąć radykalne kroki. Inne od naszych oczekiwań. Mam raczej na myśli cos na zasadzie: - kochanie, wyjdziemy na miasto? Może kolacja i kino - oj nieeee, jestem taaaaaki zmęczony. Wolę kanapę, piwo i pilot od telewizora - ok., to baw się dobrze, pójdę sama. Buziaczki I wychodzimy! Jak pójdzie z nami, bo się zreflektuje to super. Jak nie pójdzie, to albo dlatego że ma to naprawdę w nosie, albo jest w szoku, że po tylu latach kobieta ośmieliła się „sprzeciwić” i sama wyjść. Nie robimy focha: nie??? To pójdę sama! Upiję się i bzyknę z nieznajomym w toalecie. Jak sobie chcesz!!! Raczej: szkoda, dawno nigdzie nie byliśmy, ale mam taką ochotę wyjść na miasto, że dam sobie radę sama. Może skusisz się następnym razem. Jeśli mu na kobiecie zależy to będzie sobie wizualizował różne sytuacje już po 20 minutach od jej wyjścia. Od tego, że może ją ktoś zamordować, po opcję że spotka jakiegoś przystojniaka i nie wróci już do domu. Może zacząć wydzwaniać (wtedy miło rozmawiamy, jednocześnie stwierdzając że kupujesz bilet do kina). Może też się okazać że focha strzeli facet, po naszym powrocie. I tu też trzeba być miłym i chętnie opowiadać co się robiło. Następnym razem zwlecze się z kanapy i pójdzie z wami. Jeśli nie to… cóż… Po drugie… To trochę przykre że trzeba stosować takie metody, żeby druga strona się ocknęła. Właściwie może się okazać że facetowi naprawdę już nie zależy i wszelkie działania kobiety mające na celu wzbudzenie zazdrości u mężczyzny doprowadzi w końcu do eskalacji konfliktu i ich drogi się rozejdą. Kiedy taka „gra” nie przyniesie efektu pojawi się frustracja i wymówki typu „już ci na mnie nie zależy”. Co jeśli facet potwierdzi i spakuje swoje walizki? O związek trzeba dbać cały czas, a nie tylko wtedy jak zainteresowanie jednej strony spada. Trzeba rozmawiać, a nie funkcjonować tylko obok siebie. Niepokoi cię zachowanie partnera, to mu o tym powiedz. Skoro i tak już wszystkie koleżanki wiedzą, to może warto o tym wspomnieć najbardziej zainteresowanemu? Po trzecie… Wzbudzanie zazdrości w nowych relacjach, czy układach jest słabe. Jeśli coś się zaczyna to powinna być i chemia i fascynacja i chęć bycia razem. Jeśli coś nie gra na samym początku to już nigdy nie zagra, a wy możecie się tylko ośmieszyć. Jeśli umawiacie się tylko na seks, to facet raczej nie dojdzie do wniosku że nagle was kocha i dzięki temu klapki spadły mu z oczu. Pomyśli raczej że jesteście puszczalskie… Jeśli facetowi nie zależy, to gra typu: nie odezwę się do niego jeden dzień, a jak wytrzymam to i drugi. Niech się martwi! – po prostu nie wypali, ponieważ facet myśli o was tylko wtedy jeśli akurat ma ochotę na małe co nieco. Ma zupełnie gdzieś to, co robicie wtedy kiedy nie ma ochoty na seks. Nie będzie się martwił. Serio. Po czwarte… Czasami, może się okazać że takie wzbudzenie zazdrości w relacjach koleżeńskich może zweryfikować rodzaj zażyłości. Ja dostałam szoku na wieść, że w życiu mojego kumpla, który oprócz seksu robił mi dobrze na tysiąc sposobów pojawiła się jakaś kobieta. Trzy dni wyjęte z życiorysu. Jak ochłonęłam to stwierdziłam, że owszem go kocham tylko dalej jako przyjaciela, a nie jako mężczyznę. Jak znajdzie sobie nową (bo ta jednak sama się pogrążyła i jest na wylocie) i znowu mi odbije szajba, to będę wiedziała, że to tylko syndrom psa ogrodnika a nie olśnienie, że od roku mam przy boku faceta swojego życia. Ale oczywiście scenariusz mógłby być inny. No ale nie jest…  Powiązane notki: Kobieto, bądź sobą! czyli nie warto zmieniać się dla faceta Pieprzona chemia miłości… O tym jak kot zaprzepaścił szansę na drugą randkę z naprawdę fajnym facetem (NFF)… Kto tu goni króliczka – czyli Furia szykuje się na randkę Dlaczego nie warto wiązać się z ŻONATYM facetem? Ból istnienia – czyli dalej jestem uzależniona… 