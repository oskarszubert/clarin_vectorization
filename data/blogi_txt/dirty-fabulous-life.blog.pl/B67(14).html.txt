Ostatnio w moim życiu trochę  się dzieje, zostałam nawet ochrzczona lwicą barową przez „kolegę „ z forum, ponieważ ośmieliłam się wspomnieć, że nie mam problemu z poznawaniem nieznajomych mężczyzn przy barze i sączeniem z nimi drinka (TYLKO, nie wyrywam kochanków przy barze, żeby była jasność  ). Ostatnio też dowiedziałam się o sobie dużo różnych rzeczy, głównie od mężczyzn z którymi nie sypiam  że jestem fajna właśnie dlatego,  ze nie mam zahamowań, jestem otwarta i szczera i jak chcę iść z kimś do łóżka to idę, a jak  nie chcę to nie idę (póki co spławiłam czasoumilacza bo robił fochy, a czasoumilacz jest od czegoś innego w końcu, jakbym chciała mieć do czynienia z męskimi fochami to bym z kimś była). Myślę, że to kwestia doświadczenia i poznania samej siebie sprawiła, że tych zahamowań nie mam i w końcu zrozumiałam, że życie jest tylko jedno i nie ma co się stresować tym „co ludzie powiedzą”. I jestem już na tyle dużą dziewczynką, że wiem, że jeśli nie chcę iść do łóżka z facetem, który mnie kręci, ale nie chcę i już (przynajmniej w danym momencie) to nie zaczynam jakiejś ostrej akcji, która zbliżając się do momentu wyjęcia spod poduszki prezerwatywy, zostaje przerwana przez tekst typu: „och, wiesz… nie chcę się spieszyć, poczekajmy jeszcze”   Wiem, jakie są konsekwencje dla faceta, który nie mogąc rozładować napięcia meczy się okrutnie. Zostało mi to kiedyś obrazowo opisane i postanowiłam się stosować do zasady nie rób drugiemu co tobie nie miłe. Nie mniej jednak gdyby taka sytuacja się zdarzyła a mnie nagle ochota przeszła (no cóż, czynnik ludzki jest nieprzewidywalny) to wysłałabym gościa ze świerszczykiem do kibelka żeby sobie ulżył w cierpieniach… I tu dochodzimy do kwestii asertywności. Bo rozmawiając z koleżankami, które po fakcie mi się żaliły, że w końcu one nie wiedzą jak to się stało, że wylądowały z kimś tam w łóżku, bo właściwie to chciały, ale jednak nie chciały, bo to bo tamto, że samo wyszło… Gówno prawda. Wyszło na to, że one zaczęły od tańca, potem dały się pocałować, a potem to już był papieros palony po seksie. Tłumaczenie? Bo głupio się było wycofać.. To po jakiego chuja wkładały facetowi rękę do spodni, skoro nie chciały z tych spodni nic wyciągnąć. Matko, jakie niektóre baby są durne. Mnie się zdarzyło to RAZ, w młodości i wystarczyło, żebym na całe życie zapamiętała kaca moralnego i wściekłość na samą siebie. Nikt mnie do niczego nie zmusił, tylko nie umiałam w odpowiednim momencie powiedzieć nie. Facetowi nic zarzucić nie mogłam, bo starał się jak mógł i o dziwo udało mu się nawet zrobić mi dobrze co wcale nie jest takie proste. Miał obok dziewczynę, która pozwoliła się rozebrać, która rozebrała jego i która nie zaprotestowała, chociaż w głowie toczyłam wewnętrzną walkę. Teraz kiedy idę na spotkanie, a wiem że nie powinnam z kimś wylądować w łóżku/ kiblu/ klatce schodowej nawet jakby mnie naszła wielka ochota i nie byłoby żadnych przeciwwskazań, to zakładam takie słodkie różowe majteczki w kaczuszki, w których za Chiny Ludowe nie pokazałabym się facetowi podczas seksu Zakładam też że facet na ich widok dostałby ataku śmiechu i jego mały przyjaciel niekoniecznie mógłby się podnieść   takie zabezpieczenie, prawie jak podkolanówki antygwałtki – brrrrr (szczerze polecam wszystkim paniom, które mają problem z mówieniem NIE podczas randki!)  Powiązane notki: O tym jak kot zaprzepaścił szansę na drugą randkę z naprawdę fajnym facetem (NFF)… Dlaczego nie warto wiązać się z ŻONATYM facetem? 