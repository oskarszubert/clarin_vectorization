Kilka dni temu na Fan Page’u wdałam się w dyskusję z Magdą o tym, że chciałabym napisać o Pantoflarzach, ale tak naprawdę nie znam żadnego. Okazało się  że jednak znam, a przynajmniej najwyraźniej tak o nim myśli jego żona… Wchodząc do wanny miałam w planie; po pierwsze zrelaksować się, po drugie zrobić na bóstwo, po trzecie poczytać ciekawą książkę. Niestety nie dane mi było się odprężyć. Kiedy z zastygniętą maseczką na twarzy, oddawałam się ciekawej lekturze zadzwonił telefon. Patrzę – oddzwania mój współpracownik. O super! – myślę sobie i odbieram ze standardowym „halo, halo”. Jakież było moje zdziwienie kiedy zamiast męskiego głosu usłyszałam damski syk i pytanie: po co pani dzwoniła do mojego męża? Dobrze że się nie utopiłam z wrażenia, bo to już druga żona w moim życiu która postanowiła wykonać do mnie telefon (o pierwszym razie już pisałam, więc powtarzać się nie będę). Zanim przytoczę Wam rozmowę nadmienię tylko że jej mąż pracował u mnie na zleceniu jako programista. Mniej więcej raz w tygodniu miał do wykonania zadanie. Jest specjalistą w swojej branży i bardzo mu ufałam jeśli chodzi o jego umiejętności. Poleciłam go paru osobom, które również były z niego bardzo zadowolone. Zresztą mnie też poleciła go koleżanka jako osobę sprawdzoną. Polubiliśmy się. Jak była chwila to opowiadał mi co u niego słychać, ja się rewanżowałam. Wydaje mi się że złapaliśmy fajny kontakt, zakumplowaliśmy się. Często o swojej żonie opowiadał, o ddzieciakach – wydawał się bardzo szczęśliwy. Pewnego razu przyszedł do pracy jakiś przygnębiony. Zrobiłam kawę i się pytam o co chodzi. Pożalił się że ktoś zadzwonił do żony i poinformował ją że zdradza ją na prawo i na lewo. Trudno mi było w to uwierzyć, bo on tak był zapatrzony w swoją ślubną że nie dostrzegał innych kobiet. Oczywiście w domu była karczemna awantura, zakazy, nakazy, łzy i tłumaczenia. Oczywistym jest, że po takim telefonie mogło załamać się zaufanie do męża. Naprawdę jestem w stanie zrozumieć emocje, zazdrość, złość żony, ale to co zrobiła uważam za totalny brak klasy. Mimo wszystko… Zatem na pytanie „po co dzwoniłam do jej męża?” zgodnie z prawdą oznajmiłam że po to żeby doprecyzować nowe zlecenie i ustalić szczegóły. Pomijając że to on zazwyczaj dzwonił, mnie się to zdarzyło dosłownie kilka razy. Jak tylko usłyszałam jej głos od razu wyczułam pismo nosem. Nietrudno się było domyśleć co się święci. Pani wpadła w lekką histerię i zaczęła podniesionym głosem mówić że mam nie nękać (!) jej męża oraz że on już nie będzie więcej pracował dla mnie ani moich koleżanek. Grzecznie poprosiłam żeby ewentualną decyzję o odejściu z pracy przekazał mi on osobiście bo profesjonalne relacje biznesowe chyba do czegoś zobowiązują. Nie ukrywam, że jego odejście skomplikowałoby mi trochę spraw, bo zanim znajdę kogoś kto ogarnie rzeczywistość trochę czasu minie. Tłumaczę więc tej kobiecie że nie przyjmuję do wiadomości tego co mówi i żeby skoro już jesteśmy na głośnomówiącym (to słychać) to żeby przekazała telefon mężowi. Ona wpadła wtedy w większą histerię i zaczęła krzyczeć że życzy mi miłego dnia (była 22.00) i mąż już więcej do mnie nie zadzwoni. Ponieważ szlag mnie trafił bo nie lubię mieszania spraw biznesowych z prywatnymi to nie potrafiłam się powstrzymać i powiedziałam jej żeby nie kompromitowała dobrego pracownika, który dzięki mnie miał grono stałych klientów i stały dopływ gotówki, oraz że telefon służy do rozmawiania więc jeśli dzwonię do jej męża albo on dzwoni do mnie to w sprawach służbowych a nie w celu umówienia się na randkę. Oraz że nie życzę sobie  żeby wyładowywała na mnie swoje frustracje. Przy okazji dowiedziałam się że przesadzam ze swoimi wymaganiami, bo ona słyszy wszystkie rozmowy ze mną i uważa że przeginam (na programowaniu znam się mniej więcej tak samo jak na robieniu na drutach… więc trudno żebym bez jego sugestii w ogóle była w stanie przegiąć). Przynajmniej wyjaśniła się sprawa dziwnego stylu rozmowy, który jej mąż a mój pracownik ostatnio uskuteczniał podczas telefonicznej rozmowy. Już wyjaśniam o co chodzi; zazwyczaj kiedy ze sobą rozmawialiśmy wyglądało to luźno, coś w tylu „Hej, co tam słychać? Jak nastawienie? Gotowy do pracy?”, „Jest super, mam zajebisty pomysł! Opowiem jak przyjdę. Nara”. W pewnym momencie rozmowy zaczęły wyglądać inaczej: „Witam, w czym mogę pomóc? Tak, dobrze, dziękuję i pozdrawiam”. Po czym w pracy wszystko było normalnie. Rozmawialiśmy luźno i bez stresu. Wielokrotnie miałam go o to zapytać, ale jakoś mi temat umykał, zresztą widziałam go średnio godzinę w tygodniu. Teraz już wiem, że był na cenzurowanym i żona podsłuchiwała nasze rozmowy! Powiem tak, jakbym nie miała nic na sumieniu to w życiu bym drugiej stronie nie pozwoliła na takie jazdy. To jest brak zaufania, brak szacunku, a już wypowiadanie się w imieniu męża do pracodawcy to już jest poniżej jakiegokolwiek poziomu. Po takiej akcji nie odzywałabym się do niej chyba do końca życia. Potraktowała go jako ubezwłasnowolnionego, niepełnosprawnego Pantofla. Nie wiem jak on mi się pokaże na oczy. W sumie mam wizję jak jest przykuty do kaloryfera. Serio. Ta kobieta jest niezrównoważona psychicznie. Jakbym miała jakieś podejrzenia to prędzej bym mężowi walizki wystawiła za drzwi niż się tak kompromitowała i dzwoniła do pracodawcy – potencjalnej kochanki. Kazała mi przekazać moim znajomym którzy korzystali z jego usług żeby też do niego nie dzwonili i go nie nękali, po czym odłożyła słuchawkę. Oczywiście nie mam zamiaru nic przekazywać i go kompromitować, niech każdy sobie sam załatwia swoje sprawy. A teraz do sedna. Czy ten pan był Pantoflem, czy tylko jego żona tak go potraktowała? ————————————————— zapraszam na facebooka   Kliknij Powiązane notki: Antygwałtki – czyli jak nie zostać ostatnią szmatą Kiedy dialog zamienia się w dwa monologi – czyli po co rozmawiać będąc w związku? Kochasz = zdradzasz? Dlaczego nie warto wiązać się z ŻONATYM facetem? Tajemnica pozostanie tajemnicą, kiedy zna ją tylko jedna osoba… 