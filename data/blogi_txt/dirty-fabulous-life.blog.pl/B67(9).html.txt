Ja dotychczas posiadałam jednego prawdziwego fuck frienda (bo ten ostatni nie został friendem niestety, tylko raczej fochfuckiem). Przypomniałam sobie o nim kiedy pisałam o tym, że nigdy nie spałam z dwudziestoczterolatkiem. Żeby nie być gołosłowną załóżmy że miał wtedy gdy się spotkaliśmy 25.  Mimo, że ode mnie był młodszy 3 lata to wiedział co, jak i gdzie. Skąd się wziął? Przyszedł na rekrutację   Nie, nie była to rekrutacja na stanowisko „czasoumilacz”. Pracowałam wtedy w dużej firmie handlowej i kompletowałam zespół. Był świetnym handlowcem i mojemu szefowie bardzo zależało, żeby przeszedł do naszej firmy. Generalnie zazwyczaj jak trzeba było przekonać jakiegoś mężczyznę do czegokolwiek to szef odsyłał mnie do takiej misji. Zabrałam go na kawę do hotelu   Nie, nie po to żeby go przekonywać w TEN sposób, tylko była tam nasza ulubiona „firmowa” kawiarnia, gdzie było miło,  klimatycznie i nie czuło się atmosfery rozmowy kwalifikacyjnej. Rozmowa przebiegała pomyślnie, wróciliśmy do firmy po materiały. W międzyczasie miałam odprawę z zespołem, na którą to go zaprosiłam, żeby zobaczył jaki mamy system pracy. Wszystko pięknie, ładnie, czułam że mam ptaszka w garści. Skończyłam odprawę, pożegnałam się z kandydatem w poczuciu całkowitego zwycięstwa. Czułam się tak aż do następnej kawy, na której mieliśmy doprecyzować warunki umowy. Nie wspomniałam chyba że ów kandydat był bardzo przystojnym młodzieńcem. Strasznie się cieszyłam, że będę go miała u siebie. W sumie się udało, chociaż nie miało to nic wspólnego z życiem zawodowym. Młodzieniec  na kawie spojrzał mi głęboko w oczy i wyznał, że on nie wyobraża sobie pracy ze mną, bo nie mógłby się skoncentrować na obowiązkach służbowych. Ponadto jak mnie zobaczył w obcisłym kostiumiku na szpilkach jak „przemawiam do ludu” to nie zapamiętał zupełnie o czym mówiłam bo myślał o tym co chciałby ze mną zrobić. Tę porażkę zawodową zrekompensował mi na dziesiątki różnych sposobów. Był to tańca i do różańca. Jeździliśmy razem na wycieczki, piliśmy wino, spędziliśmy razem sylwestra, jeździliśmy na nartach oraz uprawialiśmy świetny, relaksujący seks. Czyli jednak 25 latek też potrafi. Czemu nie zostaliśmy parą? Łączył nas seks, chemia, sympatia, wspólne tematy. Podzieliła nas głównie kuchnia, sprzątanie i światopogląd. Życie. Instynkt samozachowawczy zadziałał – nie zakochałam się. To była fajna relacja. Bez zobowiązań, ale mimo to troszczyliśmy się o siebie. Pomagaliśmy sobie i mogliśmy liczyć na siebie wzajemnie. Każdemu życzę takiego kryzysowego narzeczonego    Powiązane notki: Fuck me 