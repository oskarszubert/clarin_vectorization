Po 30 relacje międzyludzkie a raczej damsko męskie robią się coraz bardziej zagmatwane, jedynie seks po trzydziestce jest zajebisty. Trzeba było słuchać babci kiedy mówiła żebym sobie męża znalazła na studiach bo potem mogę już wcale nie znaleźć… Albo… znaleźć czyjegoś męża. Nie oszukujmy się… większość z Was (no bo ja przecież zawsze wszystko robię inaczej) posłuchała mojej babci i już dawno jest w świętym związku małżeńskim, oraz posiada potomstwo. Ja mam kota. Oczywiście nie żebym narzekała. To i tak wszystko wina Księciunia który postanowił pozostać małym chłopcem i nie angażować się na dobre i na złe. Sześć lat w plecy. Cóż. Było minęło. Jeśli myślicie że jestem zgorzkniała to dzisiaj tak właśnie jest; chociaż mam nadzieję że szybko mi to minie. Na przykład już jutro. Po półtora miesiąca posuchy w postaci męskiego towarzystwa (koledzy i wielbiciele się nie liczą, sorry!) spowodowanego tym cholernym remontem w końcu wczoraj wybrałam się na randkę. Drugą randkę, bo pierwsza była dwa miesiące temu. Dostałam wybór; spotykamy się w centrum czy u mnie? Nie jestem idiotką i rozumiem pytanie. Jestem też już na tyle duża że rozumiem sens tego pytania. Chciałam umówić się na mieście, ale… stwierdziłam że pierdolę, jest upał i nie będę nigdzie chodzić! W ten właśnie oto racjonalny sposób wylądowałam u niego w pięknym segmencie… Mężczyźni grubo po 30 tak już mają że posiadają piękne samochody, domy , segmenty i apartamenty. Posiadają również: byłe żony, nie do końca byłe żony oraz całe stada dzieci. No ok. Tak jest, było i będzie. Muszę zaakceptować fakt że facetów bez podobnego bagażu jest jak na lekarstwo. Pytanie tylko czy chcę? Temat dzieci jest mocno drażliwy dla naszego społeczeństwa. Kobiety które ośmielą się mówić głośno o tym ze nie chcą mieć potomstwa, bardziej od niemowlaków rozczulają je małe kotki, nie chcą rozstępów ani wiecznego słuchania wrzeszczącego dziecka o cukierek, zabawkę, kredki, WSZYSTKO są najzwyczajniej w świecie piętnowane i uznawane za niespełna rozumu. Nie wiem dlaczego nie chcę mieć dzieci. Może to wina moich rodziców, skomplikowanego porodu, znaków na niebie, albo po prostu jest to mój świadomy wybór. Nie wykluczam posiadania dziecka, tylko uczciwie przyznaję się że nie czuję instynktu macierzyńskiego w tym oto momencie. Zatem; skoro nie chcę mieć swoich dzieci to nie chcę mieć i cudzych do jasnej cholery. Pan Rezydencja jak się okazało „po fakcie” jest posiadaczem dwójki maluchów w wieku przedszkolno – żłobkowym, prawie byłej żony i kilku samochodów. Nie wiem kiedy łaskawie by mnie o tym poinformował gdybym przez przypadek nie wsiadła nie do tego auta co trzeba i nie doznała szoku na widok fotelików dziecięcych. Przy czym jasno mu powiedziałam że nie planuję dzieci. Na mój zarzut że chyba powinnam wiedzieć na co się piszę, powiedział że bał się powiedzieć znając moje zdanie w tej kwestii. Kurwa! Co z tego że ma dzieci raz na dwa tygodnie, że tylko raz w tygodniu odbiera je z przedszkola, że raz w roku zabiera je na miesiąc wakacji. Przecież gdybym związała się z nim na poważnie to chcąc nie chcąc byłabym opiekunką tych dzieci na czas ich pobytu w potencjalnie naszym domu. Być może zostałabym poproszona o to żeby je wykąpać, popilnować, zawieźć, odebrać, nakarmić i co? Już widzę minę faceta kiedy mówię że to nie są moje dzieci i nie mam ochoty bawić się w ich niańkę oraz że nie czuję do nich sympatii. Oczywiście mogłoby się okazać że chłopcy byliby uroczy a ja oszalałabym na punkcie dzieci oraz zapragnęła powić swoje. Niestety, nieustannie prześladuje mnie myśl że byłabym bardziej pokrzywdzona (ja i moje dziecko) gdyż na pierwszym miejscu w związku z poczuciem winy za rozpad małżeństwa facet więcej czasu poświęcałby „starym” dzieciom. A co w sytuacji kiedy nie ma byłej żony, ani matki? Co jeśli facet sam wychowuje dziecko? Prawie nastoletnie? Jak się świadomie wpakować w taki układ? To nie są już dzieci raz na dwa tygodnie gdzie od biedy można pojechać do Spa i mieć wszystko w nosie. To jest przebywanie 24h/dobę wspólnie. To jest docieranie się. Czy naprawdę po 30 chce mi się poświęcać kilka, kilkanaście miesięcy, może więcej na to żeby ułożyć sobie jakieś relacje? No więc, tak, to prawda. Jestem rozgoryczona bo pomimo że spotkanie było relaksujące, to nie mogłam się pozbyć wrażenia że nie będzie trzeciej randki. Że po tym jak porozmawialiśmy o jego sytuacji oraz moim podejściu to on się nie zdecyduje na to żeby robić zamieszanie w swoim życiu i życiu swojego dziecka, które ma tylko jego. A ja? Mnie zawsze łatwiej byłoby odejść gdyby cos mi nie pasowało, niemniej jednak jestem dorosła i pod uwagę biorę nie tylko własne chcenia i pragnienia ale również konsekwencje. Cóż… chyba jednak będę szukała dalej. Gdzieś musi być wolny, zajebisty facet, bez zobowiązań który czeka właśnie na mnie… ——————— Zapraszam na fb          Powiązane notki: Jakie błędy popełniają faceci w łóżku – tego nie róbcie :) Jak dwie połówki jabłka – czyli kiedy najlepiej zakończyć znajomość? Ból istnienia – czyli dalej jestem uzależniona… 5 powodów dla których umawiamy się na randki Cztery życzenia potrzebne do Furii spełnienia O czym trzeba porozmawiać na pierwszej randce? 