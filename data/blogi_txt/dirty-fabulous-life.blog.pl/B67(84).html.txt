Tak, tak… właśnie TO mam. Już kiedyś to przerabiałam. Akurat wtedy mieszkałam w Kielcach i byłam najszczęśliwszym singlem na świecie. W ogóle nie odczuwałam potrzeby żeby nawiązywać jakiekolwiek inne relacje z mężczyznami niż kumpelskie. Cieszyłam się że nikt mi nie przeszkadza, że nie muszę chodzić na randki ani przejmować się czyimiś uczuciami (no ok… pojawił się wtedy Pan Dyrektor, ale to on chciał być ze mną, a nie ja z nim). Byłam zajęta nowym projektem i to było dla mnie priorytetem. Poza tym wiedziałam, że będę tam maksymalnie rok więc żadne romanse nie były mi potrzebne i potencjalne dramaty emocjonalne. Już jakiś czas temu zauważyłam że koło mnie kręci się paru nowych facetów, którzy są mną dosyć mocno zainteresowani. Od jakiegoś miesiąca usiłują umówić się ze mną na spotkanie. A ja lawiruję między nimi i odmawiam każdemu, argumentując to brakiem czasu. Najnormalniej w świecie czuję wewnętrzny opór na myśl że miałabym iść na kawę, być miła i czarująca, oraz udawać że mnie to całe spotkanie bawi. Nie bawi. W tym momencie najbardziej kocham swojego kota. Przede mną kilka ciekawych projektów zawodowych. Nowe wyzwania, nowi ludzie, nowe możliwości. Jest to bardziej dla mnie interesujące niż potencjalne perypetie miłosne. Moją największą potrzebą teraz jest sprawdzenie się w nowej, zawodowej roli. Przestałam potrzebować nawet seksu, bo to wiązałoby się z tym żeby jednak się spotkać z jakimś facetem. No  inaczej się nie da. Niestety. Myślałam że tylko ja tam mam, ale… poszłam ostatnio do koleżanki na kawę, pytam się co słychać licząc na jakieś pikantne szczegóły jakimi mnie zazwyczaj raczy i co słyszę? „Noo co ty… mam taki samcowstręt, że na samą myśl o facetach robi mi się niedobrze”. Tak wiec mogłyśmy podać sobie ręce. Pewnie za jakiś czas znowu mi się zmieni, ale teraz mam inne priorytety. Jest mi dobrze. Czuję równowagę. Relacje damsko męskie mam obecnie w głębokim poważaniu. Ostatnio jak tak miałam to znikąd pojawił się Księciunio w którym zakochałam się do nieprzytomności i z którym byłam pięć lat. Czy teraz też gdzieś zmierza w moim kierunku jakiś książę? ———————————- spotkajmy się na facebooku Powiązane notki: 5 powodów dla których umawiamy się na randki Kawa czy seks? – oto jest pytanie Ból istnienia – czyli dalej jestem uzależniona… Kolejnej randki nie będzie! Jaja na podjeździe – czyli jak zepsuć pierwsze wrażenie Jak dwie połówki jabłka – czyli kiedy najlepiej zakończyć znajomość? 