Och, nie! Dopadło mnie straszliwie straszne i podstępne uczucie! Ktoś tylko mój, ale nie mój sensu stricto, spojrzał na inną! Moja pozycja The Queen Bee jest zagrożona. Nie wiem czy moje rozdmuchane ego to wytrzyma! Możecie się śmiać, ale zawsze byłam pewna że takie niskie uczucia mnie nie dosięgną. Aż do dzisiaj. Ten wpis nie ma nic wspólnego z seksem i miłością – wolę to od razu zaznaczyć, żebym potem nie musiała odpowiadać na dziwne komentarze. Jakiś rok temu spotkałam bliźniaka emocjonalnego. Jak tylko się poznaliśmy to od razu staliśmy się nierozłączni. Pech chciał, że to był facet, który nie jest gejem więc z początku trzymałam go na dystans bo nie byłam pewna jego intencji. Po jakimś czasie wszystko sobie wyjaśniliśmy, ja się otworzyłam, odsłoniłam i pozwoliłam, żeby był moim oficjalnym wielbicielem, którym zresztą sam się z dumą mianował. Mieliśmy radochę kiedy u niego w pracy wszyscy myśleli że jesteśmy parą i nie wierzyli, że tylko się kumplujemy. Przecież przyjaźń damsko – męska nie istnieje. Skoro nie jesteśmy razem, to chociaż powinniśmy się bzykać na prawo i na lewo. Też nie? Dziwni jacyś jesteśmy… W ciągu roku zastąpił mi faceta, kolegów, koleżanki. Zapełnił mój czas wyjściami, wyjazdami, imprezami. Troszczył się i opiekował. Był zawsze i wszędzie. Tak jest cały czas. Postanowiliśmy zrealizować jeden projekt wspólnie i naprawdę się do niego przykłada i angażuje w stu procentach. Jakiś czas temu zapytałam, czemu się z nikim nie spotyka. Spotykał się głównie na seks i bez zobowiązań. O tym wiedziałam, bo nieraz byłam jego alibi i wymyślałam mu dodatkowe obowiązki żeby „nie mógł” pojechać na randkę. Ale od jakiegoś czasu słyszę o jakiejś kobiecie, z którą spotyka się na „prawdziwe” randki. No ok., od dwóch tygodni. Dalej rozmawiamy po godzinie dziennie i nadal spotykamy się z taką samą intensywnością, dalej się uwielbiamy (co zresztą non stop sobie powtarzamy). Czas który spędzamy wspólnie nigdy nie jest czasem straconym. A tu proszę Państwa taki pies ogrodnika przyplątał się na moje podwórko. Wstyd mi strasznie! Mam ochotę ze wstydu schować się pod stół. Nie ma mowy o tym, żebyśmy byli razem, nie pójdziemy do łóżka ze sobą (musiałby mnie chyba ogłuszyć motyką ogrodnika), nigdy do niczego między nami nie doszło, zatem skąd ta zazdrość (nazwijmy rzeczy po imieniu)? Fajnie byłoby gdyby miał kogoś przy boku, kto będzie dbał o niego. Z tym nie mam problemu. Sama myślałam, żeby go poznać z moją koleżanką. Sęk w tym, że mam jak najgorsze wspomnienia związane z dziewczynami moich kumpli… Ludzie nie rozumieją, że mogą się ze sobą kumplować osoby różnej płci! Czy taka dziewczyna, która mnie nie zna zrozumie że nie chcę poderwać jej faceta, tylko się przyjaźnić. Że taka przyjaciółka faceta często jest jej orędowniczką, bo ustawi gościa jak zacznie podskakiwać do niej. Moje koleżanki, które poznawałam z moimi bliskimi kumplami nie miały żadnych podejrzeń, ani problemów z tym że też byłam w życiu ich mężczyzn. Często obgadywały ze mną problemy związkowe i ufały. A ja nigdy tego zaufania nie zawiodłam. Boję się że „ta nowa” może widzieć we mnie konkurencję, starać się ograniczyć kontakty i stracę kumpla jakiego dawno nie miałam tak blisko (chodzi mi o odległość liczoną w kilometrach, a nie centymetrach). No nic, będę liczyć na to i mocno trzymać kciuki że jeśli między nimi rozwinie się uczucie to będzie to mądra i dojrzała emocjonalnie kobieta, z którą się polubię… Trochę nie wierzę w to co piszę… ————————————– PS Mam wysokie poczucie własnej wartości – jakby ktoś wątpił i próbował mi wmówić że jest inaczej. Zanim napiszesz komentarz – przeczytaj wpis ze zrozumieniem. ————————————– klik klik kliknij mnie    Brak powiązanych notek. 