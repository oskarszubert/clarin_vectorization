Wczorajszy dzień płynął mi bardzo leniwie, słonecznie i bezstresowo… Miałam plan na wieczór: ciepłe bambosze i kakao. Siedziałam sobie przy laptopie, pitoliłam jak zwykle na ulubionym forum, kiedy nagle przyszedł mail z komentarzem „PO PROSTU DZIWKA!!!”. Hmm, no cóż… każdy może wyrażać własne zdanie, w końcu żyjemy w wolnym kraju. Nawet próbowałam to obrócić w żart, ba! Ja nawet chciałam go przez chwile opublikować, ale zdegustowały mnie te wykrzykniki i duże litery. Postanowiłam zignorować tą ewidentną zaczepkę kiedy napisał do mnie S sms około 22.00 „no i jesteś na głównej Onetu…”. Ponieważ piszę bloga od raptem 16 dni i nie ogarniam tej całej blogowej rzeczywistości to weszłam na Onet i szukam, szukam i nie widzę… W międzyczasie nie cichł dźwięk przychodzących wiadomości; czyli… jednak gdzieś muszę być. No nic, dzwonię to S: - ale o czym Ty mówisz, gdzie na głównej - no na pierwszej stronie -ale gdzie? - widzisz Radwańską? - widzę - no to niżej, niżej, niżej i masz…. 25 latek też potrafi…   „Kurwa” wyrwało się z mojej pięknej piersi, to niedobrze, bardzo niedobrze… Szybka analiza, podałam za dużo szczegółów, jak któryś w tych 11 tysięcy odwiedzających jest moim znajomym to przepadłam. Wszyscy znają historię z tym konkretnym czasoumilaczem, zwłaszcza wiedzą o tym jaką stosował dietę, jakie miał natręctwo i w kierunku jakiego nurtu odpłynął… S radzi żebym skasowała wpis i wstawiła go jutro. Ja się decyduję na wycięcie szczegółów.   22: 30 Dzisiaj wizyt: 18 374 W międzyczasie; pomiędzy kasowaniem wiadomości z zapchanej skrzynki a korespondowaniu z inną blogującą, dzwonię do mojej E: - E porozmawiaj ze mną - no co tam? - jestem na głównej Onetu!! - no to zajebiście, gratuluje - ale ja nie chcę, co będzie jak ktoś ze znajomych to przeczyta, a zwłaszcza bohater opowieści?? - oj, nie panikuj, widocznie komuś się spodobało to co piszesz - ale co będzie jak FF, ten od NIC w spodniach to przeczyta? Przecież krok po kroku opisałam naszą randkę, ze szczegółami!!! Wszystko przez Ciebie, miałyśmy pisać bloga razem! - oj, wyprzesz się wszystkiego. Jak się ogarnę z remontem i przeprowadzką to się zastanowię.   No nic, postanowiłam że zamiast się relaksować w wannie zrobię porządek z komentarzami bo się później nie odkopię. Czego się dowiaduję dalej? Mianowicie, że jestem zepsuta do szpiku kości, jestem puszczalska, mało ambitna (nie wiem czego dotyczy mój brak ambicji, więc olewam gościa i nie publikuję). Pan, który nie doczytał, że historia z kryzysowym narzeczonym toczyła się kilka lat wstecz, obiecuje  że mógłby mnie wielu rzeczy nauczyć, ale kiedy proszę żeby powiedział w jakim zakresie nauk się specjalizuje już nie odpisuje, ech…   23:45 Dzisiaj wizyt:25 358 Zostałam zmuszona wejść w ustawienia i zmienić możliwość dodawania komentarzy bez moderacji osobom, które minimum raz miały opublikowany komentarz. Powód? Co poniektórzy spryciarze, po pierwszym w miarę sensownym komentarzu, zaczęli wylewać na mnie beczkowozy pomyj. Oczywiście dziwiłam się niesamowicie, skąd wypływała ta agresja. Ja tam sobie nie mam nic do zarzucenia; nikogo nie krzywdzę, jestem singlem z odzysku, lubię seks i się tego absolutnie nie wstydzę. Chyba poruszyłam jakiś temat tabu z tym fuck friendem, albo z tym, że nie siedzę w domu czekając aż zarośnie mi cipka od nieużywania, że nie odmawiam różańca czy nie odchwaszczam ogródka.   Pojawił się nawet wątek biznesowy! A jakże. Kilka osób poddało w wątpliwość to, że nie można załatwiać interesów przy kawie, przy wódce, w kawiarni, tylko jak Pan Bóg przykazał w salce konferencyjnej przynależnej do danej firmy. Każdemu kto tak myśli powiem jedno: mało jeszcze widzieliście… Mój znajomy największe milionowe kontrakty dopina właśnie na mocno zakrapianych „wyjazdach służbowych”. Kiedy przyjeżdżali kontrahenci na negocjacje, zabierało się ich na obiad/ kolację/ wódkę/ na go-go, żeby się z nimi „zaprzyjaźnić”. Kiedy chciało się przejąć pracownika, to nie kusiło się go tylko większą kasą, ale również atmosferą i innymi wartościami dodanymi. Zresztą nudy, nie chce mi się o tym pisać, ani nikogo uświadamiać, w końcu to mój blog i mogę pisać co mi się żywnie podoba     Dostałam również kilka propozycji matrymonialnych oraz „innych” również od kobiet. Nie jestem pewna czy jestem biseksualna, zastanawiam się nad tym od kilku lat, ale no cóż… kobiety mają podstawową jak dla mnie wadę… Nie mają fiuta. 23:57 Dzisiaj wizyt:25624   Ok. Pousuwałam wszystkie bezsensowne komentarze (czyt: takie które mi się nie spodobały, obrażały mnie oraz były wulgarne). Teraz wszyscy myślą, że każdy kto wchodzi uważa że mój blog jest SUPER  – cóż manipulacja opinią publiczną jest wciągająca   Z nowych komentarzy dowiedziałam się kolejnych rzeczy na swój temat, m.in. że jestem suką w szpilkach ( i to zwyczajną!), jestem łatwa, oraz powinnam udać się do specjalisty. Dziękuję pięknie za wszelkie porady   To cudownie że w dzisiejszych czasach można jeszcze liczyć na innych. Nawet nie wiedzieć czemu okazało się że jestem kolejną kandydatką do In vitro – nie wiem czy komentujący nie pomylił sobie blogów, bo nie wiem do czego to przypiąć czy przyłatać. W stronie o mnie jest ponadto info, że kolejne wpisy mogą nawiązywać do poprzednich więc przepraszam, że nie odpowiedziałam na dziesiątki pytań z komentarzy, ale jak poczytacie inne wpisy to znajdziecie odpowiedź na wszystko.   Postanowiłam zmyć z siebie pomyje i się jednak zrelaksować w wannie. Relaksowanie utrudniał mi dźwięk przychodzących wiadomości. Skontaktuję się z „moim” portalem żeby zmienił dźwięk bo na dłuższą metę jest to strasznie upierdliwe! No cóż skoro już stałam się sławna – chwilowo bo chwilowo, ale jednak to muszę jakoś teraz to przecierpieć…   01:13 mamy nowy dzień, oraz: Dzisiaj wizyt: 5161 No cóż… liczyłam na to, że o północy Onet znajdzie sobie inną ofiarę i zniknę z głównej, ale gdzie tam… Na  reklamowany wpis weszło 23 157 osób łącznie. Ktoś słusznie zauważył „co to robi reklama na Onecie”, no fakt, nie spodziewałam się, nawet miałam w planach napisać do miłego moderatora z którym koresponduję z pytaniem, z kim trzeba się przespać żeby trafić na tą osławioną główną stronę, ale nie zdążyłam…   Dziękuję za wszelkie miłe słowa i konstruktywne komentarze, nawet zostałam czyjąś idolką, ale zabroniono mi upubliczniać tego konkretnego komentarza, nad czym ubolewam. Dziękuję Onetowi za to, że pozwolił mi się poczuć się jakbym była co najmniej Kominkiem. Dziękuję O, A, E oraz S że ze mną byli w minucie sławy    A dzisiaj: o 10:31, Wszystkich wizyt: 44614 Dzisiaj wizyt: 13461    Wiem, wiem…. Ale nie mogłam się powstrzymać, w końcu to się może więcej nie powtórzyć    Powiązane notki: Furia na meczu Legii – czyli czy trzeba się bać? O tym jak Furia wysunęła pazurki i odsłoniła zęby … Co powinien zrobić mężczyzna, żeby kobieta pozwoliła mu się poderwać? O czym trzeba porozmawiać na pierwszej randce? 