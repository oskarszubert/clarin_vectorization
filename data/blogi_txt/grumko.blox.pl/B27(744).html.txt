Jedno ze szwedzkich dań narodowych. Zdania na temat jego pochodzenia są podzielone. Jedni uważają, że wymyślił je kapitan Henrik Lindstrőm w hotelu Witt w Kalmar, a drudzy sądzą, że autorką przepisu była Maria Cristina Lindstrőm, właścicielka delikatesów w Sztokholmie. Tak czy owak hamburgery są bardzo smaczne i jest to fajna propozycja dla miłośników lekko marynowanych potraw. Przepis pochodzi z książeczki pt. "Santesson Recipe Collection Swedish Cooking".    SKŁADNIKI: 50 dag mielonej wołowiny, 2 żółtka, 100 ml śmietany, 10 dag drobno posiekanej cebuli, 15 dag drobno posiekanych marynowanych buraków. 50 - 100 ml zalewy z marynowanych buraków, 2 łyżki drobno posiekanych kaparów, masło do smażenia, sól i pieprz. SPOSÓB WYKONANIA: Wymieszać wołowinę, żółtka i śmietanę. Doprawić solą i pieprzem. Dodać zalewę z buraków i wyrobić masę. Zeszklić cebulę i dodać do wołowiny. Na koniec wmieszać do masy marynowane buraki i kapary. Uformować 4 kotlety o wielkości zbliżonej do BigMaca. Rozgrzać masło i smażyć kotlety 3 - 5 minut. Ważne aby mięso pozostało w środku różowe. W innym przypadku będzie za suche. Podawać z ziemniakami Hasselback i sałatą. 