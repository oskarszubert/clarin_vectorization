A oto   zapowiadana rano - przy okazji   kanapek z awokado - zapiekanka, która skojarzyła   nam się z grecką  musaką.   Co prawda nie ma w tym przepisie sosu beszamelowego, ale są i bakłażany i mięso   mielone oraz pomidory. Smacznego;-)  Przepis pochodzi ze strony Dominican Cooking. Dominikana: Zapiekanka z wołowiny i bakłażanów / Lasagna de barenjenas SKŁADNIKI: 4 duże bakłażany pokrojone w plasterki, pół szklanki tartego parmezanu, 1 szklanka sosu pomidorowego, 1 łyżki oliwy. Farsz: 90 dag mielonej wołowiny, 1 posiekana mała czerwona cebula, 1 posiekana zielona papryka, 1 łyżeczka rozgniecionego czosnku, 2 szklanki sosu pomidorowego, szczypta oregano, 1 łyżka soli, szczypta pieprzu. SPOSÓB WYKONANIA: Wymieszać składniki farszu. W wysmarowanym tłuszczem naczyniu żaroodpornym wyłożyć warstwę z 1/2 bakłażanów. Wyłożyć warstwę z 1/2 masy mięsnej. Przykryć pozostałymi bakłażanami, następnie resztą mięsa - my wyłożyliśmy połowę bakłażanów, na nie całą masę mięsną, którą następnie przykryliśmy warstwą z pozostałych bakłażanów. Polać sosem pomidorowym. Przykryć folią aluminiową i piec przez 25 minut. Przed podaniem posypać serem. Podawać z zielona sałatą. 