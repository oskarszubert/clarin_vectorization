To już nasza ostatnia propozycja przygotowana na weekend z colą. Smaczny, gęsty gulasz do którego makaron pasuje wręcz idealnie. Węgrzy pewnie by nie byli zachwyceni dodaniem do nigo coli, ale skoro tyle się mówi o przyjaźni pomiędzy naszymi narodami to mamy nadzieję, że nam to małe faux pas wybaczą;-). Przepis pochodzi ze strony The Coca Cola Company.   SKŁADNIKI: ok. 1,3 kg chudej karkówki wołowej, 2 łyżki margaryny, 2 szklanki posiekanej cebuli, 1 przeciśnięty przez praskę ząbek czosnku, 1 łyżka słodkiej papryki w proszku, 2 i pół łyżeczki soli, pół łyżeczki nasion kminku, pół szklanki Coca Coli, 1/4 szklanki czerwonego wytrawnego wina, 4 posiekane pomidory, 3 łyżki mąki, ugotowany makaron.   SPOSÓB WYKONANIA: Mięso pokroić w kostkę. W garnku rozgrzać margarynę i usmażyć mięso na brązowo. Wyjąć mięso, a na pozostałym tłuszczu smaży do miękkości cebulę z czosnkiem. Dodać paprykę, sól i nasiona kminku i gotować przez minutę. Dodać mięso, colę, wino i posiekane pomidory. Przykryć pokrywką i dusić ok. 1 1 godziny, aż mięso będzie miękkie. Wymieszać mąkę z małą ilością wody i dodać do gulaszu . Gotować jeszcze 3-5 minut. Podawać z makaronem. 