Bardzo smaczne, chrupiące pierożki. U nas w wersji mięsnej, ale można je robić z różnymi dodatkami wedle uznania. Przepis na ciasto pochodzi ze strony Kwestia smaku, a na farsz z serwisu ugotuj.to.    SKŁADNIKI: Ciasto: 15 dag mąki kukurydzianej, 15 dag mąki pszennej, około 3 szklanki ciepłej wody, 1 łyżeczka soli. Farsz: 25 dag mieszanego mięsa mielonego, 20 dag cebuli, 2 łyżeczki rodzynek, 1 łyżeczka oliwy, 1/2 łyżeczki kminu rzymskiego, 1/2 łyżeczki ostrej papryki mielonej, 1/2 łyżeczki soli.    SPOSÓB WYKONANIA: Z obu rodzajów mąki, soli oraz wody wyrobić elastyczne ciasto. Odstawić je na kilkanaście minut do lodówki. Ciasto rozwałkować i wyciąć dużą szklanką kółka o średnicy około 10 cm. Przygotuj farsz: rodzynki sparz i osącz. Cebulę posiekaj, przesmaż na oliwie. Dodaj mięso, smaż jeszcze przez kilka minut. Wlej pół litra wody, duś mięso tak długo, aż cała woda odparuje. Dodaj rodzynki i przyprawy. Włożyć farsz na ciasto i zlepić brzegi. Smażyć w głębokim oleju. Po usmażeniu pierożki posypać sproszkowaną słodką papryką. 