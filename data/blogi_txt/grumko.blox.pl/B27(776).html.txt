Polędwica wołowa w sosie śmietanowym to jedno z klasycznych dań kuchni czeskiej. My sięgnęliśmy po przepis oparty na podobnych skaładnikach, ale wzbogacony poprzez dodatek obgotowanego selera. Smakowało super! Szczególnie, że jedliśmy danie z dodatkiem świetnych ziemniaków zapiekanych z kapustą;-) Przepis pochodzi z książki Petera Trnka pt. "The Best of Czech Cooking". SKŁADNIKI: 45 dag polędwicy wołowej, 2 łyżki smalcu lub oleju, 1 posiekana średnia cebula, pół małego korzenia selera posiekanego na małe kawałki, 2 szklanki bulionu wołowego, 2 łyżki posiekanego koperku, 2 łyżki masła, 2 łyżki mąki, pół szklanki kwaśnej śmietany.   SPOSÓB WYKONANIA: Polędwicę oczyścić z błon i pokroić na małe kawałki. Doprawić sola i pieprzem. Rozgrzać tłuszcz. Smażyć polędwicę. Dodać cebule i smażyć do zezłocenia. Wlać bulin. Doprawić solą i pieprzem. Gotować na małym ogniu przez 20 minut. W innym garnku gotować w osolonej wodzie przez 5 minut seler. Odcedzić. Dodać do mięsa wraz z koperkiem. Sos zagęścić dodając zasmażkę z masła i mąki. Gotować 3 - 4 minuty. Na końcu wmieszać kwaśną śmietanę. 