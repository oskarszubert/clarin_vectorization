Anglia: Toad in the Hole ŹRÓDŁO: Essentinally.England.Com. UWAGI: Przed wyjazdem do Manchesteru i Liverpoolu w kwietniu 2012r. przygotowaliśmy kilka angielskich dań. Oto jedno z nich. SKŁADNIKI: 10 dag mąki, 2 jajka, 200 ml mleka, 50 ml wody, pół łyżeczki soli, 8 kiełbasek wieprzowych, 1 duża cebula, 2 - 3 łyżki oliwy.  SPOSÓB WYKONANIA: Piekarnik nagrzać do temperatury 230 stopni. W międzyczasie wymieszać mąkę, sól i jajka. Dodać mleko i wodę, ubić na gładką masę. Odstawić. Na oliwie podsmażyć kiełbaski, dodać cebulę i smażyć do zbrązowienia. Duże naczynie do zapiekania wysmarować tłuszczem. Wstawić do gorącego piekarnika. Wyjąć, zlać tłuszcz. W naczyniu ułożyć kiełbaski i cebulę. Zalać ciastem i wstawić do piekarnika. Piec na złoty kolor przez ok. 30 - 45 minut. Podawać z sosem i zielonym groszkiem. 