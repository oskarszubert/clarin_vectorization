SKŁADNIKI: 5 średniej wielkości pomidorów, sól, pieprz, 1/2 szklanki majonezu, 1/2 szklanki śmietany 18%, 4-5 ząbków czosnku, szczypiorek, 10-15 dag żółtego sera  SPOSÓB WYKONANIA: Pomidory umyć, osuszyć i pokroić ostrym nożem w plastry. Następnie ułożyć je na półmisku, posypać solą i pieprzem. Majonez wymieszać ze śmietaną i dodać do tego zmiażdżony czosnek. Całość wymieszać i powstałym sosem zalać pomidory. Szczypiorek umyć i osuszyć. Następnie pokroić i posypać nim sos. Żółty ser zetrzeć na tarce o małych oczkach i posypać nim warstwę szczypiorku. Schłodzić w lodówce. 