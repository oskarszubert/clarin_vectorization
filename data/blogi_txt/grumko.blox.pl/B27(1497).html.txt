Kilka dni temu - przy okazji przepisu na rybę zapiekaną pod puszystymi ziemniakami - anonsowaliśmy Wam zapiekankę rybną z makaronem, więc oto i ona;-) Polecamy!! Przepis pochodzi ze strony recipeisland.com. Barbados: Zapiekanka rybna z makaronem SKŁADNIKI: 90 dag ryby, 2 duże cebule pokrojone w plasterki, 1 duży pomidor pokrojony w plasterki, pół litra białego sosu, 2 szklanki ugotowanego makaronu, 2 szklanki startego żółtego sera.SPOSÓB WYKONANIA: Rybę pokroić na mniejsze kawałki, posolić. Ułożyć w naczyniu żaroodpornym i zapiekać przez 10 - 12 minut. Usunąć wydzielone płyny. Na rybę wyłożyć plasterki cebuli i pomidora. Nakryć makaronem. Polać białym sosem, posypać serem i zapiekać przez 20 - 25 minut. 