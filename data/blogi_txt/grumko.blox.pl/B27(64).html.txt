SKŁADNIKI:1 kalafior podzielony na różyczki, 2 szklanki ugotowanego mięsa z kurczaka podzielonego na kawałki, 2 łyżki masła lub margaryny, 1 zielona słodka papryka, 1 cebula, 3 łyżki mąki, 1 i 1/4 szklanki chudego mleka, 1 szklanka startego sera cheddar, pół szklanki rozkruszonych płatków owsianych, 1/4 łyżeczki chili w proszku, sól, pieprz  SPOSÓB WYKONANIA: Kalafiora gotujemy do miękkości w lekko osolonej wodzie. Odcedzamy i przekładamy do żaroodpornego naczynia. Dorzucamy mięso z kurczaka. W garnku rozpuszczamy masło. Na gorący tłuszcz wrzucamy posiekaną cebulę i paprykę, podsmażamy ciągle mieszając przez 3 minuty. Dodajemy mąkę, zdejmujemy z ognia, dodajemy mleko i dokładnie mieszamy. Ponownie wstawiamy na ogień i ciągle mieszając gotujemy przez 2 minuty. Dodajemy tarty ser i doprawiamy do smaku. Powstałym sosem zalewamy kurczaka z kalafiorem. Płatki owsiane mieszamy z chili i posypujemy nimi potrawę. Zapiekamy ok. 20 minut w piekarniku nagrzanym do temperatury 190 stopni. Podajemy na gorąco z chrupkim pieczywem i sałatką z pomidorów. 