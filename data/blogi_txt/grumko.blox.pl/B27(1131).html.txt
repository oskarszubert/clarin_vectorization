To zdecydowanie najsmaczniejsza marchewka na gęsto jaką do tej pory jedliśmy!! Tylko kilka prostych składników, a efekt fantastyczny!! Przepis na "Porgandiraguu" pochodzi z bloga Nami- Nami, a marchewkę jedliśmy ze zrazami wołowymi po estońsku. SKŁADNIKI: pół kilograma marchewki, 200 ml wody, 1 cebula, ok. 50 g masła, 3 - 5 łyżek koncentratu pomidorowego, sól, czarny pieprz, łyżka brązowego cukru.SPOSÓB WYKONANIA: Obrane marchewki pokroić w 3 - 4 mm plasterki. Zagotować wodę, dodać marchewki i gotować przez 5 minut. Dodać posiekaną cebulę i gotować przez kilka minut. Dodać koncentrat pomidorowy, przyprawić solą, pieprzem oraz cukrem. Dodać masło i dusić do momentu aż marchewka będzie al dente. 