Karaiby: Kurczak jerk ŻRÓDŁO: Caribbean / The Australian Women’s Weekly. Przepis inspirowany naszymi wakacjami w Paryżu i na Martynice na przełomie czerwca i lipca 2013r. Obszerną relację z tego wyjazdu znajdziecie po kliknięciu TUTAJ. SKŁADNIKI: 4 filety z piersi kurczaka. Marynata: 2 łyżki jogurtu naturalnego, 1 łyżka sosu chili, 1 łyżka startej skórki z limonki, 2 łyżki soku z limonki, 1 łyżeczka mielonego ziela angielskiego, pół łyżeczki soli, pół łyżeczki świeżo zmielonego czarnego pieprzu, 1 średnia cebula, posiekana, 2 posiekane ząbki czosnku, 1 łyżka świeżo startego korzenia imbiru, 1 łyżka posiekanych listków kolendry, 1 łyżka ziarnistej musztardy, 2 łyżki jasnobrązowego cukru, 1 łyżka oliwy z oliwek  SPOSÓB WYKONANIA: Wymieszać wszystkie składniki marynaty, wlać do naczynia do pieczenia, włożyć kurczaka. Wymieszać, by mięso dokładnie pokryło się marynatą, przykryć i wstawić na godzinę do lodówki. Rozgrzać piekarnik. Piec kurczaka, bez przykrycia przez 50 minut, od czasu do czasu obracając. Po upieczeniu wstawić jeszcze na 2 minuty pod rozgrzany grill. 