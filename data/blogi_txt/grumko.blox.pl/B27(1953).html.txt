Pomysł na szybki obiad pod warunkiem, że sos z orzeszków ziemnych przygotuje się wcześniej. Przepis pochodzi ze strony AsiaRecipe.Com Singapur: Satay Ayam SKŁADNIKI: 45 dag piersi kurczaka pokrojonych w długie paski, 2 łyżeczki posiekanego galangalu lub imbiru, 2 łyżeczki brązowego cukru, 1 łyżka sosu sojowego, 2 łyżki mleczka kokosowego, 1 łyżeczka czerwonej pasty curry, pół łyżeczki soli, 1 łyżka oleju, 1 porcja sosu z orzeszków ziemnych. SPOSÓB WYKONANIA: Wymieszać wszystkie składniki za wyjątkiem sosu z orzeszków ziemnych. Odstawić na 30 minut. Kurczaka nadziewać na patyczki do grillowania. Zgrillować i podawać z sosem z orzeszków ziemnych. 