SKŁADNIKI: 2 szklanki przebranych czarnych jagód, 1/2 szklanki cukru, 1/2 szklanki wody, 1 szklanka soku z pomarańczy, 1 łyżka soku z cytryny  SPOSÓB WYKONANIA: Jagody wsypać do garnka, dodać pozostałe składniki, zagotować na średnim ogniu. Po zagotowaniu trzymać na małym płomieniu 10 minut. Wystudzić, oziębić w lodówce. Przelać do metalowego pojemnika, wstawić do zamrażalnika do czasu aż masa zestali się (nie powinna być całkowicie zamrożona). Wyjąć z zamrażalnika, zmiksować w malakserze lub ubijać mikserem na gładką masę. Przełożyć do metalowego pojemnika, wstawić do zamrażalnika na co najmniej 4 godziny lub na noc. Przed podaniem wyjąć z zamrażalnika na 15-30 minut lub do lekkiego rozmrożenia. Można podawać z bitą śmietaną i owocami. 