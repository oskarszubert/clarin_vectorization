Huevos Habaneros czyli innymi słowy jajka z Hawany. Nam od razu skojarzyły się z pysznymi meksykańskimi huevos rancheros, więc bez wahania wpisaliśmy przepis na listę do wypróbowania. Sos przygotowaliśmy z całej ilości, a liczbę jajek zmniejszyliśmy o połowę. Gorąco polecamy!! Przepis pochodzi ze strony tasteofcuba.com.  Kuba: Huevos HabanerosSKŁADNIKI: Sos: 1/4 szklanki oliwy z oliwek, 1 mała posiekana cebula, 1 mała zielona papryka, 2 posiekane ząbki czosnku, puszka osączonych i posiekanych pomidorów, pół szklanki posiekanych papryczek pimiento, 2 łyżki wytrawnej sherry, sól i pieprz do smaku. Jajka: 8 dużych jajek, 4 łyżki solonego masła, sól i pieprz do smaku, 1 łyżka posiekanej natki pietruszki.SPOSÓB WYKONANIA: Rozgrzać piekarnik do 160 stopni. Na rozgrzanej oliwie podsmażyć cebulę, paprykę i czosnek - ok. 8 minut. Dodać pomidory, papryczki pimiento i sherry. Dusić 15 minut, doprawić solą i pieprzem. Wysmarować tłuszczem 4 małe naczynia do zapiekania. Wyłożyć sosem i wbić po dwa jajka. Na wierzchu polać roztopionym masłem. Zapiekać 10 - 12 minut. Posypać solą, pieprzem i natką pietruszki. 