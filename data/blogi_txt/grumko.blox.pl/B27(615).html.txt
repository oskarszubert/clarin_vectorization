Bardzo dobra pieczeń!! W smaku lekko kwaśna i o stosunkowo mocnym posmaku kminku. W oryginalnym przepisie, pochodzącym ze strony recipezaar.com, przygotowywana jest w garnku o nazwie "crockery cooker", który prawdopodobnie jest odpowiednikiem naszego kombiwaru. My po prostu upiekliśmy ją w piekarniku, a serwowaliśmy z Bayerischkraut czyli kapustą po bawarsku. SKŁADNIKI: ok. kilograma łopatki bez kości, 2 łyżeczki nasion kminku, 1 łyżeczka roztartego suszonego majeranku, 3 łyżeczki soli, pół łyżeczki pieprzu, 1 łyżka oliwy lub oleju, pół szklanki wody, 2 łyżki białego octu winnego, ok. 200 ml śmietanki lub jogurtu naturalnego, 4 łyżeczki mąki kukurydzianej.    SPOSÓB WYKONANIA: Połączyć nasiona kminku z majerankiem, solą i pierzem. Natrzeć dokładnie mięso. Obsmażyć na oliwie lub oleju. Odsączyć z tłuszczu. Przełożyć do żaroodpornego naczynia. Podlać wodą. Zagotować. Dodać tłuszcz ze smażenia wraz z octem. Wstawić do średnio nagrzanego piekarnika i piec ok. 2 godzin.  Wyjąć mięso z naczynia i trzymać w cieple. Zlać płyn z duszenia. Powinno go być 1 i 1 szklanki. Jeśli jest go mniej uzupełnić wodą. Mąkę wymieszać ze śmietanką lub jogurtem. Dodać do płynu z duszenia mięsa. Sos zagotować mieszając. Mięso pokroić na plastry i podawać z sosem. 