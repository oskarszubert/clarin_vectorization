Z doświadczenia wiemy, że nie każdemu odpowiada aromat i smak kardamonu. My akurat należy do tych osób, które cenią go za jego ostro - gorzkawy korzenny posmak. Jeśli jeszcze nie próbowaliście kardamonu, to taka herbata jest chyba najprostszym sposobem aby przekonać się czy przypadnie Wam on do gustu, a miłośnikom kardamonu takiej herbatki, to chyba polecać nie trzeba;-) Przepis pochodzi ze strony Kuwaiti Recipes, a przygotowaliśmy ją jako dodatek do ciasta z kardamonem. Kuwejt: Herbata z kardamonemSKŁADNIKI: 1 i 1/2 szklanki wody, 2 rozkruszone ziarna kardamonu, szczypta szafranu, 2 torebki herbaty, 1 łyżeczka białego cukru.SPOSÓB WYKONANIA: Wymieszać wodę z szafranem i kardamonem. Zagotować. Dodać herbatę i odstawić na minutę. Przecedzić, dodać cukier, wymieszać i rozlewać do szklanek. 