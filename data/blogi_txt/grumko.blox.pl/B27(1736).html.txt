Sabich to popularna na Bliskim Wschodzie kanapka, której autorstwo przypisuje się irackim  Żydom. Jej głównymi składnikami oprócz chleba są jajka i bakłażany, które podaje się w towarzystwie sałatki warzywnej, hummusu oraz ostrego sosu. Nam taki zestaw bardzo przypadł do gustu i moglibyśmy takie śniadania jadać częściej;-) Przepis pochodzi ze strony Seriouseats.Com i jest również naszą propozycją w Festiwalu Kuchni Arabskiej, który zorganizowała Panna Malwinna. Irak: Sabich - kanapka z jajkiem i bakłażanemSKŁADNIKI: 4 jajka, 4 chlebki pita, 8 posiekanych pomidorów koktajlowych, pół posiekanego zielonego ogórka, pół posiekanej małej cebuli, 1 łyżka soku z limonki, 1 duży bakłażan pokrojony w plastry, olej, 1 szklanka hummusu, pół szklanki posiekanej natki pietruszki, kawałki mango, harissa lub inny ostry sos.SPOSÓB WYKONANIA: Jajka ugotować na twardo, obrać ze skorupek i pokroić w plasterki. W piekarniku podgrzać chlebki. Wymieszać pomidory, ogórek, cebule i sok z limonki, posolić do smaku. Na oleju usmażyć plasterki bakłażanów. Osączyć na papierowym ręczniku. Wyjąć chlebki z piekarnika. Na każdym układać plasterki jajek, bakłażanów, trochę sałatki. Posypać natką, doprawić humusem, harissą. 