Bardzo   stęskniliśmy się za sernikami, więc w miniony weekend upiekliśmy sobie takie oto   cudo;-) De facto masa serowa niczym specjalnym się nie wyróżnia, bo to właściwie   sam ser, ale w połączeniu z mega pysznymi pomarańczami w syropie smakuje doskonale!!;-) Przepis pochodzi ze strony    MyRecipes.Com. SKŁADNIKI: Na wierzch: 1 duża pomarańcza, 1 szklanka cukru, 2 łyżeczki soku z cytryny. Na sernik: 1 i 1/4 szklanki zmielonych ciasteczek maślanych, 3 łyżki masła, 75 dag serka kremowego w temperaturze pokojowej, 3/4 szklanki cukru, 4 duże jajka w temperaturze pokojowej, 2 łyżki mąki, 1/2 szklanki kwaśnej śmietany, 1 łyżka likieru pomarańczowego lub 2 łyżeczki ekstraktu waniliowego, 3 łyżki   świeżego soku z pomarańczy. SPOSÓB WYKONANIA: Wierzch: Opłukaną i osuszoną pomarańczę pokroić ostrym nożem na jak najcieńsze plasterki - maksymalnie ok. 3mm, odrzucić końcówki i pestki. W głębokiej patelni lub rondlu wymieszać cukier, 3/4 szklanki wody i sok z cytryny. Podgrzewać na średnim ogniu, aż cukier się rozpuści. Dodać plasterki pomarańczy, układając je jedną warstwą na dnie naczynia i doprowadzić całość do wrzenia. Przykryć i gotować 5 minut. Odkryć i od czasu do czasu delikatnie odwracając plasterki, gotować na wolnym ogniu ok. 20 minut, aż pomarańcze będą lekko przezroczyste i delikatnie się skarmelizują, a płyn zyska konsystencję syropu. Na koniec powinno zostać ok. 1/2 szklanki syropu, jeśli jest mniej należy niedobór uzupełnić gorącą wodą. Całość wystudzić w naczyniu, w którym się gotowała, przykryć i chłodzić od 15 minut do 2 dni. Sernik: Rozgrzać piekarnik do temp. 150 stopni C. Roztopić masło, wymieszać z ciasteczkami, masę wyłożyć na   spodzie tortownicy o średnicy ok. 22 cm. W dużej misce zmiksować ser i cukier, miksować dalej, dodając po jednym jajku. Dodać mąkę, śmietanę i likier, zmiksować na jednolitą masę i całość wylać na ciasteczkowy spód. Piec 60-70 minut, aż masa serowa się zetnie. Wystudzić w temperaturze pokojowej i schłodzić w lodowce przez minimum 3 godziny. Zdjąć obręcz tortownicy. Jeśli wierzch sernika jest wilgotny - delikatnie osuszyć papierowym ręcznikiem. Kandyzowane pomarańcze delikatnie wyjąć z syropu, osuszyć na papierowym ręczniku, następnie ułożyć na wierzchu sernika. Syrop doprowadzić do wrzenia na dużym ogniu. Mieszając od czasu do czasu gotować, ok. 1-3 minut, aż nabierze złotobrązowego koloru, następnie dolać   świeży sok z pomarańczy i wymieszać do połączenia. Zdjąć syrop z ognia, przestudzić i delikatnie polać nim ułożone na wierzchu sernika pomarańcze. Podawać od razu lub po schłodzeniu w lodówce. 