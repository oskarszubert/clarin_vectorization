Pamiętam, że pierwszy raz taką kiełbasę jedliśmy dobrych kilka lat temu za namową naszej koleżanki, która była jej zadeklarowaną miłośniczką. Nam również zasmakowała i robiliśmy ją od czasu do czasu, ale jakoś nigdy nie gościła na naszym świątecznym stole. Dzisiaj miała więc swój wielkanocny debiut, a przepis według którego ją robiłem pochodzi ze strony kuradomowa.com. Powstały sos zmiksowałem, bo po pierwsze estetyczniej wygląda, a po drugie jest on w smaku bardziej cebulowy.    SKŁADNIKI: 1 kg białej kiełbasy, butelka jasnego piwa, 2 cebule, łyżka margaryny, łyżka mąki, sok z cytryny, cukier puder, sól, pieprz    SPOSÓB WYKONANIA: Na dnie garnka układamy całą kiełbasę (jedna warstwa).Piwo mieszamy pół na pół z wodą i zalewamy tym kiełbasę. Dodajemy pokrojoną w plastry cebulę i gotujemy na wolnym ogniu pół godziny. Mąkę zrumieniamy na patelni i rozprowadzamy ją wywarem spod kiełbasy. Dodać do smaku soli, pieprzu, soku z cytryny i szczyptę cukru. Sos powinien być w smaku słodko - kwaśny i w miarę gęsty. W gotowym sosie dusimy jeszcze przez chwilę kiełbasę pokrojoną na kawałki i podajemy jako ciepły posiłek. 