Dziś na śniadanie zjedliśmy popularną w Urugwaju, ale i w innych krajach Ameryki Łacińskiej kanapkę Choripán. Samo jej złożenie jest bardzo proste, a potrzeba do tego tylko kilku składników, z których część można kupić, a część trzeba "niestety" przygotować samemu;-) Głównym składnikiem kanapki jest uwielbiana przez nas kiełbasa chorizo, której domową wersję przygotowywaliśmy nie po raz pierwszy. Do tej pory kilka razy korzystaliśmy z receptury na chorizo autentico, a tym razem skorzystaliśmy z przepisu pochodzącego z książki The Book of Latin American Cooking/Elisabeth Lambert Ortiz 1994. Oba przepisy są warte polecenia, bo w obu przypadkach mięso jest fajnie doprawione i bardzo dobrze smakuje. Za kilka godzin zapraszamy na kolejny wpis, który poświęcony będzie kolejnemu składkowi kanapki Choripán;-) Urugwaj: Chorizo - wersja domowa SKŁADNIKI: 2 posiekane małe cebule, pół kilograma mielonego mięsa wieprzowego, 1 łyżeczka podsmażonych nasion kopru włoskiego, 1 łyżeczka posiekanego rozmarynu, skórka z połowy cytryny, 100 ml białego wina, 50 ml oliwy z oliwek, sól i pieprz, osłonki.SPOSÓB WYKONANIA: Cebulę dusić na oliwie. Kiedy zmięknie dodać nasiona kopru, rozmaryn i gotować przez 20 sekund. Zdjąć z ognia. Ostudzić. Wymieszać z pozostałymi składnikami. Doprawić solą i pieprzem. Przygotowaną masą nadziewać osłonki. W naszym przypadku masę mięsną formowaliśmy w kiełbaski i zamrażaliśmy. Grillować jak inne kiełbaski. 