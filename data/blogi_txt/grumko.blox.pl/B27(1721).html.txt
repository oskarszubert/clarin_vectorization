Bardzo smaczna zupa! Mocno pomidorowa z domieszką papryki, a dzięki maślance przyjemnie kwaskowata. Przepis pochodzi ze strony Recipes.Wikia.Com i jest również naszą propozycją w Festiwalu Kuchni Arabskiej, który zorganizowała Panna Malwinna. Arabia Saudyjska: Zupa pomidorowa z papryką SKŁADNIKI: pół posiekanej cebuli, 3/4 szklanki czerwonej lub zielonej papryki, 1 łyżka masła, 1 i pół łyżeczki świeżej lub pół łyżeczki suszonej bazylii, 1/8 łyżeczki mielonego czerwonego pieprzu, 2 szklanki soku pomidorowego, 1 szklanka maślanki, listki świeżej bazylii lub plasterki limonki.SPOSÓB WYKONANIA: Na maśle usmażyć do miękkości cebulę oraz paprykę. Doprawić bazylią i mielonym czerwonym pieprzem. Smażyć przez minutę. Zdjąć z ognia. Przełożyć do blendera. Dodać sok pomidorowy i maślankę. Zmiksować. Można podgrzać albo schodzić i podawać na zimno. Przybrać listkami bazylii lub plasterkami limonki. 