Kolejne po kaczce "Delicja" smaczne, boliwijskie danie jednogarnkowe. Tym raz szczególne, bo przygotowywane w tym kraju, tradycyjnie z okazji świąt Bożego Narodzenia.  Przepis pochodzi ze strony Traditional Bolivian Cooking.  Boliwia: Picana de Pollo SKŁADNIKI: 1 kurczak podzielony na 8 części, 2 szklanki białego wytrawnego wina, pół szklanki zielonego groszku, 1 liść laurowy, 1 szklanka cebuli pokrojonej w cienkie plasterki, 1 szklanka pomidorów bez pestek drobno pokrojonych, 3 marchewki pokrojone w słupki, 1 świeża papryczka chili pokrojona w ósemki, 1 mały pęczek tymianku, 1 łodyga selera naciowego, 1/4 szklanki posiekanej natki pietruszki, 3 ziarenka czarnego pieprzu, półtorej łyżeczki soli, 2 szklanki cieplej wody lub bulionu, 8 obranych ziemniaków, 16 kawałków kukurydzy na kolbach - dodaliśmy z puszki, opcjonalnie pół szklanki rodzynek. SPOSÓB WYKONANIA: Wymieszać wszystkie składniki z wyjątkiem ziemniaków. Przełożyć do dużego garnka. Na wierzchu ułożyć ziemniaki. Przykryć i gotować na małym ogniu 2 - 3 godziny. 