Danie trochę pracochłonne, ale na prawdę warto się trochę "pomęczyć", bo efekt jest bardzo smaczny. Przepis pochodzi ze strony ugotuj.to.    SKŁADNIKI: 1 duży bakłażan, sól, 1 szklanka mleka, 1 szklanka oliwy, gotowy sos pomidorowy z bazylią, 4 łyżki posiekanej bazylii, 1 czerwona papryka, 1/2 szklanki kukurydzy, 1 łyżeczka posiekanego oregano, 10-15 dag mozzarelli, 12 liści bazylii. Polenta: 10 dag grysiku kukurydzianego, 1/2 l mleka, 1 ząbek czosnku, 2 łyżeczki startego parmezanu, 4 żółtka SPOSÓB WYKONANIA: Zrób polentę: wymieszaj grysik z mlekiem i roztartym czosnkiem. Gotuj 10 minut na małym ogniu, ciągle mieszając. Wsyp ser, zdejmij z ognia, wymieszaj i ostudź. Dodaj żółtka, masę rozsmaruj na blasze (20 x 30 cm) wyłożonej pergaminem. Bakłażana pokrój w plastry i posól. Ułóż na sitku i pozostaw, aby puścił sok. Po 30 minutach opłucz zimną wodą i włóż na 10 minut do mleka. Rozgrzej 1/4 szklanki oliwy, usmaż bakłażany. Z polenty wytnij kółka o średnicy plastrów bakłażana, ułóż na blasze posmarowanej oliwą. Każde kółko posmaruj łyżką sosu pomidorowego i przykryj plasterkiem bakłażana. Posyp posiekaną bazylią, przykryj drugim kółkiem z polenty, posmaruj sosem, połóż plasterek bakłażana i mozzarelli. Tak samo przygotuj pozostałe wieżyczki. Piecz 10 minut w temp. 180°C. W tym czasie usmaż na łyżce oliwy pokrojoną paprykę, kukurydzę i oregano. Zdejmij z ognia, gdy papryka będzie miękka, podawaj do wieżyczek. Udekoruj bazylią. 