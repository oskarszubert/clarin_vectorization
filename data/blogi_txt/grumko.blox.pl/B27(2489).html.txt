Libia: Tagine z jagnięciny z sosem harissa / Tajin bei-Lham ŹRÓDŁO: Celtnet.Org.Uk. UWAGI: Przepis jes również naszą propozycją w III Festiwalu Kuchni Arabskiej, który zorganizowała Panna Malwinna. SKŁADNIKI: 1 łopatka jagnięca pokrojona w kostkę - u nas 1 kg łopatki wieprzowej, 1 posiekana cebula, 50 dag posiekanej marchewki, 4 łyżki oliwy, pół łyżeczki cynamonu, 3 cm kawałek imbiru, starty, skórka i sok z jednej cytryny, 1 łyżka posiekanych listków kolendry, 12 czarnych oliwek, 1 łyżka harissy, sól i pieprz do smaku.  SPOSÓB WYKONANIA: W podstawie naczynia do tagine rozgrzać oliwę. Smażyć mięso, a gdy zbrązowieje dodać cebulę i smażyć do momentu aż stanie się szklista. Dodać cynamon, imbir, skórkę oraz sok z cytryny. Wlać tyle gorącej wody aby przykrywała mięso. Doprawić solą i pieprzem. Zamknąć naczynie do tagine. Gotować przez godzinę. Dodać marchewkę, kolendrę oraz harissę. Gotować 45 minut. Dodać oliwki. Podawać z kuskusem. 