Poniżej oryginalny przepis pochodzący z forum Wielkie Żarcie. My zrobiliśmy to troszkę inaczej. Bułki rozcięliśmy do końca na połówki. Nie używaliśmy masła tylko posmarowaliśmy je pysznym sosem z pieczenia. Na pieczywo kładliśmy poszarpaną sałatę, pokrojonego w plasterki kurczaka, jajka i paprykę. Na koniec polaliśmy  resztą sosu i zapiekaliśmy ok. 10 minut w piekarniku do momentu aż bułki i papryka stały się chrupiące. Wyszło ekstra!! Na zdjęciu widzicie bułki przed zapiekaniem, ponieważ baterie odmówiły nam posłuszeństwa. SKŁADNIKI: 2 piersi z kurczaka , 2 jajka , 2 świeże bagietki , trochę masła do posmarowania bagietki , 1 czerwona papryka , kilka listków sałaty , sok z 1 cytryny , 1 łyżeczka papryki w proszku , 2 łyżki oliwy z oliwek , sol i pieprz.    SPOSÓB WYKONANIA: W żaroodpornym naczyniu wymieszać dokładnie sproszkowana paprykę , sok z cytryny oraz oliwę z oliwek .Takim sosem posmarować piersi z kurczaka, a następnie wstawić go do lodówki na ok 20 minut .W miedzy czasie rozgrzać piekarnik do 190C . Po wyjęciu z lodówki wstawić go do piekarnika i piec przez następne 20 minut. Ugotować jajka na pół miękko ( ok 5 min ). Pokroić paprykę w paski. Naciąć każdą bagietkę ( ale nie nacinać jej do końca ) i posmarować masłem. Po wyjęciu z piekarnika pokroić kurczaka w paski i włożyć go do bagietek , następnie dodać jeszcze paprykę , jajka i zielona sałatę .Można doprawić do smaku sola i pieprzem. 