Birchermüesli zostało wymyślone w Szwajcarii przez dr Maximiliana Oskara Bircher-Bennera, którego uważa się również za pioniera medycyny ekologicznej. W Internecie wyczytałem także, że około 1900 roku przedstawił on kontrowersyjny pogląd, że zboża, owoce i warzywa mają więcej wartości odżywczych niż mięso. Jako zdeklarowany miłośnik wyrobów mięsnych nie będę polemizował z tą tezą i napiszę tylko krótko, że wymyślone przez niego śniadanie nawet mi smakowało;-) Przepis na pochodzi ze strony swissroots.org.    SKŁADNIKI: 4 łyżki płatków owsianych, 8 łyżek wody, 4 łyżki słodkiego mleka zagęszczonego lub śmietany, miód lub cukier do smaku, sok z dwóch cytryn, 8 jabłek.SPOSÓB WYKONANIA: W miseczce wymieszać płatki, wodę, mleko oraz sok z cytryn. Umyte jabłka pokroić na kawałki. Dodać do reszty składników i wymieszać. Dodać miód lub cukier do smaku. 