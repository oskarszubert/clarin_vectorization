Kaukaz: Riza - kjufta ŹRÓDŁO: Przepis pochodzi z książki: Kulinarny Kaukaz: Smaki, Tradycje, Receptury. SKŁADNIKI: 330g mielonej baraniny - u nas mielone wieprzowo-wołowe, 15 g masła, mielony czarny pieprz, sól. Sos: 1 cebula, 25 g masła, 1 łyżka octu winnego, 10 g cukru, 15 g koncentratu pomidorowego, 1 szklanka wody lub wywaru, mielony czarny pieprz. SPOSÓB WYKONANIA: Mielone mięso posolić i posypać pieprzem według uznania, dodać niewielką ilość wody i dobrze wymieszać, żeby wprowadzić do masy powietrze. Następnie uformować około 20 średniej wielkości kulek. Pokroić cebulę i podsmażyć na patelni na części masła, następnie dodać koncentrat pomidorowy i całość podsmażać jeszcze przez 1-2 minuty, stale mieszając. Do cebuli z koncentratem pomidorowym dodać wodę lub wywar, ocet winny, cukier i mielony czarny pieprz, dusić wszystkie składniki przez 20 minut. Mięsne kulki obsmażyć na pozostałej części masła, zalać sosem i dusić przez 15-20 minut. Przed serwowaniem należy posypać riza-kjuftę posiekaną kolendrą i natką kopru. 