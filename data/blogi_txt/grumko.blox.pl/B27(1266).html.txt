Alino to popularna w Chile mieszanka przypraw, którą można bardzo łatwo przygotować w domowych warunkach. Wystarczy zmieszać ze sobą w równych proporcjach następujące suszone zioła: tymianek, rozmaryn, oregano, szałwię, miętę, melisę, majeranek i estragon. Mieszanka jest na tyle aromatyczna, że rzeczywiście wystarczyła tylko jedna łyżeczka, aby nadać kurczakowi miły dla podniebienia smak. Do tego pyszny sos, żółty ser, makaron i czegóż chcieć więcej;-) Przepis pochodzi z książki Three Generations of Chilean Cuisine.  Chile: Kurczak w musztardowym kremie SKŁADNIKI: 45 dag piersi kurczaka pokrojonych w kostkę, 2 łyżki oliwy, 1 łyżeczka mieszanki przypraw Alino, sól i pieprz do smaku, 1 posiekana cebula, 25 dag posiekanych pieczarek, 1 średnia posiekana czerwona papryka, 3 posiekane ząbki czosnku, 1 łyżka musztardy Dijon, 1 szklanka kwaśnej śmietany, pół szklanki startego żółtego sera. SPOSÓB WYKONANIA: : Kurczaka zbrązowić na oliwie. Dodać mieszankę przypraw Alino, sól, pieprz, cebulę, grzyby i paprykę. Smażyć przez 5 minut. Przykryć i dusić przez 10 minut. Dodać czosnek, kwaśną śmietanę i musztardę. Dobrze wymieszać i mocno pogrzać, ale nie zagotowywać. Podawać z ryżem lub makaronem i posypane serem. 