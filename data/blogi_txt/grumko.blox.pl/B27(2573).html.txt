Risotto z soczewicą i botwinką ŹRÓDŁO: MarthaSteward.Com. UWAGI: Risotto przygotowaliśmy wspólnie z Panną Malwinną. Jej wersja tego dania dostępna jest po kliknięciu tutaj. SKŁADNIKI: 1 listek laurowy, 6 gałązek tymianku + 2 łyżeczki listków, 1/3 szklanki soczewicy, 1 duży pęczek botwinki (ok. 50 – 60 dag), 2 duże pory (ok. 35 dag), 4 szklanki bulionu z kurczaka, 1 łyżka oliwy z oliwek, 1 szklanka posiekanej cebuli, 2 i pół łyżeczki posiekanego czosnku, 1 i 1/4 szklanki ryżu Arborio, pół szklanki wytrawnego białego wina, 1 łyżeczka soli, 1/8 łyżeczki świeżo mielonego czarnego pieprzu, 1/4 szklanki świeżo tartego parmezanu, 1/3 szklanki potarganej sałaty radicchio do przybrania.  SPOSÓB WYKONANIA: W garnku zagotować 6 szklanek wody, listek laurowy oraz gałązki tymianku. Doprowadzić do wrzenia, gotować na wolnym ogniu przez 5 minut. Dodać soczewicę i gotować do miękkości ok. 15 – 20 minut. Odcedzić, wyjąć liść laurowy oraz gałązki tymianku. W między umyć botwinkę. Oddzielić liście od łodyg. Liście pokroić w cienkie paski, a łodygi w drobną kostkę. Zbyt grube łodygi odrzucić. Botwinkę wrzucić na patelnię i podgrzewać przez ok. 3 minuty aż liście zwiędną. Odcedzić z płynu. Pory pokroić w pół plasterki. Moczyć w wodzie, usunąć piasek. Odcedzić. W garnku zagotować bulion. Rozgrzać oliwę. Dodać pory, cebulę oraz czosnek. Smażyć ok. 6 minut – nie brązowić. Dodać ryż i listki tymianku. Smażyć ok 3 minut. Dodać wino i gotować do momentu, aż ryż wchłonie wino – ok. 30 sekund. Zwiększyć nieco ogień dodać sól i pieprz oraz pół szklanki bulionu i gotować, aż ryż wchłonie bulion. Dodać kolejne pół szklanki bulionu i gotować do wchłonięcia. Czynność powtarzać, gotując do momentu, aż ryż uzyska kremową konsystencję – ok. 15 – 20 minut. Zdjąć ryż z ognia. Dodać soczewicę, botwinkę oraz parmezan. Jeśli potrzeba to doprawić solą i pieprzem. Risotto podawać przybrane sałatą radicchio. 