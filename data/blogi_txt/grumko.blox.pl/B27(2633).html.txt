Ryż z jabłkami ŹRÓDŁO: Przepis pochodzi z książki: Kuchnia polska 1000 najlepszych przepisów. SKŁADNIKI: 3 szklanki mleka, 2 szklanki ryży, 4 łyżki cukru, 2 łyżki masła, 5 jabłek, 3 łyżki rodzynek, dodatkowo - 1 łyżeczka cynamonu.  SPOSÓB WYKONANIA: Do 2 szklanek mleka wrzucić rodzynki, zagotować, wsypać ryż i gotować do miękkości ryżu - ok. pół godziny, w razie potrzeby podlewając pozostałym mlekiem. Jabłka obrać, zetrzeć na tarce o dużych oczkach. Cynamon wymieszać z cukrem. Jabłka wymieszać z 3 łyżkami cukru. Żaroodporne naczynie wysmarować masłem i układać warstwami ryż i jabłka tak, by na wierzchu była warstwa jabłek. Posypać resztą cukru i ułożyć wiórki masła. Piec przez ok. 20 minut w temperaturze 180 stopni C. 