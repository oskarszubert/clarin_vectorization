Dawno już nie przygotowywaliśmy żadnej zupy, więc dziś zapraszamy Was na miseczkę smacznego, mlecznego bulionu z kurczakiem i dzikim ryżem. Przepis pochodzi z książki "Canada - Excellence At Your Table"  Kanada: Zupa z dzikim ryżemSKŁADNIKI: 1 szklanka ugotowanego dzikiego ryżu, 100 - 150 g duszonego kurczaka, półtorej szklanki bulionu z kurczaka, 2 szklanki mleka, pół lub cała łodyga selera, pół cebuli, 3 łyżki masła, 3 łyżki mąki, sól i pieprz do smaku. SPOSÓB WYKONANIA: Cebule i seler naciowy drobno pokroić. Wrzucić na masło i smażyć do miękkości. Dodać mąkę, sól i pieprz do smaku, wymieszać. Wlać bulion z kurczaka i mleko. Gotować mieszając, aż zgęstnieje. Dodać ugotowany dziki ryż i duszonego kurczaka pokrojonego w dużą kostkę. Zagotować i podawać. 