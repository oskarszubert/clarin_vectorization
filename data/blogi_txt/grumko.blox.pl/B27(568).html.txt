Obiecana wczoraj sałatka z ususzonymi domową metodą pomidorami;-) Składa się tylko z kilku składników, ale tak ze sobą skomponowanych, że smakują fantastycznie!! Przepis znalazłem na blogu Przysmaki Karolki.    SKŁADNIKI: pół paczki makaronu, pół słoiczka suszonych pomidorów, 1 duża lub 2 małe piersi z kurczaka, około 6 łyżek ziaren słonecznika. Sos: 20ml wody, 1 łyżka musztardy, 1 łyżka ketchupu, 5 kropel sosu sojowego, 3 łyżki zalewy z pomidorów, zioła prowansalskie. SPOSÓB WYKONANIA: Makaron gotujemy al dente w dość mocno osolonej wodzie. Odcedzamy i wrzucamy do miski by wystygł. Na suchej patelni prażymy ziarna słonecznika. Dodajemy do makaronu. Piersi kurczaka kroimy na małe kawałki, przyprawiamy sola i papryka ostra i smażymy na rozgrzanym oleju. Pomidory kroimy w paseczki i tez chwile podsmażamy. Możemy dorzucić je do kurczaka. Następnie łączymy wszystkie składniki sałatki, mieszamy. Do sałatki dodajemy sos by makaron nie był zbyt suchy. Najlepiej do zrobienia sosu skorzystać z zakręconego słoiczka, do którego kładziemy wszystkie składniki sosu, energicznie wstrząsamy by wszystko dobrze się połączyło i gotowe. 