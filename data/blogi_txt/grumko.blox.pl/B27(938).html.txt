Bardzo dobry przepis na pieczeń!! Upieczone mięso jest kruche i soczyste, a dodatkowo otrzymujemy pyszny warzywny sos. Przepis pochodzi ze strony foodgeeks.com.    SKŁADNIKI: 1,35 kg wieprzowiny bez kości, 4 pokrojone w plasterki ząbki czosnku, sól, świeżo zmielony pieprz, 5 łyżek niesolonego masła, 1 łyżka musztardy Dijon, 3 małe cebule posiekane, 1 włoska zielona papryka, 4 pomidory bez skórki i pestek pokrojone w ćwiartki, półtorej szklanki bulionu wołowego, 4 łodygi selera naciowego z listkami pokrojone na kawałki, 2 łyżeczki słodkiej węgierskiej papryki, 25 dag pieczarek pokrojonych w plasterki, szczypta mąki, 1/3 szklanki czerwonego wytrawnego wina, 1 łyżka świeżego soku z cytryny, 1 duży przeciśnięty przez praskę ząbek czosnku, pół łyżeczki suszonego tymianku, 2 łyżki posiekanej natki pietruszki.SPOSÓB WYKONANIA: Piekarnik rozgrzać do 180 stopni. Mięso naszpikować czosnkiem. Natrzeć solą i pieprzem. W dużym naczyniu do zapiekania rozpuścić 2 łyżki masła. Zbrązowić na nim mięso. Przy pomocy łyżki natrzeć mięso musztardą. Do naczynia włożyć cebule, paprykę włoską, pomidory, seler oraz bulion. Posypać pół łyżeczki papryką i piec ok. 2 godzin obracając mięso co jakiś czas, podlewać płynem. W czasie kiedy mięso się piecze rozgrzać 2 łyżki masła i usmażyć pieczarki. Kiedy pieczeń jest gotowa wyjąć ją na deskę do krojenia i nakryć folią aluminiową. Odcedzić płyn z warzyw Jedną trzecią warzyw zmiksować i dodać do płynu. Dokładnie wymieszać i dodać resztę nie zmiksowanych warzyw. Rozgrzać łyżkę masła, dodać mąkę i zrobić zasmażkę. Dodać ją do sosu wraz z winem, sokiem z cytryny, czosnkiem, tymiankiem, natką. Doprawić solą i pieprzem. Gotować 10 minut. Wmieszać pieczarki i pozostałą paprykę. Gotować jeszcze przez 5 minut. Pieczeń pokroić na plastry. Podawać polaną sosem. 