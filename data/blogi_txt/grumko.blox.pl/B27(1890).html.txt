Panierowane i smażone kawałki kurczaka mają wielu entuzjastów również w naszym kraju. Okazuje się, że całkiem łatwo można nadać temu klasycznemu daniu nieco azjatyckiego klimatu. Przy okazji jest to pomysł na szybki i bardzo smaczny obiad. Przepis pochodzi z bloga Japońska Kuchnia Karoliny.  Japonia: Nuggetsy z kurczaka po japońsku SKŁADNIKI: na 8 sztuk: 200 g mięsa z piersi kurczaka, 100 g twardego sera tofu, 2 łyżki majonezu, pół łyżki sake - można zastąpić białym stołowym winem, 1 łyżka mąki (plus dodatkowo trochę mąki do obtoczenia), sól i pieprz do smaku, olej do smażenia. SPOSÓB WYKONANIA: Mięso z piersi z kurczaka bardzo drobno pokroić. Wrzucić do miski, dodać dwie łyżki majonezu i dokładnie wymieszać. Następnie dodać pół łyżki sake, jedną łyżkę mąki oraz sól i pieprz do smaku. Na koniec dodać pokrojony w kawałki ser tofu i wszystko wymieszać. Tak przygotowaną masę formować w małe placuszki. Ponieważ masa się bardzo klei, to najlepiej zwilżyć lekko wodą dłonie, co nieco ułatwi zmagania. Po uformowaniu placuszków obtoczyć je lekko w mące i smażyć na głębszym oleju w temperaturze ok. 180 stopni. Podawać ze słodkim sosem chili lub np. z keczupem. 