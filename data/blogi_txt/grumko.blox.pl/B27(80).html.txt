SKŁADNIKI: kilka kotletów schabowych, mąka, oliwa, 4 małe cebule, 4 ząbki czosnku, listek laurowy, puszka pomidorów , 5 dag szynki wędzonej, 1/2 szklanki białego wytrawnego wina, 1 jajko ugotowane na twardo, 2 łyżki natki pietruszki, 12 oliwek bez pestek, sól, pieprz  SPOSÓB WYKONANIA: Kotlety posypać solą i pieprzem, obtoczyć w mące i obrumienić na oliwie. Wyjąć i ułożyć w naczyniu żaroodpornym. Na pozostały tłuszcz wrzucić cebulę, czosnek i liść laurowy - smażyć na wolnym ogniu 5 minut. Dodać pomidory i pokrajaną szynkę. Dusić na wolnym ogniu często mieszając aż odparuje większość płynu, a całość uzyska konsystencję piure. Wlać wino, wrzucić posiekane jajko i natkę pietruszki, pokrojone oliwki. Całość zagotować. Sosem zalać kotlety. Przykryć szczelnie i piec w piekarniku nagrzanym do 200 stopni ok. godziny. 