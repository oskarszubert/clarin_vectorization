Kenia: Kurczak Karamu ŹRÓDŁO: Celtnet.Org.Uk. SKŁADNIKI: 1 kurczak podzielony na porcje, 60 ml francuskiego dressingu, 80 ml francuskiego dressingu - do smażenia, puszka krojonych pomidorów - 440 g, pół cebuli pokrojonej na plasterki, 2 posiekane łodygi selera naciowego, 1 łyżeczka soli, 1 łyżeczka papryki, pół łyżeczki czarnego pieprzu, 60 ml wody, 2 łyżki mąki pszennej. SPOSÓB WYKONANIA: Na dużej patelni obsmażyć kawałki kurczaka w 80 ml francuskiego dressingu. Zdjąć, a na patelnię włożyć pomidory, cebulę, seler, sól, paprykę, pieprz i pozostały francuski dressing. Wymieszać do połączenia składników. Kurczaka włożyć z powrotem na patelnię. Dusić pod przykryciem przez ok. 45 minut do miękkości kurczaka. Kiedy kurczak jest gotowy, przenieść kawałki z patelni na talerz. Mąkę rozpuścić w 60 ml wody i wlać do sosu pozostałego na patelni, wymieszać i doprowadzić do wrzenia. Zmniejszyć ogień i gotować, aż sos zgęstnieje. Kurczaka podawać polanego sosem.  Dressing francuskiŹRÓDŁO: Celtnet.Org.Uk. SKŁADNIKI: 250 ml oliwy dobrej jakości lub oleju z nasion winogron, 250 ml octu winnego, 1 łyżeczka musztardy, 1 mała posiekana cebula, 120 ml keczupu, 120 ml cukru, 1 łyżeczka soli (opcjonalnie).  SPOSÓB WYKONANIA: Składniki sosu wymieszać i wlać do butelki o pojemności 750 ml z dobrze dopasowaną nakrętką. Przechowywać w lodówce. 