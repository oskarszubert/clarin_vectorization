Przepis pochodzi z książeczki "Jaja w roli głównej" Hanny Szymanderskiej i jest również naszą propozycją przygotowaną w ramach akcji "Wielkanocne Smaki", którą zorganizowała już po raz drugi koleżanka Mirabelka. Jajka faszerowane kawiorem SKŁADNIKI: 4 jajka ugotowane na twardo, 4 łyżki gęstego majonezu, łyżeczka koniaku, łyżka soku z cytryny, 2 łyżki kawioru, kilka marynowanych szalotek, kilka gałązek koperku, pół pęczka szczypiorku, mielona słodka papryka, sól, biały pieprz. SPOSÓB WYKONANIA: Jajka obrać, przekroić wzdłuż na pół, wyjąć żółtka, utrzeć je na jednolitą gładką masę z dodatkiem połowy kawioru, majonezem, solą, pieprzem, papryka, sokiem z cytryny i koniakiem. Tak przygotowaną pastą nadziać białka, udekorować pozostałym kawiorem, cebulką, gałązkami koperku i szczypiorku. 