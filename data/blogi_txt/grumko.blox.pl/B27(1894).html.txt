Korzystając z sezonu na wiśnie postanowiliśmy przygotować dwa chutney'e. Pierwszy z nich ze względu na bardziej płynną konsystencję posłużył nam jako dodatek do smażonych polędwiczek wieprzowych. Przepis pochodzi ze strony AsiaRecipes.Com i jest naszą propozycją w akcji "W wiśniowym sadzie", którą zorganizowała Mirabelka.  Bangladesz: Chutney wiśniowy I SKŁADNIKI: 25 - 30 wiśni bez pestek, 1 łyżka oleju, 1 łyżeczka nasion gorczycy, 1 suszona papryczka chili przekrojona na pół, 2 - 4 łyżki cukru, szczypta soli. SPOSÓB WYKONANIA: Rozgrzać olej. Dodać gorczycę i chili. Chwilę przesmażyć. Dodać wiśnie. Smażyć 2 minuty. Podlać szklanką wody, dodać sól i cukier. Gotować do miękkości wiśni. Podawać w temperaturze pokojowej. 