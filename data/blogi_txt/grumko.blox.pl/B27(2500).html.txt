Somalia: Kokosowe kwadraty / Qumbe ŹRÓDŁO: Celtnet.Org.Uk. UWAGI: Przepis jes również naszą propozycją w III Festiwalu Kuchni Arabskiej, który zorganizowała Panna Malwinna. SKŁADNIKI: 720 ml mleka, 40 dag cukru, 30 dag wiórków kokosowych, 1 łyżeczka kardamonu w proszku SPOSÓB WYKONANIA: Do rondla wlać mleko, dodać cukier, podgrzewać na średnim ogniu, stale mieszając. Doprowadzić do wrzenia, po czym zmniejszyć ogień na minimalny i gotować przez 15 minut, po czym wmieszać kardamon i wiórki kokosowe. Gotować dalej na małym ogniu, aż płyn zostanie wchłonięty, po czym gotować jeszcze przez 5 minut. Powstałą w ten sposób masę wyłożyć na wysmarowaną tłuszczem blaszkę o wymiarach ok. 20 x 22 cm. Wygładzić powierzchnię, dociskając. Wystudzić, po czym przełożyć na godzinę do lodówki. Podawać pokrojone na kwadraty. 