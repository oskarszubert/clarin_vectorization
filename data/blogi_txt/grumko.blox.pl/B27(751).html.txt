Wiem już, że nie wszyscy z Was lubią anchois i coś mi mówi, że dziś dowiemy się tej smutnej prawdy jeśli chodzi o rybią ikrę;-) Nam taka jajecznica jak najbardziej smakowała;-) Kawioru daliśmy trochę mniej - ok. 4 łyżek - bo chcieliśmy zjeść jajecznicę z ikrą, a nie kawior z jajkami;-) Przepis pochodzi ze strony Nordic Recipe Archive.   SKŁADNIKI: 2 jajka + 2 żółtka, 4 łyżki śmietany, biały pieprz, sól, kawałek masła, 1 łyżka posiekanego koperku, 6 łyżek kawioru z pstrąga tęczowego lub łososia - użyliśmy ikrę ryby atlantyckiej Capelin.  . SPOSÓB WYKONANIA: Wymieszać jajka, żółtka, śmietanę i przyprawy. Wraz z masłem przełożyć do małego naczynia, które zmieści się w większym. Gotować na parze cały czas mieszając drewnianą łyżką. Kiedy jajka zaczną się ścinać dodać koperek oraz ikrę. Gotować do uzyskania ulubionej konsystencji. Podawać z chlebem. 