Kolejna propozycja z wykorzystaniem serka halloumi. Tym razem bardziej uniwersalna, bo można ją z powodzeniem zjeść na śniadanie, kolację czy też np. w ramach lunchu. Do przygotowania kanapek użyłem prostokątnych bułek - szerokich mniej więcej jak chleb tostowy, ale zdecydowanie dłuższych. Ponieważ były niewymiarowe kładłem je na środku klasycznego opiekacza do sandwiczów i dociskając mocno klapkę, trzymałem do momentu zbrązowienia. Na zdjęciu: na pierwszym planie kanapka w trakcie przygotowywania, a na drugim gotowy już sandwich. Przepis pochodzi ze strony recipezaar.com.   SKŁADNIKI: 1 duża podłużna bułka lub chlebek pita, 4 plasterki sera halloumi, 1 łyżka oliwy z oliwek, 1/4 cebuli pokrojonej w plasterki, pół dużego pomidora pokrojonego na plasterki, 1/4 cytryny, świeże oregano. Do podania: liście sałaty, czarne oliwkiSPOSÓB WYKONANIA: Na dwóch łyżeczkach oliwy podsmażyć cebulę. Osączyć. Dodać pozostalą łyżeczkę oliwy i usmażyć na złoto z obu stron serek halloumi. Bułkę przeciąć na pół. Na jednej połówce ułożyć serek halloumi i skropić go cytryną. Posypać świeżym oregano, ułożyć plasterki pomidora, a na nich podsmażoną cebulę. Przykryć drugą połówką bułki. Mocno docisnąć i zapiekać przez 2 minuty w grillu do kanapek. Podawać z liśćmi sałaty, oliwkami. 