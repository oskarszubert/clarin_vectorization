Maroko: Tadżin wołowy z oliwkami ŹRÓDŁO: "Moje Gotowanie" - kwiecień 2012 nr 4 (209). SKŁADNIKI: 30 dag mielonej wołowiny, 2 łyżeczki posiekanej kolendry, sól, pieprz, 4 ząbki czosnku, oliwa, 1/3 łyżeczki pieprzu cayenne, pół łyżeczki kuminu, 250 ml gęstego sosu pomidorowego, 10 dag zielonych oliwek, 3 jajka, 10 dag sera pomarańczowego – użyliśmy sera mimolette française, cytryna.  SPOSÓB WYKONANIA: Mięso dokładnie wyrabiamy z kolendrą, niewielką ilością soli i pieprzu, posiekanym czosnkiem oraz odrobiną oliwy, pieprzu cayenne i kuminu. Wilgotnymi dłońmi formujemy kulki o średnicy 2 – 3 cm. W glinianych naczyniach do tadżin układamy kulki mięsne i zalewamy sosem pomidorowym z dodatkiem pieprzu i kuminu. Gotujemy pod przykryciem 10 minut. Obkładamy oliwkami. Wybijamy na potrawę jajka, przykrywamy, by się ładnie ścięły. Posypujemy startym serem. Przed podaniem skrapiamy potrawę sokiem z cytryny. 