Moskole to pieczone placki, które zagniata się z ziemniaków i mąki. My nasze moskole usmażyliśmy, a stanowiły one fajny dodatek do mizerii małopolskiej i pstrąga po galicyjsku. Przepis pochodzi z serwisu Małopolski Smak.  SKŁADNIKI: 1 kg ziemniaków, 1 szklanka maślanki lub kwaśnego mleka, pół kilograma mąki, sól. SPOSÓB WYKONANIA: Ziemniaki ugotować w mundurkach, obrać, zmielić, dodać mąkę, maślankę i sól. Wyrobić na stolnicy ciasto, rozwałkować i formować owalne placki (winny mieć grubość ok. 1 cm). Piec z obu stron na blasze na wolnym ogniu. Podawać najlepiej na ciepło z masłem, masłem czosnkowym, bundzem lub bryndzą. 