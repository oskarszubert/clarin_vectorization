Bardzo smaczne danie z kurczaka, a na dodatek ciekawy pomysł na w miarę szybki obiad.  Wystarczy tylko rano zamarynować mięso i podsmażyć cebulę, a po powrocie z pracy zostaje już bardzo niewiele do zrobienia. My zjedliśmy tego kurczaka z pieczywem. Polecamy!! Przepis pochodzi ze strony AsiaRecipe.Com. Birma: Kurczak smażony z chili / Kyether Susie Kyaw SKŁADNIKI: Marynata do kurczaka: 2 szklanki pokrojonej w kostkę piersi kurczaka, 2 łyżki rybnego sosu, 1/4 łyżeczki kurkumy. Smażona cebula: 1 duża cebula pokrojona w cienkie plasterki, pół łyżeczki kurkumy, 1 łyżka oleju. Glazura: 1 lekko ubite białko, 1 łyżka skrobi kukurydzianej, szczypta soli. Do smażenia: 3 duże posiekane ząbki czosnku, 1 łyżka rozgniecionej papryczki chili, 1/4 łyżeczki kurkumy, 2 posiekane zielone cebulki pokrojone w paski.SPOSÓB WYKONANIA: Kurczaka wymieszać ze składnikami marynaty i odstawić na 20 minut. Na patelni rozgrzać olej i smażyć cebulę z kurkumą. Kiedy cebula zacznie brązowieć wyjąć ją z patelni, osączyć na ręczniku papierowym, a pozostały na patelni tłuszcz zachować. Wymieszać składniki glazury, dodać zamarynowane kawałki kurczaka i wstawić do lodówki na 30 minut. W międzyczasie zagotować wodę. Włożyć kawałki kurczaka i gotować do momentu aż zmieni kolor na biały. Odcedzić. Pogrzać olej na którym smażyła się cebula. Podsmażyć na złoto czosnek z chili i kurkumą. Dodać kurczaka i zieloną cebulkę. Smażyć 2 - 3 minuty. Kurczaka podawać z usmażoną wcześniej cebulą. 