Bardzo łatwa w przygotowaniu zupa, która idealnie nadaje się do ugotowania na szybko, np. po powrocie z pracy. Dla nas było to również nowe doświadczenie, bo po raz pierwszy mieliśmy okazję kosztować grzyby shitake, które oprócz wielu walorów zdrowotnych na dodatek bardzo przyjemnie smakują;-) Przepis pochodzi ze strony Recipes.Wikia.Com.  Tajwan: Zupa z kurczaka i makaronuSKŁADNIKI: 12 dag makaronu chińskiego czyli sojowego, 450 ml bulionu drobiowego, 6 pokrojonych w plasterki grzybów shitake - dodaliśmy do smaku suszonych, 2 posiekane zielone cebulki, 1 filet z kurczaka przekrojony na pół, 2 jajka.SPOSÓB WYKONANIA: Makaron ugotować al dente. Odcedzić i przełożyć do dwóch miseczek. W międzyczasie zagotować bulion z grzybami i cebulką. Kurczaka pokroić w małe kawałki i dodać do bulionu. Kiedy bulion ponownie się zagotuje wybić do zupy jajka. Gotować przez ok. 10 minut. Zupą zalać ugotowany wcześniej makaron. Podawać. 