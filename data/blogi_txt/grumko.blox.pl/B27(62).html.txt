SKŁADNIKI KOTLETÓW: 50 dkg pieczarek, 1 duża cebula, 2 - 3 jaja, 1 szkl. płatków owsianych, bułka tarta, olej do smażenia, sól, pieprz. Pieczarki i cebulę zetrzeć na tarce o grubych oczkach, połączyć z jajkami, płatkami owsianymi i przyprawami. Wyrobić masę i uformować małe kotleciki. Obtoczyć w bułce i smażyć na rozgrzanym oleju. SOS KOPERKOWY: półtorej łyżki margaryny, 2 łyżki mąki, 1/8 łyżeczki świeżo zmielonego pieprzu, 1/2 szklanki rosołu drobiowego, 1 szklanka jogurtu naturalnego, 2 łyżki drobno pokrojonego koperku, sól do smaku. Margarynę stopić, dokładnie wymieszać z mąką, pieprzem. Mieszając stopniowo wlewać rosół i cały czas mieszając gotować na małym ogniu aż sos stanie się gęsty i gładki. Zdjąć z ognia i wymieszać z jogurtem i koperkiem, posolić do smaku. 