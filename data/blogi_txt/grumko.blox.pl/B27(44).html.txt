SKŁADNIKI:1 kg baraniny - ewent. cielęciny lub młodej wołowiny (karkówka, górka, mostek), 5 dojrzałych pomidorów, 1/2 filiżanki oliwy lub masła, 1/2 kg drobnego makaronu w kształcie ryżu, starty ser żółty, sól, pieprz.  SPOSÓB WYKONANIA: Mięso porcjujemy, przekładamy do brytfanki lub naczynia żaroodpornego, solimy, dodajemy pieprz i pomidory, starte na tarce. Podlewamy oliwą i wodą, pieczemy chwilę w średnio nagrzanym piekarniku. Kiedy mięso będzie prawie miękkie, dolewamy 4 filiżanki ciepłej wody, wrzucamy makaron, rozprowadzając go równomiernie i solimy. Pieczemy w średnio nagrzanym piekarniku, mieszając co jakiś czas. podajemy posypane startym żółtym serem. Potrawę tę można piec w pięciu osobnych małych żaroodpornych naczyniach. 