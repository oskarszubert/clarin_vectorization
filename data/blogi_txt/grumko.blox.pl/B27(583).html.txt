Dawno nie piekliśmy serników na ciasteczkowym spodzie i trochę się za nimi stęskniliśmy;-) Tym razem zdecydowaliśmy się na wersję z brzoskwiniami. Sernik jest bardzo pulchny i nie za słodki. Jedynym minusem jest to, że amaretto, które było bardzo dobrze wyczuwalne w surowej masie po upieczeniu ciasta gdzieś znikło. Znaleźliśmy sposób by temu zaradzić nalewając sobie po kieliszku tego pysznego likieru;-) Przepis pochodzi ze strony Wielkie Żarcie.    SKŁADNIKI: Spód: 150 g pokruszonych herbatników, 2 łyżki cukru, szczypta cynamonu, 60 g stopionego masła. Masa: 650 g twarożku naturalnego lub mielonego twarogu, 150 g cukru, 2 łyżki maki, 3 jajka, puszka brzoskwiń (ok. 400 g osączonych i zmiksowanych), 50 ml Amaretto, jedna brzoskwinia do dekoracji.    SPOSÓB WYKONANIA: Składniki spodu wymieszać widelcem i ułożyć na dnie tortownicy (24 cm). Twarożek wymieszać z mąką i cukrem, dodawać pojedynczo jajka i bardzo dobrze wymieszać. Na końcu dodać zmiksowane brzoskwinie i Amaretto. Ciasto najpierw piec przez 10 minut w 210°C a następnie jeszcze 55 minut w 150°C. Wystudzić w otwartym piekarniku i po wystudzeniu ozdobić plasterkami brzoskwini. 