W kuchni skandynawskiej bardzo popularne są kanapki z chleba żytniego z różnymi dodatkami. W Danii nazywają się one smorrebrod, a na dobry początek krótkiej wizyty w tym kraju wybraliśmy wersję z pastą jajeczną czyli eggesmorrebrod. Kanapka zwróciła ona naszą uwagę nie tylko ze względu na składniki, które bardzo lubimy, ale również z powodu trochę nietypowego sposobu jej serwowania, co z resztą możecie zobaczyć na załączonym obrazku. Nie dość, że jest pyszna to jeszcze ładnie się prezentuje;-) Przepis pochodzi ze strony Christian's Danish Recipes.   SKŁADNIKI: 1/4 szklanki masła, 1 łyżka posiekanego szczypiorku, 1 łyżeczka soku z cytryny, plastry żółtego sera, 4 jajka ugotowane na twardo, 5 dag osączonych i rozgniecionych filecików anchois, 1 łyżeczka posiekanej cebuli, 1/4 łyżeczki musztardy, 1/4 szklanki dressingu do sałatek według własnych upodobań - dodaliśmy majonez, papryka w proszku.   SPOSÓB WYKONANIA: Utrzeć masło, dodać szczypiorek, sok z cytryny i wyrobić na gładką masę. Przygotowaną masą posmarować kromkę chleba. Obłożyć plasterkami żółtego sera. Przykryć drugą kromką chleba. Wymieszać jajka, anchois, cebulę, musztardę i majonez. Wyłożyć na wcześniej przygotowaną kanapkę. Posypać papryką w proszku. 