Pierwszy raz robiliśmy "pizzę" na spodzie z mięsa mielonego. Jego ilość wydaje się dosyć spora, ale jak się okazało podczas jedzenia dominującą rolę odgrywają dodatki.  Ten bardzo smaczny przepis pochodzi z bloga My Cuisine.    SKŁADNIKI: Na spód: 70 dag mielonego mięsa, 2 jajka, czosnek, cebula, bazylia, oregano, sól, pieprz . Sos: koncentrat pomidorowy, oliwa, ocet winny, sól, pieprz, bazylia, oregano, czosnek. Na wierzch: 30 dag pieczarek, 2 papryki (czerwona i żółta), cebula, oliwki, starty ser żółty    SPOSÓB WYKONANIA: Mięso wyrób jak na mielone, ale bez bułki czy innego "zestalacza". Przyrządź sos: podsmaż koncentrat na oliwie z dodatkiem octu i przypraw (można lekko posłodzić, jeżeli jest zbyt kwaśne). Pieczarki podduś z papryką i cebulą. Mięso rozsmaruj na blasze wysmarowanej oliwą. Nałóż sos, na to warzywa, piecz ok. 20 minut w 150 stopniach. Pod koniec pieczenia posyp żółtym serem, poczekaj, aż się roztopi. 