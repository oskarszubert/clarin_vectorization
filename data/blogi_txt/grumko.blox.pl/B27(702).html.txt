To pasta, którą znamy od lat i już kilka razy do niej wracaliśmy, bo jest bardzo smaczna. Jeśli ktoś lubi marynowany pieprz i kurczaka na pewno będzie zadowolony. Przepis pochodzi z książki "Coś do chleba" Hanny Szymanderskiej.    SKŁADNIKI: 15 dag gotowanego mięsa z kurczaka, łyżka masła, łyżka soku z cytryny, 2 łyżki ostrego keczupu, łyżeczka marynowanego zielonego pieprzu, 3 - 4 łyżki majonezu, 2 jajka ugotowane na twardo, sól, pieprz.    SPOSÓB WYKONANIA: Mięso i jajka przepuścić przez maszynkę, zmiksować z keczupem, masłem, sokiem z cytryny, solą pieprzem i ziarenkami zielonego pieprzu. Masę wymieszać z majonezem, schłodzić, udekorować. 