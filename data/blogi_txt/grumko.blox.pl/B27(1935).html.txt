W tym daniu zainteresował nas dosyć specyficzny sposób przygotowania cebuli, który o dziwo sprawdził się.  Tyle tylko, że jak dla nas cebula była jedank odrobinę za słona. Niemniej całość wyszła smacznie i z pewnością warto było sięgnąć po ten przepis. Przepis pochodzi ze strony Omani Recipes Collection. Oman: Mezroota SKŁADNIKI: 4 szklanki cebuli pokrojonej w cienkie plasterki, 3 łyżki soli, 1 puszka osączonego tuńczyka, 2 łyżki rozpuszczonego masła, 1/4 szklanki soku z limonki, 1 łyżka mielonego kuminu, pół łyżeczki pieprzu cayenne, 1 łyżka roztartego oregano, opcjonalnie szczypta szafranu, ugotowany ryż.SPOSÓB WYKONANIA: Cebulę ułożyć w misce, posypać solą, wymieszać. Odstawić w ciepłe nasłonecznione miejsce na około godzinę. Cebulę wyjąć i wypłukać kilka razy w zimnej wodzie. Osączyć. Do cebuli dodać resztę składników za wyjątkiem ryżu. Zalać 3/4 szklanki gorącej wody. Ewentualnie posolić. Wymieszać. Podawać z ugotowanym ryżem. 