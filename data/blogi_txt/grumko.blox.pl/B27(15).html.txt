SKŁADNIKI: 1 kg szynki wieprzowej, 20 dag mięsa mielonego, 1 cebula, 3 jajka, 5 łyżek mąki, 1 ugotowana marchew, 8 pieczarek, 3 ząbki czosnku, sól, pieprz, majeranek    SPOSÓB WYKONANIA:Szynkę umyć i osuszyć. Następnie rozciąć tak, aby można ją było rozłożyć jak książkę. Całość rozbić trochę tłuczkiem. Oprószyć solą, pieprzem i majerankiem. Odstawić na godzinę w chłodne miejsce. Mięso mielone doprawić solą, pieprzem i majerankiem. Dobrze wymieszać. Cebulę obrać, pokroić w cienkie piórka. Czosnek przepuścić przez praskę. Pieczarki umyć i pokroić w cienkie plasterki. Z jaj, mąki i przypraw zrobić ciasto, jak na omlet. Usmażyć placek o wielkości rozłożonej szynki. Położyć go na mięso, rozsmarować na nim mięso mielone, a następnie pieczarki. Wierzch posypać cebulą i czosnkiem. Na jednym z końców położyć całą marchew i od tego końca rozpocząć dokładne zwijanie rolady. Gotową obwiązać mocno nicią. Wstawić do gorącego piekarnika 200 - 250 stopni i piec ok. godziny. Podawać na ciepło pokrojoną na plastry. 