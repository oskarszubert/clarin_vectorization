Kaukaz: Łeżwi z kurą ŹRÓDŁO: Kulinarny Kaukaz: Smaki, Tradycje, Receptury. SKŁADNIKI: 2 l wody, 1 kura (1 kg), 5-6 ziemniaków, 1 cebula, pół łyżki mąki pszennej, 250 g śmietany, 3 ząbki czosnku, 2 łyżki posiekanego cząbru – dodaliśmy do smaku kilka szczypt suszonego, mielony czarny pieprz, sól, natka kolendry lub kopru. SPOSÓB WYKONANIA: Sprawioną kurę zalać zimną wodą, doprowadzić do wrzenia, odszumować, posolić i gotować na wolnym ogniu do miękkości. Ugotowaną kurę wyjąć z wywaru, usunąć kości, a mięso pokroić na kawałki. Wywar przecedzić. Ziemniaki pokroić na dość duże kawałki, a cebulę na niewielkie. Czosnek zmiażdżyć w prasce. Do gotującego się wywaru dodać ziemniaki, gotować przez 10 minut, potem dodać cebulę i mięso, ponownie posolić i gotować jeszcze przez 7-10 minut. Mąkę pszenną wymieszać ze śmietaną tak, żeby nie powstały grudki i wlać do zupy energicznie mieszając. Dodać mielony czarny pieprz, cząber i czosnek. Gotować na wolnym ogniu kolejne 5 minut. Przed podaniem należy posypać łeżwi posiekaną kolendrą lub natką kopru. 