Hiszpania: Kurczak w szafranowej potrawce ŹRÓDŁO: "Cooking Spanish" Wydawnictwa Whitecup. SKŁADNIKI: 60 ml oliwy z oliwek, 40 g orzeszków piniowych, 1 cienka kromka jasnego pieczywa bez skórki pokrojona na kawałki, pół łyżeczki mielonego cynamonu, szczypta szafranu, 2 ząbki czosnku, 2 łyżki posiekanej natki pietruszki, 1,5 kg kurczaka podzielonego na 8 porcji i doprawionego solą, 2 posiekane cebule, 125 ml białego wytrawnego wina, 375 ml bulionu z kurczaka, 1 liść laurowy, 2 gałązki tymianku, 2 łyżki soku z cytryny, 2 żółtka.  SPOSÓB WYKONANIA: Rozgrzać jedną łyżkę oliwy i podsmażyć na niej orzeszki oraz chleb. Wyjąć i osuszyć na papierowym ręczniku. Po ostudzeniu zmiksować z cynamonem, szafranem, czosnkiem, połową natki. Na pozostałej oliwie zezłocić kurczaka. Przełożyć na talerz. Na pozostałym po smażeniu kurczaka tłuszczu smażyć przez 5 minut cebulę. Kurczaka dodać do cebuli, podlać winem i bulionem, dodać liść laurowy i tymianek. Gotować pod przykryciem na małym ogniu przez godzinę. Wyjąć kurczaka i trzymać w cieple. Do garnka dodać przygotowaną pastę i gotować przez minutę. Zdjąć z ognia, dodać sok z cytryny, żółtka oraz pozostałą natkę. Ponownie wstawić na ogień i podgrzewać (nie zagotowywać) do zgęstnienia. Doprawić solą i pieprzem. Kurczaka włożyć do sosu. Po kilku minutach podawać. 