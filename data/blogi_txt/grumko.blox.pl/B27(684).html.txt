To sałatka, która towarzyszy nam od lat i za każdym razem smakuje równie zachwycająco. Przepis pochodzi z książki Katarzyny Pośpieszyńskiej "Kuchnia zdrowego serca". SKŁADNIKI: 3 i 3/4 szklanki wody, 1 i pół szklanki ryżu, pół łyżeczki soli 2 łyżki ostrej musztardy, 2 łyżki octu winnego, 3 łyżki oliwy, 1 szklanka pokrojonej w kostkę czerwonej papryki, 1/4 szklanki czarnych oliwek pokrajanych w talarki 1/4 szklanki posiekanego szczypioru, 2 ugotowane duże piersi z kurczaka pokrajane w dużą kostkę.    SPOSÓB WYKONANIA: Ryż gotować w 3 i 3/4 szklanki wody osolonej pół łyżeczki soli pod przykryciem na małym ogniu ok. 20 minut lub aż woda zostanie wchłonięta przez ryż, przełożyć do miski. Musztardę połączyć z octem i oliwą, wlać do ryżu, dodać paprykę, oliwki, szczypior i mięso z kurczaka, wymieszać. Podawać natychmiast (sałatka najlepiej smakuje, gdy jest ciepła) jako danie główne. 