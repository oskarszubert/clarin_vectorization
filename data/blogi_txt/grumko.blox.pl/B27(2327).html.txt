Kotlet pysznie otulony ŹRÓDŁO: blog Eksplozja Smaku. SKŁADNIKI: 1 pierś z kurczaka, 1 szklanka startej marchewki, 4 - 5 pieczarek, 1 cebula, kilka łyżek majonezu.  SPOSÓB WYKONANIA: Piekarnik rozgrzać do 180 stopni C. Cebulę i pieczarki pokroić w dość drobną kosteczkę, po czym podsmażyć na patelni. Doprawić je do smaku. Pierś przekroić na dwie części, każdą z nich lekko rozbić, posolić i popieprzyć. Przyprawione kotlety ułożyć na dnie żaroodpornego naczynia. Na nich umieścić solidną warstwę pieczarek z cebulą, a jeszcze wyżej startą marchewkę. Na samym wierzchu rozsmarować grubą warstwę majonezu. Odkryte naczynie wstawić do piekarnika i piec około 30-40 minut. Marchewko- majonezowa powierzchnia powinna zmienić się w złocistą, lekko chrupiącą skorupkę. 