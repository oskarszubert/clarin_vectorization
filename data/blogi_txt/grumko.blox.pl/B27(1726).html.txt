Shawarma to popularny w świecie arabskim, ale i nie tylko sposób przygotowywania mięsa. Pewnie każdy z Was doskonale go zna, bo to nic innego jak np. grecki gyros czy turecki kebab;-) Co prawda w warunkach domowych trudno nadziać płaty marynowanego mięsa na rożen i piec je przez kilka godzin obracając, ale zawsze można przygotować sobie nieco skromniejszą i również smaczną wersję. Dodatkiem do naszej shawarmy była cukinia z czosnkiem. Polecamy!! Przepis pochodzi z ksiązki Annisy Helou pt. "Lebanese Cuisine" i jest również naszą propozycją w Festiwalu Kuchni Arabskiej, który zorganizowała Panna Malwinna. Liban: Shawarma SKŁADNIKI: 90 dag steków wołowych - u nas rostbef, 1 szklanka octu winnego, 1 łyżeczka cynamonu, 1 łyżeczka słodkiej papryki, 1 łyżeczka gałki muszkatołowej, szczypta kardamonu, 1 łyżka rozgniecionego czosnku, sól do smaku. SPOSÓB WYKONANIA: Wymieszać przyprawy. Marynatą zalać mięso i odstawić w chłodne miejsce do lodówki. Obsmażyć mięso. Wyjąć z patelni i pokroić w plasterki. Przełożyć do żaroodpornego naczynia, nakryć folią i piec przez 20 minut. Odkryć. Zostawić w piekarniku na 10 minut, a następnie podawać. 