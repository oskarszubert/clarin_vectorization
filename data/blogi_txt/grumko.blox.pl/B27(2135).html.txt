Placki z kaszy manny i twarogu ŹRÓDŁO: "Omlety, placki, racuchy" Biruta Markuza.SKŁADNIKI: pół szklanki kaszy manny, półtorej szklanki mleka i pół szklanki wody, jajko, 10 dag twarogu, 2 - 3 łyżki mąki, pół łyżki cukru, sól, tłuszcz do smażenia.SPOSÓB WYKONANIA: Kaszę ugotować na rozcieńczonym wodą mleku - powinna być gęsta - i ostudzić. Jajko ubić z cukrem, twaróg dobrze utrzeć lub zemleć w maszynce, wymieszać go z mąką, jajem i kaszą, lekko osolić. Z przygotowanej masy formować łyżką niewielkie placki i smażyć je na rozgrzanym tłuszczu z obu stron. Podawać od razu, z kwaśną śmietaną, stopionym masłem lub jogurtem - my podawaliśmy z sosem z przepisu na kaszę jaglaną zapiekaną z bakaliami. 