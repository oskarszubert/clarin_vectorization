No to zaczynamy naszą kilkudniową przygodę z kuchnią chińską. Na początek "Zupa makaronowa z wołowiną w 5 smakach / Noodle soup with five spice beef". Moją uwagę w tym przepisie zwróciło użycie przyprawy 5 smaków, która składa się ze zmielonego anyżu, kasji cynamonowej, goździków, owoców kopru włoskiego i pieprzu białego. Mamy z tą przyprawą fajne wspomnienia: używaliśmy jej lata temu do naszych pierwszych eksperymentów z kuchnią orientalną i byliśmy zachwyceni jej smakiem. Co do samej zupki to jest gęsta, pożywna, no i bardzo ostra!! Przepis pochodzi ze strony / recipe in English language you can find here: A-stove.com    SKŁADNIKI: 50 dag befsztyków wołowych, 40 dag makaronu ryżowego, pół litra bulionu drobiowego (może być z kostki), 1 świeża papryczka chili bez pestek, posiekana, 2 cebulki dymki posiekane, 15 ml startego na tarce imbiru, 7,5 ml przyprawy 5 smaków, 5 ml sproszkowanej papryki chili, 45 ml oleju roślinnego    SPOSÓB WYKONANIA: Przygotować makaron zgodnie z instrukcją na opakowaniu.. Wymieszać bulion, świeżą papryczkę chili i imbir w garnku, doprowadzić do wrzenia, zdjąć z ognia i trzymać w cieple. Dokładnie wymieszać przyprawę 5 smaków i chili w proszku z olejem i wymieszać z wołowiną. Smażyć wołowinę na średnim ogniu po 3 min z każdej strony. Rozłożyć porcje makaronu na talerzach, pokroić wołowinę w plastry i rozłożyć na makaronie, posypać cebulkami. Całość polać przygotowaną wcześniej miksturą. 