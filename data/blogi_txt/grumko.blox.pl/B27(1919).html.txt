Kolejna po chlebie ze szpinakiem i bobem propozycja śniadania na zielono;-) Przepis pochodzi ze strony AsiaRecipe.Com. Afganistan: Afgańska frittataSKŁADNIKI: 25 dag obranych i pokrojonych w ćwiartki ziemniaków, sól, 8 jajek, 1 pęczek posiekanej kolendry, 1 pęczek posiekanej cebuli dymki, 15 dag posiekanego szpinaku, 1 mała posiekana papryczka jalapeno, 1 łyżeczka kurkumy, 1 i pół łyżeczki soli, pół łyżeczki mielonego pieprzu, 2 łyżki oliwy. SPOSÓB WYKONANIA: Ziemniaki ugotować w posolonej wodzie, odcedzić i rozgnieść widelcem. Jajka rozbić i dokładnie wymieszać. Kolendrę, dymkę oraz szpinak dodać do jajek wraz z ziemniakami, papryczką i kurkumą. Wymieszać, doprawić do smaku solą i pieprzem. Wysmarować oliwą naczynie, którym będziemy smażyć i piec frittatę. Rozgrzać, wylać masę i smażyć na średnim ogniu przez 6 - 8 minut. Następnie wstawić do piekarnika włączonego na opcji grill i piec, aż góra się całkowicie zetnie. Frittatę podawać pokrojoną na kawałki. Smakuje zarówno na ciepło jak i na zimno. 