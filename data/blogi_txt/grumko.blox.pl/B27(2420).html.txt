Przepis pochodzi z książki "Kuchnia polska: 1000 najlepszych przepisów." Mus czekoladowo - kawowySKŁADNIKI: 30 dag gorzkiej czekolady, 1/4 szklanki likieru czekoladowego lub kawowego - u nas likier czekoladowo-piernikowy i likier kawowy Kaluha w proporcji 1:1, 6 jaj podzielonych na żółtka i białka, 6 łyżek cukru, 3 łyżki zaparzonej kawy. Do dekoracji: 5 dag mlecznej czekolady - u nas czekoladowe "kropelki", pół litra śmietany kremówkiSPOSÓB WYKONANIA: Czekoladę rozpuścić w kąpieli wodnej. W misce wymieszać żółtka z kawą, a następnie miskę umieścić na garnku z gotującą się wodą i ubić żółtka trzepaczką. Gdy masa zacznie gęstnieć, nadal ubijając dolać powoli likier. Powstały krem zdjąć z ognia, dodać roztopioną czekoladę i dokładnie wymieszać. Białka z dwoma łyżkami cukru ubić na sztywną pianę, którą następnie połączyć z masą czekoladową. Śmietanę z pozostałym cukrem ubić na sztywno. Mus przełożyć do pucharków, udekorować bitą śmietaną i tartą czekoladą. 