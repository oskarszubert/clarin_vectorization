Treska to taka przekąsko - sałatka z rybą w roli głównej. Smakowała nam i owszem, ale jak dla mnie była ciut za kwaśna i dlatego uważam, że do marynowania ryby z warzywami można spokojnie dodać mniej octu. Jedliśmy ją na śniadanie, ale w sumie może to być również fajna zagrycha pod coś mocniejszego;-) Przepis pochodzi ze strony nadhlad.sk. i przy okazji podziękowania dla Myszy za pomoc przy jego tłumaczeniu;-) SKŁADNIKI: 50 dag filetów rybnych, 2 marchewki, 2 cebule, 100 ml octu winnego, sól, majonez i kwaśna śmietana w proporcji 1:1 SPOSÓB WYKONANIA: Ugotować rybę z marchewkami w osolonej wodzie. Rybę podzielić widelcem na mniejsze kawałki. Jedną marchewkę zetrzeć na tarce i dodać do ryby wraz z drobno posiekaną cebulą. Doprawić octem i solą. Wstawić do lodówki na 12 - 16 godzin. Po wyjęciu delikatnie osączyć z płynu, dodać sos z majonezu i śmietany. Wstawić na kolejne 2 godziny do lodówki. 