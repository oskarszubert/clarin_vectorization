Nowa Zelandia: Pieczeń po nowozelandzku ŹRÓDŁO: Celtnet.Org.Uk. SKŁADNIKI: Pieczeń: 2 posiekane łodygi selera naciowego, 2 średnie posiekane cebule, 3 posiekane plasterki bekonu, 1 rozbełtane jajko, pół szklanki mleka, 3 kromki chleba bez skórki, pół szklanki posiekanej natki pietruszki, pół szklanki startej marchewki, 1 łyżeczka musztardy Dijon, 2 łyżeczki curry w proszku, 2 łyżeczki mielonego kuminu, 2 łyżki keczupu, 2 łyżki sosu Worcestershire, sól świeżo zmielony pieprz, 50 dag mielonej wołowiny, 50 dag mięsa z surowej kiełbasy. Składniki sosu: 3/4 szklanki wody, 3/4 szklanki keczupu, 2 łyżki miodu, 2 łyżki sosu Worcestershire, 2 łyżki białego octu winnego, 1/4 szklanki brązowego cukru, opcjonalnie: 1 łyżeczka kawy rozpuszczalnej. SPOSÓB WYKONANIA: Piekarnik rozgrzać do temp. 180 stopni C. Boczek usmażyć na oleju. Wymieszać mięso mielone z mięsem z kiełbasy, dodać boczek, wymieszać. Chleb na chwilę namoczyć w mleku, następnie odcisnąć i dodać do mięsa. Następnie dodać wszystkie pozostałe składniki pieczeni i dokładnie wymieszać, wyrabiając dłońmi. Doprawić do smaku solą i pieprzem, następnie uformować pieczeń i przenieść do blaszki do pieczenia. Piec przez 30 minut. W międzyczasie przygotować sos: w rondelku wymieszać wszystkie składniki sosu, podgrzać na małym ogniu, mieszając do wymieszania składników. Gotową pieczeń wyjąć z piekarnika, odlać zbędny tłuszcz, a następnie polać przygotowanym sosem i wstawić ponownie do piekarnika nagrzanego do 180 stopni C na kolejne pół godziny. 