W sumie to można powiedzieć, że żeberka jadamy od święta i jak już to zwykle są przygotowywane na słodko - kwaśno. Ten przepis jest diametralnie inny choćby dlatego, że zawiera w sobie sporą ilość warzyw, które wraz z miękkim mięsem bardzo nam smakowały. Przepis na Styrisches Schweiners pochodzi z książki Helgi Hughes pt. "Cooking The Austrian Way"   SKŁADNIKI: 2 łyżki masła lub margaryny, 1 duża posiekana cebula, 1 drobno posiekany ząbek czosnku, 2 posiekane łodygi selera naciowego, 90 dag żeberek wieprzowych, szczypta soli, pieprzu i papryki, 2 i pół łyżki mąki, 3 szklanki gorącej wody, 1 liść laurowy, 1 łyżka octu winnego, 2 posiekane marchewki, 2 pokrojone w kostkę ziemniaki, 1 mała główka posiekanej kapusty, 1/4 szklanki kwaśnej śmietany wymieszanej z 1 łyżką mleka.SPOSÓB WYKONANIA: Na rozgrzanym maśle przesmażyć cebulę, czosnek oraz seler. Włożyć żeberka, posypać solą, pieprzem oraz papryką i smażyć do zbrązowienia. Oprószyć całość mąką. Dodać wodę, ocet oraz liść laurowy. Przykryć pokrywką i dusić na małym ogniu przez godzinę. Dodać marchewkę, ziemniaki i kapustę. Dusić kolejne 30 minut. Wyjąć liść laurowy. Dodać śmietanę. Wymieszać. Odstawić na 5 minut. Podawać. 