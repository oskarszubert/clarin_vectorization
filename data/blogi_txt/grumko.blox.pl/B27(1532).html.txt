Dawno nie jedliśmy bakłażanów, więc z tym większą ochotą sięgnęliśmy po ten przepis. Nie zawiedliśmy się, bo przygotowane w ten sposób baklażany bardzo nam smakowały!! Przepis pochodzi ze strony Dominican Cooking. Dominikana: Pieczone bakłażany / Barenjenas asadasSKŁADNIKI: 4 duże bakłażany, 4 jajka, 2 łyżki oleju, 1 duża zielona papryka pokrojona w kostkę, 4 pokrojone w kostkę pomidory, 1 duża posiekana cebula, 1/4 łyżeczki pieprzu, pół łyżki roztartego czosnku, pół łyżeczki octu winnego, sól. SPOSÓB WYKONANIA: Upiec bakłażany. Namoczyć w wodzie i zdjąć skórkę. Masę rozetrzeć widelcem - pokroiliśmy w kostkę. Na oleju smażyć cebulę, paprykę, pomidory, czosnek oraz ocet. Dodać bakłażany i dusić aż wyparuje cały płyn. Doprawić pieprzem. Dodać jajka. Dusić aż jajka się zetną. Doprawić solą i podawać. 