Hiszpania: Wieprzowina z kminkiem / Rojos Comino ŹRÓDŁO: "Potrawy z hiszpańskiej tawerny" Janiny Pałęckiej i Oskara Sobańskiego. SKŁADNIKI: 1 kg wieprzowiny bez tłuszczu, łyżka smalcu, szklanka białego wytrawnego wina, 1 i pół łyżeczki sproszkowanego kminku, 3 - 4 ząbki czosnku, 5 cienkich plasterków cytryny, łyżka świeżej kolendry, łyżeczka soli, świeżo zmielony pieprz.  SPOSÓB WYKONANIA: Mięso oczyścić, umyć, osuszyć i pokroić w kostkę o boku 2,5 cm. Na ostrym ogniu rozgrzać smalec, wrzucić mięso, obsmażyć, następnie wlać pół szklanki wina, wsypać kminek, czosnek, sól i pieprz. Dusić na wolnym ogniu pod przykryciem, aż mięso będzie miękkie (30 - 40 minut). Wówczas wlać pozostałe wino, włożyć ziele kolendry oraz cytrynę (każdy plasterek przekrojony na 4 części) i jeszcze podgrzewać na wolnym ogniu, mieszając. Przed podaniem obłożyć ziemniakami. 