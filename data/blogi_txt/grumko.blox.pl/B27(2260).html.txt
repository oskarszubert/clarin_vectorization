Wietnam: Lody kokosoweŹRÓDŁO: Przepis pochodzi z książki "Kuchnia wietnamska. Tradycje, smaki, potrawy" z serii "Podróże kulinarne". SKŁADNIKI: 1 i 3/4 szklanki (440 ml) mleka skondensowanego, 1 i 3/4 szklanki (440 ml) szklanki mleka kokosowego z puszki, 150 g cukru, 1 łyżka skrobi spożywczej - dodaliśmy mąkę ziemniaczaną, 100 g orzecha kokosowego świeżo startego lub 80 g wiórków kokosowych, 2 łyżki prażonych orzeszków ziemnych, 1 mango, 1 karambola - pominęliśmy. SPOSÓB WYKONANIA: Skrobię rozmieszać w niewielkiej ilości mleka skondensowanego. Resztę mleka zagotować z mlekiem kokosowym i cukrem, gotować aż zacznie gęstnieć. Rozmieszaną w mleku skrobię dodawać do gotującej się masy cały czas mieszając. Zdjąć z ognia i odstawić do ostygnięcia. Do masy dodać wiórki kokosowe, zamieszać i zamrozić w maszynce do lodów. Lody można zamrozić - i my taką właśnie wersję wybraliśmy - wkładając miskę do zamrażarki, należy je wówczas mieszać co 30 minut, aż masa zamarznie. Gotowe lody przełożyć do salaterek i przybrać pokrojonymi w plasterki owocami mango i karamboli oraz posypać orzeszkami. 