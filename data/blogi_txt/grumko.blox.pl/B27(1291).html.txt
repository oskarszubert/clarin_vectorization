Ci co nas znają, wiedzą, że bardzo lubimy jajka i dlatego na wczorajsze, urodzinowe śniadanie Ireny przygotowaliśmy sobie omlet. Bakłażan bardzo dobrze sprawdził się jako dodatek do pysznie doprawionej masy jajecznej. Gorąco polecamy!! Przepis pochodzi ze strony Egyptian Food.   SKŁADNIKI: 40 dag bakłażana przekrojonego wzdłuż na pół, pół szklanki posiekanej cebuli, 20 dag mielonej wołowiny, 2 drobno posiekane ząbki czosnku, 8 rozkłóconych jajek, 1 szklanki posiekanej natki pietruszki, 1 łyżeczka mielonej kolendry, pół łyżeczki soli, pół łyżeczki zmielonego kuminu, 1/8 łyżeczki pieprzu. SPOSÓB WYKONANIA: Bakłażana pokroić na frytki o boku 1 cm. W rondlu z przykrywką gotować bakłażana i cebulę w osolonej wodzie przez 5 minut lub do miękkości. Odcedzić. Na patelni smażyć mięso. Po usmażeniu zlać nadmiar tłuszczu. Wymieszać z masą z bakłażanów. Wymieszać jajka z natką, kolendrą, solą, pieprzem i kuminem. Wymieszać z masą mięsno - bakłażanową. Smażyć do momentu aż mikstura prawie się zetnie. Dopiec w piekarniku na opcji grill do uzyskania złotego koloru. 