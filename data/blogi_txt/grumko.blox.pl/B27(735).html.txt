Kjǿttkaker to jedno z klasycznych dań kuchni norweskiej, a są to bardzo smaczne, doprawiane imbirem kulki mięsne. Przepis pochodzi z książki Sylwii Munsen pt. Cooking The Norwegian Way". SKŁADNIKI: ok. 45 dag chudej mielonej wołowiny, 1 i 1/2 łyżeczki soli, 1/4 pieprzu, 1/4 łyżeczki gałki muszkatołowej, 1/4 łyżeczki imbiru, 2 i 1/2 łyżki mąki ziemniaczanej lub kukurydzianej, ok. 180 ml odtłuszczonego mleka lub wody, masło lub olej do smażenia, 1-2 szklanek wody, bulionu wołowego lub mleka. Na sos: 1-2 łyżek mąki, sól i pieprz do smaku, 2 łyżki posiekanej cebuli   SPOSÓB WYKONANIA: W dużym naczyniu dodać sól do mięsa i mieszać aż masa stanie się kleista. Następnie dodać pieprz, gałkę muszkatołową, imbir, mąkę ziemniaczaną lub kukurydzianą i mleko lub wodę. Z masy formować kulki. Obsmażyć je na rozgrzanym tłuszczu. Zezłocone mięso przenieść do naczynia z 1-2 szklankami wrzącej wody, bulionu wołowego lub mleka - my gotowaliśmy w mieszaninie bulionu i mleka. Zmniejszyć płomień i gotować paszteciki w lekko bulgoczącym wywarze 10-15 minut. Gotowe wyjmować łyżką cedzakową. Przygotować sos: wymieszać łyżkę lub dwie mąki z odrobiną zimnej wody i dodać to do wywaru z gotowania kulek, gotować, mieszając, aż sos zgęstnieje, dodając więcej mąki, jeśli potrzeba. Doprawić do smaku solą, pieprzem. Na koniec wsypać posiekaną cebulkę. Podawać do kotlecików z gotowanymi ziemniakami i groszkiem. 