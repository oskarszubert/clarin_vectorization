Bardzo smakowała nam jajecznica z kalafiorem, więc dla odmiany przygotowaliśmy sobie wersję z brokułami. Fajnym pomysłem jest dodatek serka topionego, który nie tylko ładnie wiąże całość, ale dodaje jej również kremowego posmaku. Przepis pochodzi ze strony Moje Gotowanie.  SKŁADNIKI: 3 jajka, mały serek topiony śmietankowy (trójkącik) lub dwa plasterki serka topionego, 5-6 różyczek gotowanych brokułów, łyżeczka masła, sól, biały pieprz. SPOSÓB WYKONANIA: Jajka wbić do miski, dodać schłodzony serek topiony pokrojony na małe kawałki, doprawić solą i pieprzem. Dokładnie wymieszać. Na patelni rozgrzać masło, wlać masę jajeczną. Dodać kawałki brokułów, smażyć mieszając, aż jajecznica się zetnie. 