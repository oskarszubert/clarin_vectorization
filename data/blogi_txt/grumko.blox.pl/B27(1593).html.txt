Choć zwykle mizerię jadamy na słodko, to również taka jej wersja przypadła nam do gustu. Bez wątpienia jest to zasługa twarogu oraz koperku, które dobrze komponują się ze świeżym ogórkiem. Mizerię podawaliśmy z moskolami i pstrągiem po galicyjsku. Przepis pochodzi z serwisu Kuchnia Polska. SKŁADNIKI: 500 g świeżych ogórków, duża cebula (lub 2-3 cebulki ze szczypiorem), 2 łyżki posiekanego koperku, 200 g tłustego sera twarogowego, szklanka kwaśnej śmietany, sól, pieprz SPOSÓB WYKONANIA: Umyte ogórki obrać, pokroić w cienkie plasterki, posolić i zostawić na kilka minut, po czym odcisnąć sok. Cebulę obrać, drobno pokroić i dodać do ogórków. Ser pokruszyć, wymieszać ze śmietaną i pieprzem, połączyć z ogórkami. Delikatnie wymieszać i posypać drobno pokrojonym koperkiem. 