Przepis pochodzi z książeczki "Przepisy czytelników: Potrawy na Wielkanoc" i jest również naszą propozycją przygotowaną w ramach akcji "Wielkanocne Smaki", którą zorganizowała już po raz trzeci Mirabelka.   Jajka z łososiem w galarecieSKŁADNIKI: 4 jajka ugotowane na twardo, 2 łyżki majonezu, 8 plasterków wędzonego łososia, szklanka wywaru z warzyw, 2 łyżeczki żelatyny, cytryna, kapary, natka pietruszki, pomidor. SPOSÓB WYKONANIA: Jajka obrać. Przeciąć wzdłuż na pół i każdą połówkę posmarować pół łyżeczki majonezu. Każdą połówkę jajka owinąć plasterkiem łososia. Układać na półmisku zawinięciem do dołu. Przybrać kaparami, pomidorami, plasterkami cytryny. Wywar z warzyw doprawić do smaku. Zagotować. Dodać żelatynę namoczoną w małej ilości zimnej wody i mieszać aż się rozpuści. Następnie ostudzić, a jak galareta zacznie gęstnieć, polać nią jajka i wstawić do lodówki. Podawać z sosem chrzanowym. 