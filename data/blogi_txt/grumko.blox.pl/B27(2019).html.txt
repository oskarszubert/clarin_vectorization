Ponieważ danie przygotowaliśmy z połowy ilości, to usmażyliśmy tylko dwa omlety. Całość jest fajnym pomysłem na śniadanie dla łasuchów;-) Przepis pochodzi ze strony Witryna Wiejska, a konkretnie z wydawnictwa pt.  "Na łęczyńskim stole" i jest on naszą piątą propozycją w ramach zabawy "Gotujemy po polsku!", której patronem jest serwis zPierwszegoTłoczenia.pl.  SKŁADNIKI: 8 jajek, 8 łyżek mąki, 5 łyżek mleka, sól do smaku, 4 łyżki masła do smażenia,1 słoik (25 dag) powideł śliwkowych lub dżem truskawkowy, pół szklanki śmietanki 30%, 4 łyżeczki cukru pudru.SPOSÓB WYKONANIA: Białka oddzielić od żółtek i ubić na sztywną pianę. Następnie lekko mieszając dodawać żółtka, mąkę i mleko. Masę jajeczną podzielić na 4 części. Na patelni rozgrzać łyżkę masła. Wylać jedną część masy jajecznej i usmażyć z obu stron na złoty kolor. Tak samo postąpić z pozostałą masą jajeczną. Omlety posmarować powidłami i złożyć jeden na drugim. Przekroić pionowo na 4 - 6 porcji. Po wierzchu posypać obficie cukrem pudrem. Można udekorować bitą śmietaną. 