A oto   obiecany rano przepis w którym jako dodatek wykorzystaliśmy   chutney z mango i   suszonych pomidorów. To świetna propozycja dla tych, którzy nie przepadają za   bardzo ostrym curry. Mięso i sos są bardzo delikatne i przyjemnie smakują   kokosem oraz przyprawami. Po raz kolejny sprawdziło się dodanie do potrawy   sporej ilości ziela angielskiego i już jesteśmy ciekawi naszej wizyty na   Grenadzie, gdzie dania doprawia się dosyć mocno gałką muszkatołową. Przepis na   curry pochodzi ze strony    recipeisland.com. Jamajka: Curry z kurczakaSKŁADNIKI: 3 łyżki oleju, 2 posiekane ząbki czosnku, 2 posiekane cebule dymki, pół łyżeczki pieprzu, 1 łyżka przyprawy curry, 1 łyżeczka   zmielonego ziela angielskiego, 2 duże ziemniaki pokrojone w kostkę, 6 szklanek ugotowanego na parze ryżu, 2 średnie kurczaki pokrojone na porcje, posiekany 2 cm kawałek imbiru, 1 szklanka mleczka kokosowego. Do przybrania: chutney z mango   - użyliśmy chutney'a z mango i suszonych pomidorów, jogurt lub mleczko kokosowe.SPOSÓB WYKONANIA: Rozgrzać olej i podsmażyć na nim dymkę, czosnek, curry, pieprz, ziele angielskie oraz imbir. Dodać kurczaka, przykryć i dusić przez 10 minut. Wlać mleczko kokosowe, dodać ziemniaki i gotować ok. pół godziny. Podawać na ryżu z przybraniem. 