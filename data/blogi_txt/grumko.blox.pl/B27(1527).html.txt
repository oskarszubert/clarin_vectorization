A to obiecane rano przy okazji koktajlu z bananów i mango danie obiadowe. Żartobliwie można by powiedzieć, że Caudillo to takie huevos habaneros tyle, że w formie zupy;-) Jest więc i papryka, i pomidory, no i są jajka. Polecamy!! Przepis pochodzi z książki Book of Latin American Cooking by Elisabeth Lambert Ortiz. Panama: Caudillo SKŁADNIKI: 3 zielone papryki, pół szklanki posiekanej cebuli dymki, 4 duże posiekane pomidory, 1 puszka (15 dag) pasty pomidorowej, 8 szklanek bulionu z kurczaka, pieprz kajeński, sól, pieprz, śmietana lub mleko skondensowane, 12 jajek. SPOSÓB WYKONANIA: W dużym rondlu na maśle podsmażyć warzywa - ok. 5 minut. Dodać pastę pomidorową i smażyć do miękkości warzyw. Doprawić solą, pieprzem i pieprzem kajeńskim. Dodać bulion i gotować. Na 10 minut przed podaniem wbijać do zupy delikatnie po dwa jajka. Kiedy się zetną przełożyć je do 6 miseczek wypełnionych w 1/3 szklanki gorącej śmietany lub mleka. Uzupełnić zupą. Podawać. 