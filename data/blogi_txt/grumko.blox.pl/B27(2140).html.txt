Dania: Duńskie białe ciasto / Lys Frugtkage ŹRÓDŁO: Christian's Danish Recipes. UWAGI: Ciasto upiekliśmy z okazji naszego planowanego wypadu do Kopenhagi i Malmö w lutym 2012r. SKŁADNIKI: 1 szklanka masła, 1 szklanka cukru, 6 jaj, 1 i 1/2 szklanki mąki, 1 i 1/2 łyżeczki proszku do pieczenia, 1 łyżeczka soli, 1/2 szklanki białego wina, 1 szklanka suszonych moreli - posiekanych, 1 szklanka suszonych fig - posiekanych, 1 szklanka rodzynek, 1 szklanka kandyzowanej skórki z limonki - posiekanej, 1/2 szklanki kandyzowanej skórki z cytryny - posiekanej, 2 szklanki wiórków kokosowych, 1/2 szklanki mąki, 2 łyżeczki rumu, 2 szklanki migdałów zblanszowanych i posiekanych. SPOSÓB WYKONANIA: Miękkie masło utrzeć na krem, stopniowo dodając cukier. Nadal ucierać, dodając po jednym jajku. Przesiać 1 i pół szklanki mąki, wymieszać z proszkiem do pieczenia i solą, ucierając stopniowo dodawać do mieszanki maślanej, na przemian z winem. Całość dobrze wymieszać. Połączyć wszystkie owoce i orzechy, wymieszać z pół szklanki mąki, dodać do ciasta wraz z rumem. Dokładnie wymieszać. Dwie blaszki keksówki wyłożyć papierem do pieczenia, wlać ciasto do 2/3 wysokości blaszki. Można udekorować kandyzowanymi owocami lub orzechami. Piec ok. 2 i pół godziny w temperaturze 135 stopni. Chłodzić przez ok. pół godziny, odwrócić, zdjąć papier, włożyć ciasto ponownie do blaszki, schłodzić przed podaniem. 