Rzadko w tym roku jadamy ziemniaki, a ponieważ bardzo je lubimy, to staramy się korzystać z każdej nadarzającej okazji, aby przygotować jakieś danie z ich udziałem. Ostatnio faszerowaliśmy je na zielono, a dziś polecamy ziemniaki ugotowane w smacznym sosie w towarzystwie serka tofu. Przepis pochodzi ze strony AsiaRecipe.Com. Laos: Kokosowe curry z ziemniaków i tofu SKŁADNIKI: 1 łyżeczka rozgniecionego imbiru, 1 łyżeczka rozgniecionego czosnku, 1/4 szklanki orzechów nerkowca, 2 łyżeczki posiekanej trawy cytrynowej, 2 cebule pokrojone w ćwiartki, 3 łyżki oleju, 1 posiekana papryczka chili, 2 łyżki przyprawy curry, 2 i pół szklanki tofu pokrojonego w kostkę, 1 puszka mleczka kokosowego, 4 szklanki wody, 2 szklanki pokrojonych w kostkę ziemniaków, 2 łyżeczki soli, 1 łyżka cukru. SPOSÓB WYKONANIA: Wymieszać czosnek, imbir, cebulę, orzechy, curry, chili i trawę cytrynową. Zmiksować na pastę. W woku rozgrzać oliwę i przesmażyć pastę. Zmniejszyć ogień i dodać mleczko kokosowe wraz z wodą. Dodać ziemniaki i gotować 15 minut. Dodać tofu i gotować kolejne 15 minut, Doprawić solą i pieprzem. 