A kiedy już przygotujemy słodkie kruche ciasto oraz krem waniliowy to upieczenie kruchego placka z wiśniami jest bajecznie proste;-) Gorąco Wam ten przepis polecamy, bo połączenie lekko kwaśnych wiśni z pysznym słodkim kremem oraz ciastem smakuje rewelacyjnie!! Przepis na "Crostata alla crema di amarene" pochodzi z książki "Kuchnia włoska" Wydawnictwa Bellona.    SKŁADNIKI: 1 porcja słodkiego kruchego ciasta, pół porcji kremu waniliowego, 2 szklanki duszonych wiśni bez pestek, pół szklanki cukru pudru do posypania, masło i mąka do wysmarowania i oprószenia tortownicy. SPOSÓB WYKONANIA: Przygotuj ciasto, przełóż je do wysmarowanej masłem i oprószonej mąką tortownicy o średnicy 23 cm. Nakłuj ciasto widelcem. Przykryj ciasto pergaminem i posyp suchą fasolą. Piecz w nagrzanym piekarniku w temperaturze 180 stopni przez 30 minut. Ostudzić. Rozprowadzić po placku krem waniliowy, na wierzch ułożyć wiśnie i postawić na 10 minut pod bardzo gorącym rusztem. Posypać cukrem pudrem i podawać na ciepło. 