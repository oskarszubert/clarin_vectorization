Nie tak dawno faszerowaliśmy pstrągi serem feta, a wczoraj upiekliśmy je z dodatkiem sosu przygotowanego na bazie tego sera. Po raz kolejny potwierdziło się, że ryba i feta bardzo do siebie pasują, a z dodatkiem ziemniaków i sałaty stworzyły bardzo smaczne, obiadowe danie. Przepis na "Tave lavraku me djathe" pochodzi ze strony thealbanians.com.   SKŁADNIKI: 1,3 kg ryby - u nas pstrągi, 4 łyżki masła, 1 szklanka pokruszonej fety, pół szklanki posiekanej cebuli, 1 szklanka mleka, 1 łyżeczka musztardy w proszku, sól, pieprz. SPOSÓB WYKONANIA: Naczynie do zapiekania wysmarować masłem. Na spód wyłożyć połowę sera, cebulę oraz masło. Mleko zagotować z resztą sera, musztardą, solą i pieprzem. Do naczynia włożyć rybę i zalać przygotowanym sosem. Piec 30 minut w temperaturze 180 stopni. 