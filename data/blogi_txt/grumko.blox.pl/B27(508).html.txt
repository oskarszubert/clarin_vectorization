Dawno nie jedliśmy bakłażana, a i sezon na kalafiory w pełni, więc przygotowaliśmy takie bardzo smaczne kotleciki, które serwowaliśmy z sosem pomidorowym. Przepis pochodzi ze strony przepisy.org.    SKŁADNIKI: 1 kalafior, 1 bakłażan, 1 cebula, 3 jajka, 3 ząbki czosnku, sól, pieprz, posiekany koperek, 1/2 szklanki posiekanych orzechów włoskich, 1/2 szklanki kaszy manny, oliwa z oliwek do smażenia . bułka tarta do panierowania SPOSÓB WYKONANIA: Kalafiora gotujemy na parze. Gdy widelec lub szpikulec będzie w niego wchodził z lekkim oporem zdejmujemy go z ognia i odstawiamy do ostygnięcia. Bakłażana kroimy w grube plastry, z obu stron solimy i gdy puści sok starannie odsączamy. Obficie smarujemy oliwą i pieczemy najlepiej na ruszcie, ewentualnie na suchej patelni. Ostudzonego kalafiora i bakłażana miksujemy na jednolitą masę, dodajemy jajka, orzechy, posiekany koperek, cebulę pokrojona w kostkę, wyciśnięty czosnek i doprawiamy do smaku. Aby masę zagęścić dosypujemy do całości kaszę mannę. Po zmieszaniu całości wilgotnymi dłońmi formujemy kotlety wielkości kotletów mielonych, panierujemy w bułce tartej i smażymy na złoty kolor z obu stron. 