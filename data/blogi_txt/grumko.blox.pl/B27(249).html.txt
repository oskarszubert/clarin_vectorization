Nietypowe składniki i sposób wykonania tej sałatki są sekretem jej wyśmienietego smaku. Kawowy jogurt wydaje się być pomysłem deserowym, a okazuje się świetnym sosem do pieczenia kawałków kurczaka. Sprawia, że są soczyste, a ich lekko kawowy posmak idealnie łączy się z orzechami i selerem naciowym we wspaniałą kompozycję smakową. Sałatka jest jedną z najpyszniejszych jakie jedliśmy i zaliczamy ją do przepisów, do których warto wracać . Przepis pochodzi z miesięcznika Kuchnia - styczeń 1995r. . SKŁADNIKI: 4 piersi z kurczaka, 1 i 1/2 szklanki jogurtu naturalnego, 3-4 łyżki bardzo mocnej kawy, 2 łyżki cukru, 3 szklanki majonezu, 4 łodygi selera naciowego, 1 szklanka łuskanych orzechów włoskich, sól i pieprz..   SPOSÓB WYKONANIA: Mięso kurczaka pokrajać na małe kawałki i ułożyć w naczyniu żaroodpornym. Jogurt wymieszać z kawą, cukrem i polać mięso. Piec w piekarniku 25-30 minut w temperaturze 190 - 200 stopni. Przełożyć mięso do salaterki, dodać seler pokrajany w 2 centymetrowe kawałki, majonez i rozdrobnione orzechy. Sałatkę dobrze wymieszać, doprawić solą i pieprzem i ochłodzić w lodówce co najmniej 4 godziny.. 