Nasza szósta wyprawa zawiodła nas do Samarii, najdłuższego suchego wąwozu w Europie. Trasa liczy ok. 13 km, a dodatkowe 4 km to dojście na statek, którym turyści płyną do miejscowości Hora Sfakion. Tam czekają na nich autobusy, które wcześniej przywiozły ich do Ksiloskalo czyli na początek szlaku. Ponieważ pojechaliśmy do wąwozu autem, to nie mogliśmy sobie pozwolić na przejście całego wąwozu, bo trasa o długości 26 km na jeden raz to dla nas jednak stanowczo za dużo. Dlatego zeszliśmy do wąwozu na odległość ok. 5 km, a następnie pokonaliśmy ten dystans pnąc się w górę. W trasę wyruszyliśmy wcześnie rano i kierowaliśmy na miasto Chania, a stamtąd przez góry dotarliśmy na płaskowyż Omelos, gdzie znajduje się wejście do wąwozu.   Żeby dostać się na dół wąwozu trzeba na początku pokonać sporą ilość kamiennych schodów. Później trasa biednie kamiennymi ścieżkami.   Po odpoczynku na dole wąwozu wyruszyliśmy w drogę powrotną. Łatwo nie było, ale o dziwo wyjście z wąwozu zajęło nam tylko jakieś 15 minut dłużej niż samo zejście.  Podczas siódmej wycieczki dotarliśmy na bardzo malowniczy płaskowyż Lashiti.   Jedną z atrakcji płaskowyżu jest jaskinia diktyjska usytuowana na wioską Psyhro. Uznawana jest ona za miejsce narodzin Zeusa.   Pod koniec objazdu płaskowyżu dotarliśmy do Eco Zoo Park gdzie można zobaczyć jak wyrabia się przedmioty z gliny, jak powstają świece czy np. drewniane rzeźby. W małym zoo zobaczyć można żyjące na Krecie zwierzęta. Nasz szczególne ucieszyły kozy kri-kri, których nie udało nam się zobaczyć dzień wcześniej w wąwozie Samaria.  Horta to mieszanka różnych zielonych warzyw oraz lokalnych ziół. Gotowe pęczki można kupić w sklepie, a że są one pokaźnych rozmiarów, to z powodzeniem można je wykorzystać do przygotowania kilku dań. Dziś podamy Wam przepis na danie z jajek, a w piątek popołudniu wykorzystamy hortę w daniu rybnym. Kreteńczycy na omlet mówią sfugato. Ponieważ nasza patelnia nie była wysokich lotów i baliśmy się przypalić danie, to nasze sfugato usmażyliśmy jak zwykłą jajecznicę. Smakowała świetnie, a szczególnie przypadł nam do gustu anyżkowy posmak, który nadała daniu natka kopru włoskiego. Przepis pochodzi z książki „Cretan Cuisine. Traditional Mediterranean Flavors”.   Sfugato z hortąSKŁADNIKI: 1 szklanka horty, 3 - 4 jajka, sól, oliwa.SPOSÓB WYKONANIA: Hortę umyć i posiekać. Podsmażyć na rozgrzanej oliwie. Doprawić solą. Jajka rozbełtać i wylać na patenię z hortą. Smażyć omlet z obu stron. Podawać. 