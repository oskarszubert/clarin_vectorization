Bardzo pozytywnie zaskoczyła nas ta zapiekanka. Spodziewaliśmy się, że będzie dobra, ale nie do tego stopnia. Pycha!! Przepis pochodzi z książki "Banany w rytmie samby: Kuchnia brazylijska". Brazylia: Ryba z kapustą - Peixe Com Repolho SKŁADNIKI: mała kapusta, 1 kg filetów rybnych, 2 kostki rosołowe, 2 łyżki masła, pomidor, łyżka mąki ziemniaczanej, filiżanka mleka, utarty żółty ser, jajko ugotowane na twardo, sól, pieprz. SPOSÓB WYKONANIA: Cienko poszatkowaną kapustę zalać rozpuszczonym w gorącej wodzie rosołkiem (2 filiżanki) i gotować aż zmięknie. Posiekany pomidor zasmażyć na maśle. Rozprowadzić w zimnej wodzie mąkę ziemniaczaną, dodać pomidor; gotować 10 minut. Dodać mleko i doprawić. Żaroodporny półmisek wysmarować masłem, układać surową rybę na przemian z ugotowaną kapustą. Zalać sosem i piec w piekarniku pół godziny. Po upieczeniu posypać utartym jajkiem. 