Sposób przygotowania tego dania przypomina robione przez nas jakiś czas temu meksykańskie Huevos Rancheros. Tu również przygotowuje się najpierw gęstą masę, a następnie wbija się do niej jajka. Żeby było szybciej już wczoraj udusiliśmy wszystkie składniki, a dziś tylko dodaliśmy jajka i zapiekliśmy całość w piekarniku. Smakowało!;-) Przepis pochodzi z książki Jenny Stacey pt. "Potrawy z ziemniaków".   SKŁADNIKI: ZIEMNIAKI: 675 g, 3 łyżki oliwy z oliwek, 1 cebula pocięta w półplasterki, 2 zmiażdżone ząbki czosnku, 400 g pomidorów śliwkowych z puszki, 75 g kiełbasy chorizo w plasterkach, 1 pocięta w paski zielona papryka, pół łyżeczki sproszkowanej papryki, 25 g czarnych oliwek bez pestek pokrajanych na połowy, 8 jajek, sól i pieprz, 1 łyżka posiekanej natki pietruszki.   SPOSÓB WYKONANIA: Pokrojone w kostkę ziemniaki gotować przez 10 min. Odcedzić i odstawić. Podgrzać oliwę na patelni, dodać cebulę i czosnek, następnie przez 2-3 minuty delikatnie smażyć, stale mieszając, aby się zeszkliły. Dodać pomidory i przez ok. 10 minut dusić na małym ogniu aż sos zgęstnieje. Dodać ziemniaki, paprykę, chorizo, paprykę w proszku, oliwki i całość wymieszać. Stale mieszając dusić przez kolejne 5 minut. Wszystko przełożyć do płaskiego naczynia żaroodpornego. Wykonać w masie ziemniaczanej 8 małych wgłębień i do każdego z nich wbić 1 jajko. Przyprawić solą i pieprzem. Piec przez 5-6 minut w nagrzanym do 225 stopni piekarniku, aż do ścięcia się jajek. Posypać pietruszką i podawać z chrupiącym pieczywem. podawać z sosem. 