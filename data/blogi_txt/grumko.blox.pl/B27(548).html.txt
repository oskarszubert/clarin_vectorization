Poniżej podaję oryginalny przepis pochodzący z bloga Nigella Gryzie. Niestety jarmuż jest u nas nie do zdobycia, więc w dalszym ciągu nie wiemy jak smakuje. Zamiast niego dodaliśmy listki rukoli i powstała bardzo ciekawa mieszanka smakowa. Danie nie tylko jest smaczne, ale i szybkie w przygotowaniu. Szczególnie gdy kurczaka ugotuje się dzień wcześniej, a potem tylko podgrzeje i doda do niego resztę składników. SKŁADNIKI: 2 szklanki bulionu z kury, pierś z kurczaka (lub inna dowolna część), ok. 126g posiekanego jarmużu, 1-2 łyżeczki oliwy z oliwek, 112g hiszpańskiej kiełbasy chorizo, pokrojonej w kostkę, 1 puszka (ok. 400g) fasoli, odcedzonej, słodka papryka, do przybrania.    SPOSÓB WYKONANIA: W garnku ugotuj bulion, wrzuć kurczaka i gotuj na małym ogniu jeszcze ok. 10 min. (aż nie będzie różowy). W międzyczasie poszarp i gotuj jarmuż w osolonej wodzie przez ok. 5 min potem odcedź. Na patelni podgrzej oliwę, wrzuć posiekane chorizo i fasolę, pomieszaj wszystko. Dolej kilka łyżek stołowych bulionu. Ułóż fasolę i chorizo na talerzu lub na płytkiej misce, rzuć na nie jarmuż na to wszystko połóż kurczaka. Bladego kurczaka posyp papryką. 