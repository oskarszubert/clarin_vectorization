Wielka Brytania: Wątróbki drobiowe z grzybami leśnymi / Chicken livers with wild mushrooms ŹRÓDŁO: Mark Hix: British Food. UWAGI: relacja z pobytu w Manchesterze i Liverpoolu w kwietniu 2012r. - link, relacja z pobytu w Londynie w styczniu 2013 - link. SKŁADNIKI: 300 g wątróbek z kurczaka, przekrojonych na połówki, 2 – 3 łyżki oleju. 300 g grzybów leśnych - u nas pieczarki, oczyszczonych i jeśli mamy duże grzyby to pokrojonych w ćwiartki – my daliśmy pieczarki, 2 rozgniecione ząbki czosnku, 100 g masła, 2 łyżki posiekanej natki pietruszki, sól morska i pieprz. SPOSÓB WYKONANIA: Z wątróbek usunąć tłuszcz i błony, przepłukać i osuszyć na ręczniku papierowym. Doprawić solą i pieprzem. Na patelni o grubym dnie rozgrzać 1 łyżkę oleju do wysokiej temperatury. Dodać wątróbki smażyć przez 1 minutę z każdej strony, by zmieniły kolor na złotobrązowy, ale w środku wciąż pozostały różowe. Przełożyć na talerz. Patelnię oczyścić papierowym ręcznikiem, wlać i rozgrzać kolejną porcję oleju. Dodać grzyby, czosnek, doprawić solą i pieprzem i smażyć na dużym ogniu przez kilka minut, mieszając od czasu do czasu, aż grzyby zmiękną i nabiorą złotobrązowego koloru. Na patelnię z grzybami ponownie włożyć wątróbki, dodać masło. Smażyć przez 1 – 2 minuty, dodać natkę pietruszki i wymieszać. Podawać natychmiast. 