Na początku roku polecaliśmy awokado nadziewane min. szynką i suszonymi śliwkami. Dziś proponujemy Wam farsz, który przygotowuje się z mięsa drobiowego z dodatkiem jajek, świeżej papryki i selera naciowego. To danie można z powodzeniem podać o każdej porze dnia, a nam osobiście bardzo smakowało podczas dzisiejszego śniadania;-) Przepis pochodzi z książki Belizeans Favourtie Foods/Erleen Godfrey. Belize: Awokado nadziewane kurczakiem SKŁADNIKI: 1 - 2 szklanki ugotowanego, pieczonego mięsa z kurczaka lub indyka, 2 posiekane jajka na twardo, 1 posiekanej małej czerwonej papryki, 2 łyżki majonezu, 1 posiekana łodyga selera naciowego, 1 starta średnia cebula, 2 duże owoce awokado, 1 łyżka soku z limonki.SPOSÓB WYKONANIA: Mięso posiekać lub zmiksować. Wymieszać z jajkami, selerem, papryką, majonezem i papryką. Awokado przeciąć na pół i wyjąć pestkę. Skropić sokiem z limonki. Owoce nadziewać farszem i podawać z sałatą i plasterkami pomidora. 