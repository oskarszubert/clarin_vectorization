Przepis pochodzi z książki Katarzyny Pośpieszyńskiej "Kuchnia Zdrowego Serca"  SKŁADNIKI: 1/2 filetów z dorsza, flądry lub soli (4 porcje), 4 płaskie łyżki mąki, 2 łyżeczki przyprawy curry, świeżo zmielony pieprz, 4 płaskie łyżki margaryny, 5 łyżek posiekanych migdałów bez łupinek.  SPOSÓB WYKONANIA: Mąkę wymieszać z curry i pieprzem. Rybę starannie obtoczyć w przyprawionej mące. Margarynę rozgrzać na teflonowej patelni na średnim ogniu. Porcje ryby włożyć na gorącą margarynę, smażyć do zrumienienia, po ok. 3-4 minuty z każdej strony, przełożyć na ogrzany półmisek. Migdały wsypać na patelnię, na której smażono rybę, mieszając smażyć na ciemnozłoty kolor, polać rybę. Rybę podawać natychmiast z ziemniakami z czosnkiem, sałatką z pomidorów i cebuli. 