Komory: Kurczak z Komorów / Poulet de Comores ŹRÓDŁO: Celtnet.Org.UkSKŁADNIKI: 1 duży kurczak (z podrobami) pokrojony na porcje, 400 ml mleka kokosowego, 2 posiekane cebule, 60 dag słodkich ziemniaków obranych i pokrojonych w kostkę, 50 dag obranej i pokrojonej na kawałki marchewki, 1 bouquet garni, 3 łyżki posiekanej natki pietruszki, 20 dag startego kokosa, kilka szczypt świeżo zmielonej gałki muszkatołowej, 10 dag świeżo startego imbiru, 500 ml sosu nyembwe (palm butter) - dodaliśmy 3 łyżki masła orzechowego, sól i pieprz do smaku.  SPOSÓB WYKONANIA: Na oleju podsmażyć na złoto kurczaka. Wyjąć mięso i dodać cebulę. Smażyć aż lekko się zezłoci. Wyjąć. Na tłuszcz włożyć podroby. I smażyć przez minutę. Zalać 700 ml wody i zagotować. Gotować 20 minut. Wyjąć podroby i posiekać. Posiekane podroby ułożyć wraz z kawałkami kurczaka, cebulą, bouquet garni oraz imbirem w naczyniu do zapiekania. Doprawić solą i pieprzem. Wlać 6 łyżek wody i dusić 10 minut. Dodać mleczko kokosowe (100 ml zachować) i gotować pół godziny. W międzyczasie ugotować marchewkę i ziemniaki. Przetrzeć na puree. Dodać 100 ml mleka kokosowego, doprawić gałką muszkatołową. Dodać tarty kokos, wymieszać i trzymać w ciepłym miejscu. Do naczynia z kurczakiem dodać nyembwe i gotować przez 5 minut. Na talerzach wykładać porcje puree marchewkowo - ziemniaczanego. Obok układać porcje kurczaka. Polać sosem i podawać posypane natką pietruszki. 