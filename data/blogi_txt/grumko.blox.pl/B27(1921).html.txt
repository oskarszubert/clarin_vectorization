Ostatnio polecaliśmy Wam ciasteczka oliwkowe, a dziś proponujemy nieco podobne danie tyle, ze tym razem w cieście zamknęliśmy farsz z porów. Co prawda ciasteczka oliwkowe bardziej nam smakowały, ale te pierożki też są fajnym pomysłem obiadowym. Przepis pochodzi ze strony AsiaRecipe.Com.   Afganistan: Pierożki z porami / BoolawneeSKŁADNIKI: 2 szklanki mąki, pół łyżeczki soli, 2/3 szklanki wody. Nadzienie z porów: 3 szklanki posiekanych porów / 2 sztuki, 2 łyżeczki soli, 1/4 łyżeczki ostrej chili, 3 łyżeczki oleju. Do smażenia: olej. SPOSÓB WYKONANIA: Mąkę przesiać z solą. Zrobić wgłębienie, wlać wodę. Zagniatać ciasto przez 5 minut. Owinąć w folię i odstawić na 30 minut. Posiekane pory wymieszać z solą, chili oraz olejem. Z ciasta formować kulki o wielkości orzecha laskowego. Rozwałkować cienko na krążki o średnicy ok. 10 cm. Na każdy krążek nakładać 2 łyżeczki farszu. Formować pierożki, dokładnie zlepiać. Smażyć po 3 - 4 pierożki na złoty kolor. Podawać na ciepło lub zimno. 