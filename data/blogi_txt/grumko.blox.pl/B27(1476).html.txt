To danie bez wątpienia przypomina pieczeń rzymską, ale naszym skromnym zdaniem jest od niej smaczniejsze. Przede wszystkim świetnym pomysłem jest panierowanie mięsa i jego obsmażenie, co sprawia, ze cały smak oraz soki pozostają w środku. Poza tym nie bez znaczenia jest doprawienie masy kuminem i oregano oraz dodatek oliwek. Polecamy!! Przepis pochodzi ze strony tasteofcuba.com.  Kuba: Pieczeń mielona z jajkami i oliwkami / Pulpeta SKŁADNIKI: 35 dag mielonej wołowiny, 10 dag mielonej gotowanej szynki, 4 jajka surowe, 3 jajka ugotowane na twardo, 1/8 łyżeczki soli, 1/4 łyżeczki pieprzu, 1 łyżeczka oregano, 1 łyżeczka kuminu, 1 łyżka roztartej cebuli, pół łyżeczki roztartego czosnku, 1 i 1/4 szklanki cracker meal - użyliśmy bułki tartej, 20 oliwek nadziewanych papryczkami, 2 łyżki oliwy. Sos: pół łyżeczki roztartego czosnku, 1 łyżeczki oregano, 1 łyżeczki mielonego liścia laurowego, 2 łyżki sosu pomidorowego, pół szklanki białego wytrawnego wina.SPOSÓB WYKONANIA: Wymieszać mięso z szynką, 2 jajkami, solą, pieprzem, oregano, kuminem, czosnkiem i cebulą. Dodać ok. 3 szklanki cracker meal i dokładnie wyrobić. Uformować pieczeń. Naciąć z boku nożem i włożyć 3 ugotowane na twardo jajka, a wzdłuż nich ułozyć pasmo oliwek. Zamknąć. Pieczeń panierować kilka razy w 2 jajkach i pozostałym cracker meal aż do zużycia składników. Usmażyć z wszystkich stron na oliwie. Włożyć do piekarnika nagrzanego do 160 stopni, wymieszać składniki sosu, polać pieczeń i piec ok. 45 minut, w międzyczasie obracając parę razy. Wymieszać składniki sosu. Pieczeń podawać pokrojoną w plastry i polaną sosem. 