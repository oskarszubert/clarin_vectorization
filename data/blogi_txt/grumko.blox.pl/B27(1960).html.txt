Bardzo fajny pomysł na szybkie danie jednogarnkowe. Po raz kolejny sprawdziło się połączenie mięsa i owoców morza. Polecamy!! Przepis pochodzi ze strony AsiaRecipe.Com Singapur: Makaron ryżowy z kiełbaskami i krewetkami / Char Kway Teow SKŁADNIKI: 1/4 szklanki oleju, 2 - 3 posiekane ząbki czosnku, 1 - 2 łyżek pasty sambal oelek, 1 - 2 chińskie kiełbaski pokrojone w plasterki - u nas biała kiełbasa, 25 dag krewetek, 45 dag świeżo ugotowanego makaronu ryżowego, 1/4 szklanki sosu sojowego, 1 łyżka brązowego cukru, 2 rozkłócone jajka, 1 szklanka kiełków fasolki mung, 3 - 4 posiekanych cebulek dymek. SPOSÓB WYKONANIA: Na rozgrzanym oleju smażyć przez 30 sekund czosnek i pastę sambal oelek. Dodać kiełbaski i krewetki. Smażyć aż krewetki będą prawie usmażone. Zmniejszyć ogień i dodać makaron. Wymieszać Dodać sos sojowy i cukier. Wymieszać. Makaron przesunąć na jedną połowę patelni, a na drugą połowę wylać jajka. Gdy się zetną porozdrabniać łyżką i wymieszać z makaronem. Dodać kiełki oraz dymkę. Chwilę razem przesmażyć i podawać. 