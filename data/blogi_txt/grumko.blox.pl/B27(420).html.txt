My również skusiliśmy się na tego domowego fast fooda i nie żałujemy bo danie nam bardzo smakowało. Ekstra jest ten sosik czosnkowy, do przygotowania którego dodałem dwa razy więcej czosnku, bo tak lubimy. Przepis mozna znaleźć na blogach: Cudawianki i Dodaj i Wymieszaj.    SKŁADNIKI: 1/2 paczki mrożonych frytek, 1 pierś kurczaka, 80 g startego żółtego sera, 4 łyżki śmietany, 4 łyżki majonezu, 2 ząbki czosnku, papryka w proszku, sól i pieprz.    SPOSÓB WYKONANIA: Frytki przygotowujemy według przepisu podanego na opakowaniu. W międzyczasie myjemy i osuszamy mięso, po czym kroimy je na nieduże kawałki. Przyprawiamy solą, pieprzem, a następnie podsmażamy na rozgrzanej oliwie. Gdy lekko się zrumienią, zdejmujemy z patelni i odsączamy na papierowym ręczniku. Gotowe frytki wykładamy na dno żaroodpornego naczynia. Posypujemy je warstwą żółtego sera. Śmietanę i majonez mieszamy ze sobą równych proporcjach, doprawiamy solą, pieprzem, papryką w proszku oraz dwoma wyciśniętymi ząbkami czosnku. Powstałym sosem polewamy frytki i ser. Na majonezowo-śmietanowej polewie układamy kawałki podsmażonego kurczaka. Na sam koniec posypujemy jeszcze raz odrobiną sera. Wstawiamy do nagrzanego do 180 stopni C piekarnika i zapiekamy przez około 10 minut, aż ser ładnie się rozpuści. 