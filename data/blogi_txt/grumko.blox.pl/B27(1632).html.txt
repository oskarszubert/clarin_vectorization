To już ostatnie tegoroczne wspólne gotowanie z Anitą i Majaną. Tym razem przygotowaliśmy pyszną gorącą czekoladę o wyraźnie kokosowym posmaku, która idealnie swoim smakiem i klimatem pasuje do dzisiejszych Mikołajek;-) Gorąco polecamy!! Przepis pochodzi ze strony My Colombian Recipes.Na koniec dziękujemy wszystkim, którzy wzięli udział w konkursie "Macie dla nas prezent?" Mieliście naprawdę fajne pomysły, które sprawiły nam wiele radości;-) Wybór był trudny: bo jak tu z tak różnorodnych propozycji wybrać i wyróżnić tylko trzy? Najbardziej spodobały nam się  pomysły: -  Kabamaigi - bo rzeczywiście dawno nie byliśmy w restauracji;-), -  Efi - bo podróż przez Australię lub Azję camperem byłaby fantastyczną przygodą, nie tylko kulinarną,-  Kasiac01, której widelec z gps - em mógłby nam ułatwić każdą - nie tylko kulinarną - podróż;-) Laureatom gratulujemy i równocześnie prosimy o przesłanie na adres sblister@interia.pl swoich danych adresowych. Czekamy na nie do jutra rana czyli publikacji naszego kolejnego wpisu. Kolumbia: Gorąca czekolada z mlekiem kokosowym / Chocolate en Leche de CocoSKŁADNIKI: 2 szklanki mleka kokosowego, 3 szklanki mleka, 20 dag pokruszonej słodkiej czekolady, pół łyżeczki ekstraktu kokosowego, cukier do smaku. SPOSÓB WYKONANIA: Na średnim ogniu doprowadzić mleko do zagotowania. Dodać czekoladę i mleczko kokosowe. Kiedy czekolada się rozpuści dodać ekstrakt kokosowy i cukier do smaku. Zmiksować. Podgrzać i podawać. 