Korzystając z kilku dni urlopu wybraliśmy na bardzo fajną wycieczkę do Muzeum Chleba, Szkoły i Ciekawostek, które mieści się w graniczącym z Bytomiem Radzionkowie. Otwarcie i poświęcenie Muzeum nastąpiło w dniu 26.04.2000r., a powstało ono z inicjatywy Piotra Mankiewicza. Zwiedzać je można od poniedziałku do piątku w godzinach od 8 do 16, a wstęp dla zwiedzających indywidualnie kosztuje 8 zł. My załapaliśmy się na zwiedzanie z grupą szkolną i przewodnikiem, które kosztuje 10 zł, a dodatkowo w tę cenę wliczone jest pieczenie bułek. Pobyt w Muzeum rozpoczyna się od projekcji 20 minutowego filmu, który opowiada o historii chleba, jak również pokazuje etapy jego przygotowania. Następnie udaliśmy się do cukierni, gdzie zwiedzający z przygotowanego wcześniej ciasta formują pieczywo, które póżniej wypiekane jest w piecu elektrycznym.    Z cukierni udajemy się na dalsze zwiedzanie. Na początek poznajemy wystrój oraz sprzęt kuchenny sprzed lat. Na zdjęciu poniżej widzicie (od lewej): 1. maszynkę do krojenia chleba. 2. specjalną filiżankę do picia rosołu z dwoma dziubkami. W zależności od użytego dziubka piło się bulion bardziej lub mniej tłusty. 3. pralkę ręczną. 4. żelazka. 5. suszarkę do włosów;-)) 6. maszynki do mięsa. 7. saboty - drewniane buty od których pochodzi nazwa sabotaż. Niezadowoleni pracownicy wpychali w maszyny powodując przestoje w pracy. 8. drylownicę. 9. widok ogólny na kuchnię. To zdjęcie przedstawia (od lewej): 1. piekarnik. 2. kuchnię góralską. 3. kolejną pralkę ręczną. 4. zestaw wałków. 5. specjalny kubek dla panów, który chronił wąsa przed ubrudzeniem. 6. urządzenie do tarcia bułki.    W muzeum znajduje się również szkolna klasa urządzona w stylu sprzed wielu lat, w której można posiedzieć sobie w starych ławkach, jak również pisać rysikiem po tabliczkach.   Obok szkolnej sali znajduje się piekarnia, w której zobaczyć można w jakich warunkach i przy użyciu jakich urządzeń wypiekany był kiedyś chleb.   Ilość i rozmaitość zgromadzonych tu eksponatów oraz urządzenie wnętrz sprawia, że zwiedzanie jest bardzo wciągające. Dodatkową zaletą jest to że zdecydowana większość ekspozycji nie jest zamknięta w gablotach co pozwala na bezpośredni kontakt z oglądanym przedmiotem. Jęsli więc będziecie w okolicy to gorąco polecamy odwiedzenie Muzeum Chleba, Szkoły i Ciekawostek. 