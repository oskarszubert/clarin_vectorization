SKŁADNIKI FARSZU: 50 g cebuli , 3 łyżki masła , 50 g ryżu długoziarnistego , 1/8 l bulionu mięsnego , 2 łyżki oleju , 200 g wątróbek z kurczaka , 100 g pokrojonych pieczarek , 4 łyżki kwaśnej śmietany , sól i pieprz. Obraną cebulę pokroić w drobną kosteczkę i zeszklić w 2 łyżkach masła, dodać ryż i poddusić, następnie zalać bulionem i gotować na małym ogniu przez 15 minut. Na oleju obsmażyć pokrojoną w kosteczkę wątróbkę z kurczaka i grzyby.  Wymieszać je razem z ryżem i śmietaną. Przyprawić solą i pieprzem.POZOSTAŁE SKŁADNIKI: 1 kurczak (ok. 1 kg) , 50 g słoniny , 1/4 l białego wina , 2 łyżeczki mąki ziemniaczanej. Kurczaka napełnić nadzieniem i zaszyć. Słoninę pokroić w kosteczkę stopić i przełożyć do formy. Kurczaka natrzeć masłem włożyć do formy i upiec, w czasie pieczenia polewać winem. Piec 45 minut w temperaturze 200 stopni. Do sosu z pieczenia kurczaka dodać troszkę wody, resztę wina i mąkę ziemniaczana wymieszać i podgrzać. 