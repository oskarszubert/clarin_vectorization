Szczerze mówiąc kulinarne dokonania Jamiego Olivera są nam mało znane. Nie mieliśmy w rękach ani jednej jego książki, jak również nie widzieliśmy żadnego programu kulinarnego z jego udziałem. Jednak wbrew temu co przed chwilą napisałem, jeden z jego przepisów zajmuje w naszej kuchni zaszczytne miejsce;-) To danie, które widzicie w logo naszego bloga to nic innego jak przepyszny omlet z ziemniakami i chorizo według przepisu Jamiego;-) Dziś proponujemy Wam kolejny jego bardzo smaczny przepis z jajkami w roli głównej, który jest również naszą propozycją w zabawie kulinarnej pt. "Gotuj z Oliverem", którą zorganizowała Viridianka.   SKŁADNIKI: 30 g masła plus mała porcja do posmarowania grzanek, 6 dużych ekologicznych jajek, 2 kromki pieczywa na zakwasie lub chrupiącego białego pieczywa, sól, świeżo zmielony czarny pieprz, 4 plastry wędzonego łososia, 1 cytryna. SPOSÓB WYKONANIA: Rozpuścić masło, usmażyć na nim dosyć luźną jajecznicę i odstawić na bok. W międzyczasie posmarować masłem upieczone tosty. Doprawić jajecznicę i wyłożyć ją na pieczywo. Na wierzch wyłożyć plastry łososia. Posypać pieprzem i podawać z ćwiartkami cytryny. 