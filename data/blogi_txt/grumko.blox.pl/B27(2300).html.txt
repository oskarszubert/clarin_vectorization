Wielka Brytania: Marynowana makrela ŹRÓDŁO: Przepis pochodzi z książki "British Food" Marka Hix, którą przywieźliśmy z naszego wypadu do Manchesteru i Liverpoolu w kwietniu 2012r.  SKŁADNIKI: 8 filetów z makreli po 75 g - 100 g każdy, 2 małe cebule pokrojone w cienkie plasterki, 1 obrana marchewka pokrojona w cienkie plasterki, 1 listek laurowy, 8 ziaren pieprzu, pół łyżeczki soli, pół łyżeczki nasion kopru włoskiego, 125 ml białego octu winnego.  SPOSÓB WYKONANIA: Piekarnik rozgrzać do 180 stopni C. Filety zrolować i spiąć wykałaczką. Ułożyć w naczyniu do zapiekania. Resztę składników włożyć do rondla wraz z 90 ml wody. Zagotować. Marynatą zalać filety. Przykryć folią aluminiową i piec 25 minut. Zostawić do ostudzenia. Serwować z chlebem i masłem. My filety z makreli najpierw usmażyliśmy, potem włożyliśmy do naczynia do zapiekania, zalaliśmy gorącą marynatą i piekliśmy przez 10 minut. 