Torcik z płatkami kukurydzianymi ŹRÓDŁO: blog Domowe Wypieki. SKŁADNIKI: Spód: 100g płatków kukurydzianych (corn flakes), 50 g migdałów w płatkach, 250 g czekolady białej (mlecznej lub gorzkiej według uznania). Warstwa jogurtowa: 300 g jogurtu greckiego, 70 g cukru, 2 łyżeczki cukru waniliowego, 3 listki żelatyny (2 i 1/4 płaskich łyżeczek żelatyny w proszku), 300g słodkiej śmietany 30-36%. Dekoracja: 20 g migdałów w płatkach, 20 g płatków kukurydzianych (corn flakes), 50 g czekolady białej (mlecznej lub gorzkiej według uznania). Dodatkowo: ok. 300 g owoców sezonowych (u nas czereśnie), galaretka (u nas wiśniowa) SPOSÓB WYKONANIA: Przygotować spód ciasta. Czekoladę połamać na kawałki i rozpuścić w kąpieli wodnej. Dodać płatki i migdały i dokładnie wymieszać. Masę przełożyć do tortownicy (o średnicy ok. 24 - 26 cm) wyłożonej papierem do pieczenia (tj. najpierw nałożyć papier na spód tortownicy i następnie zacisnąć obręcz. Wystający papier obciąć). Masę ugnieść i wyrównać w formie. Wstawić do lodówki. Przygotować dekorację. Czekoladę połamać na kawałki i rozpuścić w kąpieli wodnej. Dodać płatki i migdały i dokładnie wymieszać. Przy pomocy dwóch łyżek (lub rąk) zrobić kleksy z płatków i układać je na desce wyłożonej papierem do pieczenia. Wstawić do lodówki. Przygotować warstwę jogurtową. Żelatynę namoczyć w 3 łyżkach zimnej wody. Jogurt wymieszać dokładnie z cukrem i cukrem waniliowym na gładką masę. Gdy żelatyna napęcznieje podgrzać, aż się rozpuści. Dodać dwie łyżki jogurtu z cukrem i wymieszać, a następnie dodać do reszty jogurtu i dokładnie wymieszać. (W ten sposób zapobiegniemy powstaniu grudek). Śmietanę ubić na sztywno i wmieszać delikatnie do masy jogurtowej. Masę wyłożyć do tortownicy. Wstawić do lodówki. Owoce umyć, odszypułkować i osuszyć (czereśnie wypestkować). Pokroić na plasterki i ułożyć na warstwie jogurtowej. Galaretkę przygotować według przepisu na opakowaniu. Zimną galaretką zalać truskawki. Ciasto wstawić do lodówki na co najmniej 3 godz. Kolejno na galaretce ułożyć przygotowane kleksy z płatków. 