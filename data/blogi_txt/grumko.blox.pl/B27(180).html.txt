Ja zamiast cząbru dodałem łyżeczkę czubricy czerwonej. Dodatkowo do tego typu dań lubię dodawać 2-3 pokrojone frankfuterki - uzyskuje się wtedy świetny lekko podwędzany smaczek. SKŁADNIKI: 70 dag mieszanego mięsa mielonego, 4 jajka, 3/4 szklanki soku pomidorowego, 3/4 szklanki płatków owsianych, 2 cebule, 2 łyżki margaryny, 3 łyżki bułki tartej, łyżeczka cząbru, szczypta gałki muszkatołowej, sól i pieprz  SPOSÓB WYKONANIA: Cebulę obrać, opłukać, drobno pokroić i przełożyć do dużej miski. Dodać sok pomidorowy rozprowadzony w 3/4 szklanki wody, jajko, płatki owsiane, cząber, gałkę muszkatołową, sól i pieprz. Wszystkie składniki dokładnie wymieszać i odstawić na 5 minut. Następnie dodać mięso i starannie wyrobić na jednolitą masę. 3 jajka ugotować na twardo, ostudzić i obrać z skorupek. Na kawałku folii aluminiowej rozłożyć mięso, nadać mu kształt prostokąta. Na środku umieścić jajka jedno za drugim i zwinąć placek formując klops. Długą wąską foremkę wysmarować margaryną, wysypać bułką tartą i włożyć klops. Piec w nagrzanym piekarniku przez 50 minut. Gotowy przestudzić i pokroić. 