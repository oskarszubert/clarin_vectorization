Witamy w Nowym Roku!! Dziś przepis na śledzie, które bardzo lubimy i przygotowujemy zwykle w związku z klimatem sylwestrowo - noworocznym: Taka nasza mała świecka tradycja;-) Przepis pochodzi z Poradnika Domowego - numer grudzień 1996r. P.S. Ja nie przepadam za całkiem surowymi śledziami, więc oprócz moczenia zalewamy je na kilka godzin sokiem z cytryny. Wyczytałem kiedyś, że taki sok ścina białko i ryba nie jest do końca surowa. Ten sposób jak dla mnie jest ok.  SKŁADNIKI: 10 filetów matiesów, 4 łyżki majonezu, 10 dag kremówki, cebula, 3 łyżki groszku konserwowego, sok z jednej cytryny, łyżka kaparów, natka pietruszki, cukier, sól, pieprz.   SPOSÓB WYKONANIA: Śledzie płuczemy (zbyt słone krótko wymoczyć), osączamy na papierowym ręczniku, zwijamy w roladki i układamy na półmisku. Śmietanę ubijamy, mieszamy z majonezem, groszkiem, posiekaną cebulą i kaparami, doprawiamy sokiem z cytryny, cukrem, solą i pieprzem. Obkładamy śledzie sosem i posypujemy posiekaną natką. Podajemy z pieczywem lub z ziemniakami z wody. 