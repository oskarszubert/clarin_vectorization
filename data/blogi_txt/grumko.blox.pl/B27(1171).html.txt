Dosyć specyficzny to sos, bo właściwie jest nim bardzo smaczna kapusta kiszona, duszona z dodatkami. Polecamy!! Przepis pochodzi ze strony Kuchnia Kaszubska i jest naszą siódmą propozycją w ramach zabawy "Gotujemy po polsku!", która odbywa się pod patronatem agregatora blogów kulinarnych zPierwszegoTloczenia.pl.    SKŁADNIKI: Dowolne filety rybne, 20 dkg włoszczyzny, 75 dkg kapusty kiszonej, cebula, masło, kilka grzybów suszonych, niecała szklanka śmietany, listek laurowy, ziele angielskie, pieprz, sól. SPOSÓB WYKONANIA: Kapustę /mało kwaśną/ , włoszczyznę poszatkowaną na tarce przyprawić do smaku i udusić na miękko, dodać cebulę usmażoną osobno na smalcu, zrobić zasmażkę na łyżce masła i łyżce mąki dodać do miękkich warzyw i chwilę jeszcze dusić, następnie zalać śmietaną, doprawić do smaku. Rybę usmażyć na oleju, podawać przykrytą sosem. Uduszone osobno grzyby można posiekać i dodać na końcu już na wydaniu lub dodać do duszenia razem z warzywami, jak kto woli. Danie smaczne na zimno i na ciepło. Pasuje na kolację wigilijną. 