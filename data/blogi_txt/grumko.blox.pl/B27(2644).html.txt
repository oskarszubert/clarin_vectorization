Francja: Salade aux noix ŻRÓDŁO: książka "A little taste of France". Przepis inspirowany naszymi wakacjami w Paryżu i na Martynice na przełomie czerwca i lipca 2013r. Obszerną relację z tego wyjazdu znajdziecie po kliknięciu TUTAJ. SKŁADNIKI: 4 cienkie plasterki bagietki, 1 ząbek czosnku przekrojony na połowę, 80 ml oliwy z oliwek, 1 duża chrupiąca sałata lub mix różnych sałat, 1 łyżka oleju z orzechów włoskich, 1 łyżka czerwonego octu winnego, 1 łyżeczka musztardy Dijon, pół szklanki orzechów włoskich w kawałkach, 140 g cienkich kawałków bekonu.  SPOSÓB WYKONANIA: Kawałki bagietki natrzeć czosnkiem, skropić delikatnie oliwą i piec aż będą chrupiące. Odstawić do ostygnięcia. Sałatę porwać na kawałki. Wymieszać pozostałą oliwę, olej z orzechów, ocet, musztardę i przyprawić. Orzechy zalać wodą i gotować przez minutę. Odcedzić i osuszyć. Bekon usmażyć na chrupko. Bekonem posypać sałatę. Osuszone orzechy podsmażyć na złoto. Dodać do sałaty. Polać dressingiem i delikatnie wymieszać. Dodać czosnkowe grzanki z bagietki. Podawać. 