Karaiby: Potrawka z kurczaka na słodko ŻRÓDŁO: Caribbean / The Australian Women’s Weekly. Przepis inspirowany naszymi wakacjami w Paryżu i na Martynice na przełomie czerwca i lipca 2013r. Obszerną relację z tego wyjazdu znajdziecie po kliknięciu TUTAJ. SKŁADNIKI: 1 średnia posiekana cebula, 3 średnie posiekane pomidory, 1 posiekana łodyga selera naciowego, 1 łyżka posiekanej cebuli dymki, 3 łyżki posiekanej natki pietruszki, 2 rozgniecione ząbki czosnku, 1 łyżeczka listków świeżego tymianku, 1 łyżka soku z limonki, 2 łyżki słodkiego sosu chili, poł łyżeczki soli, pół łyżeczki pieprzu, 8 podudzi z kurczaka (1,2 kg), 2 łyżki oliwy z oliwek, 2 łyżki ciemnego brązowego cukru, 2 szklanki bulionu z kurczaka, 1 łyżka pasty pomidorowej, 2 średnie marchewki pokrojone w 1 cm plasterki, 1 limonka pokrojona na cząstki.  SPOSÓB WYKONANIA: W misce wymieszać cebulę, pomidory, seler, dymkę, natkę, czosnek, tymianek, sok z limonki, sos chili, sól i pieprz. Dodać mięso z kurczaka, wymieszać, nakryć i odstawić na noc do lodówki. Rozgrzać oliwę, dodać cukier i gotować od momentu aż pojawią się bąbelki. Kurczaka osączyć z marynaty. Marynatę zostawić. Kurczaka włożyć do cukru i gotować tak aby cały obtoczył się w syropie. Wyjąć kurczaka. Na patelnię dodać bulion. Dokładnie wymieszać. Dodać pastę pomidorową. Wymieszać. Dodać marynatę. Wymieszać. Włożyć kurczaka i marchewkę. Gotować 45 minut. Do miękkości mięsa. Wyjąć kurczaka i trzymać w cieple. Sos zredukować o połowę. Kurczaka serwować polanego sosem i przybranego kawałkami limonki. 