Tunezja: Ryba z harissą ŹRÓDŁO: Recipes4Us.Co.Uk. UWAGI: Przepis jes również naszą propozycją w III Festiwalu Kuchni Arabskiej, który zorganizowała Panna Malwinna. SKŁADNIKI: 90 dag filetów z białej ryby, sól i pieprz, mąka, 4 łyżki oliwy, 1 mała posiekana cebula, 2 rozgniecione ząbki czosnku, 240 ml puszka pulpy z pomidorów, pół łyżeczki harissy, 1 liść laurowy, 120 ml wody, 20 dag posiekanych czarnych oliwek, 1 łyżka soku z cytryny, świeżo posiekana natka pietruszki.  SPOSÓB WYKONANIA: Rybę doprawić solą i pieprzem. Panierować w mące. Rozgrzać oliwę i smażyć rybę z złoto z obu stron. Osączyć z tłuszczu na papierowym ręczniku. Trzymać w cieple. Na patelnię włożyć cebulę z czosnkiem i smażyć 3 – 4 minuty, mieszając od czasu do czasu. Dodać pulpę z pomidorów, harissę, liść laurowy i wodę. Gotować 10 minut. Do sosu włożyć rybę. Dodać oliwki. Dusić na małym ogniu 10 minut. Przed podaniem wyjąć liść laurowy i dodać sok z cytryny. Posypać natką i podawać. 