Święta za pasem, a więc dania rybne są jak najbardziej na czasie;-) Nasz świąteczny łosoś mrozi się już w lodówce, a jego kawałek wykorzystaliśmy już teraz do przygotowania tego pysznego dania;-) Przepis pochodzi ze strony ChinesefoodRecipes.Com. Chiny: Łosoś z sosem pesto w chińskim stylu SKŁADNIKI: 45 dag filetu z łososia w jednym lub dwóch kawałkach, 1 łyżka jasnego sosu sojowego, 1 łyżka oleju sezamowego, 3 łyżki octu ryżowego, 2 łyżki oleju z orzeszków ziemnych, 1 łyżka skrobi kukurydzianej, 2 łyżki posiekanej zielonej cebulki, 1 łyżka posiekanej kolendry, 2 łyżki posiekanego imbiru, 2 posiekane ząbki czosnku. Sos do podania: 3 łyżki soku z limonki, 2 łyżki jasnego sosu sojowego, 2 łyżki cukru, pół łyżeczki soli, pół łyżeczki pokruszonego pieprzu syczuańskiego, 1/4 łyżeczki czarnego mielonego pieprzu. SPOSÓB WYKONANIA: Połowę imbiru wymieszać z czosnkiem. Odstawić. Wymieszać składniki sosu. Wymieszać sos sojowy, ocet, olej sezamowy, i resztę imbiru. Dodać łososia wymieszać i odstawić do marynowania na minimum 20 minut, a najlepiej kilka godzin. Rybę przełożyć na wysmarowaną olejem folię aluminiową. Ugotować na parze. Wymieszać skrobię z odrobiną wody. Rozgrzać olej. Dodać czosnek wymieszany z imbirem. Smażyć 15 sekund, wlać sos, gdy się zagotuje dodać zieloną cebulkę i kolendrę. Dodać skrobię i gotować aż sos zgęstnieje. Rybę serwować polaną wcześniej przygotowanym sosem do podania. 