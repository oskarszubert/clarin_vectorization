Na ten przepis zwróciłem uwagę już w zeszłym roku, ale jakoś nie potrafiliśmy się za niego zabrać. W końcu przygotowaliśmy tę zapiekankę i bardzo nam smakowała. Myślę, że w sezonie można by zamiast pieczarek użyć świeżych grzybów leśnych i byłaby wtedy wręcz idealna. Przepis można znaleźć np. na stronie kuchnia.now.pl.    SKŁADNIKI: 1 kurczak, 25 dag włoszczyzny, 10 dag kiełbasy szynkowej lub szynki, 10 dag schabu karkowego pieczonego, 20 dag pieczarek, 10 dag cebuli, 1 dag bułki tartej, 4 dag masła 5 dag żółtego ostrego sera, 2 dag ketchupu, zielenina. Sos: 1 dag mąki, 4 dag masła, 25 dag mleka,12 dag śmietany, sól, pieprz.    SPOSÓB WYKONANIA: Kurczaka ugotować w niewielkiej ilości wody z włoszczyzną wyjąć kości mięso pokroić na kawałki. Szynkę i upieczony schab pokroić w paski. Pieczarki podsmażyć z cebulą na dość ostrym ogniu. Pokrojone mięso połączyć z pieczarkami ketchupem i przyprawami, wymieszać z sosem beszamelowym. Przyrządzenie sosu: białą zasmażkę z mąki i masła rozprowadzić mlekiem, mieszając zagotować, odstawić z ognia, dodać śmietanę stale mieszając. Przygotowaną masę ułożyć w posmarowanym masłem i posypanym bułką tartą ogniotrwałym naczyniu, posypać startym serem, położyć na wierzchu kawałki masła. Wszystko zapiec w gorącym piekarniku na rumiano. Podawać posypaną zieleniną. 