Dziś na śniadanie przygotowaliśmy pomidory ze smaczną sałatką z wędzonej ryby. Ponieważ nakładanie jej na połówki warzyw wydawało nam się zajęciem żmudnym, to po prostu pomidory wydrążaliśmy do połowy i nadziewaliśmy je farszem, które dzięki temu ładnie i stabilnie się prezentowały;-) Przepis na "Bacalao al estilo de tenerife" pochodzi z książki Janiny Pałeckiej i Oskara Sobańskiego "Potrawy z hiszpańskiej tawerny" i jest równocześnie naszą pierwszą propozycją w ramach akcji Pomidorowy Sezon 2009.   SKŁADNIKI: 75 dag wędzonego dorsza, morszczuka lub innej ryby o suchym, chudym mięsie, 12 dużych pomidorów, 6 jaj, duża papryka, duży ogórek, 12 pieczarek, sok z cytryny, majonez, natka pietruszki, sól.SPOSÓB WYKONANIA: Ugotować jajka na twardo i 3 z nich pokroić w plasterki. Pomidory sparzyć, obrać ze skórki, pokroić na połówki. Paprykę opiec nad płomieniem, otrzeć ze skórki, rozciąć, wyjąć pestki, pokroić w wąskie paseczki. Ogórek i pieczarki pokroić w paseczki. Rybę obrać ze skóry i podzielić na podłużne cząstki wielkości małego palca. Wymieszać delikatnie w misce rybę, plasterki jaj, paprykę, ogórek i pieczarki, posolić, skropić obficie sokiem z cytryny i dodać majonez. Farsz nakładać na połówki pomidorów, tworząc estetyczne piramidki. Ułożyć na półmisku, przybrać pozostałymi jajkami pokrojonymi w ćwiartki. 