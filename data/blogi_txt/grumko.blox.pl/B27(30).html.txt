To stary przepis bo pochodzi z miesięcznika Moje Gotowanie z lipca 1996r. Za każdym razem nie wychodzi nam jak kiełbaska, którą da się kroić. Może trzeba by dodać więcej żelatyny, ale nie eksperymentujemy z tym, bo w sumie odpowiada nam ta konsystencja, która wychodzi: coś ala serek topiony. Najważniejsze, że jest bardzo smaczne Dziś jedliśmy ją z własnoręcznie upieczonym chlebem greckim z oliwkami  SKŁADNIKI: opakowanie sera feta, łyżeczka żelatyny, 3 ogórki konserwowe, pół szklanki grzybków marynowanych, pół żółtej papryki, pół czerwonej papryki, świeży ogórek.   SPOSÓB WYKONANIA: Żelatynę namoczyć w niewielkiej ilości wody. Gdy napęcznieje, podgrzać, rozpuścić, ostudzić. Paprykę i ogórek umyć, drobno pokrajać. Ogórki konserwowe i grzybki pokrajać w kostkę. Ser zemleć, dodać warzywa i żelatynę, dokładnie wymieszać. Masę ułożyć na folii aluminiowej, uformować walec, zawinąć. Włożyć do lodówki na 2-3 godziny. Odwinąć z folii i pokroić w plastry. 