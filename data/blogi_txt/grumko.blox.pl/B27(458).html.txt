Mimo, że od wypicia tego koktajlu minęło już dobrych kilkanaście godzin to jakoś nie zauważyłem byśmy stali się jeszcze bardziej piękniejsi;-) Być może trzeba jeszcze trochę poczekać;-) A tak na poważnie to napój jest bardzo gęsty, sycący  i do tego smaczny. Oczywiście robiliśmy go ze świeżych truskawek i w wersji z kefirem. Przepis pochodzi ze strony Ugotuj.to, a widziałem go też na blogu Ameba w kuchni.    SKŁADNIKI: 1 opakowanie mrożonych truskawek (45 dag), 4 łyżki miodu, 1/2 szklanki płatków owsianych, 1/2 szklanki posiekanych orzechów, 15 dag kefiru lub jogurtu.    SPOSÓB WYKONANIA: Owoce rozmroź, zmiksuj z miodem, połącz z płatkami owsianymi i orzechami, wymieszaj z kefirem lub jogurtem. Podawaj po schłodzeniu. Podobnie możesz przygotować koktajl malinowy lub z czarnych jagód. 