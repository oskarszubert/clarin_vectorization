Ostatni raz w Krakowie byliśmy 3 lata temu, a zatrzymaliśmy się tam wracając z wycieczki do Kopalni Soli w Wieliczce. Weszliśmy wtedy na Wzgórze Wawelskie i przespacerowaliśmy się na Rynek. Tym razem głównym celem naszej wyprawy był Ogród Botaniczny Uniwersytetu Jagiellońskiego. Szczegółowe informacje na temat ogrodu znajdziecie na oficjalnej stronie, a od nas tylko dodam, że na prawdę warto odwiedzić to miejsce, by w ciszy i spokoju delektować się pięknem przyrody.     Ponieważ ogród zlokalizowany jest blisko centrum, to spacerkiem wzdłuż ulicy Kopernika dotarliśmy do Plant, a stamtąd udaliśmy się w odwiedziny do Smoka Wawelskiego;-)    Z Wawelu ulicą Grodzką dotarliśmy na Rynek, a stamtąd skierowaliśmy się w kierunku Galerii Krakowskiej.  W Galerii Krakowskiej znajduje się cukiernia Słodki Wentzl, a tam spotkaliśmy się z Anitą, którą znacie jako autorkę bloga Tak sobie pichcę...;-) Korzystając z okazji jeszcze raz dziękujemy za bardzo miłe spotkanie i oczywiście polecamy się na przyszłość;-) 