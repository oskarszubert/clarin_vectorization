Proste danie z warzyw, które zjedliśmy ze smakiem z dodatkiem pieczywa. Przepis pochodzi ze strony AsiaRecipe.Com. Pakistan: Warzywa w sosie jogurtowo - kokosowym SKŁADNIKI: 100 g zielonej fasolki pokrojonej na centymetrowe kawałki, 50 g marchewki pokrojonej w półcentymetrową kostkę, 50 g zielonego groszku, 3/4 łyżeczki chili, pół łyżeczki kurkumy, 3/4 łyżeczki soli, 350 ml wody, 250 ml jogurtu naturalnego, 2 zielone papryczki chili, 1 łyżeczka mielonej kolendry, 2 łyżki wiórków kokosowych, 1 łyżka oleju, pół łyżeczki nasion gorczycy, 8 listków curry. SPOSÓB WYKONANIA: W garnku wymieszać warzywa, chili, kurkumę, sól i wodę. Gotować przez 20 minut. Zdjąć z ognia. Wymieszać jogurt, posiekane papryczki chili, kolendrę i wiórki. Rozgrzać olej. Dodać gorczycę i liście curry. Smażyć 5 - 6 sekund, a następnie wlać ugotowane warzywa z wodą. Gotować 2 - 3 minuty. Wlać jogurt i gotować 4 - 5 minut. Podawać z ryżem. 