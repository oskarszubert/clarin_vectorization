Dziś polecamy kolejne już w tym roku małe danko z kurczaka, które dzięki warzywom i aromatycznym przyprawom bardzo przyjemnie smakuje. Przepis pochodzi ze strony ExploreNepal.Com. Nepal: Kurczak z cukinią SKŁADNIKI: 45 dag piersi kurczaka pokrojonej w 2,5 cm kostkę, 2 szklanki cukini pokrojonej w plasterki, 1 szklanka czerwonej papryki pokrojonej w plasterki, 1 szklanka pokrojonej w plasterki cebuli, 1 szklanka bulionu z kurczaka, 1 szklanka naturalnego jogurtu, 1 łyżeczka posiekanego czosnku, 1 łyżeczka tartego imbiru, 1 łyżeczka nasion kopru włoskiego, 1 łyżka kuminu, 1 łyżeczka kurkumy, 1 łyżeczka chili, pół łyżeczki mielonego pieprzu, 2 łyżki klarowanego masła, sól do smaku, olej z gorczycy, 2 łyżki posiekanej kolendry. SPOSÓB WYKONANIA: Rozgrzać olej i podsmażyć doprawionego solą i pieprzem kurczaka. Zdjąć z patelni. Rozgrzać masło i podsmażyć nasiona kopru włoskiego. Dodać cebulę, podsmażyć na brązowo. Dodać kurkumę, kumin, imbir, czosnek i chili. Mieszając smażyć przez minutę. Dodać cukinię i paprykę. Podsmażyć. Dodać kurczaka i smażyć 2 minuty. Dodać jogurt i bulion. Gotować do zgęstnienia ok. 10 minut. Posypać kolendrą i podawać z chlebkami roti lub ryżem. 