Tydzień z kuchnią meksykańską za nami, więc najwyższa już pora na deser pochodzący z tego kraju;-) Torta de cielo to ciasto o mocnym, wyrazistym smaku, który z pewnością zadowoli miłośników migdałów;-) Przepis pochodzi z książki Marleny Spieler "What's Cooking: Mexican".  Meksyk: Meksykańskie ciasto migdałowe/ Torta de cielo SKŁADNIKI: 175 g surowych migdałów w skórkach, 225 g niesolonego masła w temperaturze pokojowej, 225 g cukru, 3 jajka, lekko roztrzepane, 1 łyżeczka olejku migdałowego, 1 łyżeczka olejku waniliowego, 9 łyżek zwykłej mąki, szczypta soli, masło do natłuszczania. Po podania: cukier puder, do posypania płatki migdałowe, uprażone SPOSÓB WYKONANIA: Okrągłą lub kwadratową formę do ciasta posmarować cienko masłem i wyłożyć pergaminem. Rozdrobnić migdały tak, aby przypominały kaszę. Utrzeć masło z cukrem na gładką, puszystą masę. Dodać jajka, migały, olejek migdałowy i olejek waniliowy. Dokładnie wymieszać. Dodać mąkę i sól. Wymieszać.  Przełożyć do natłuszczonej formy i wygładzić powierzchnię. Piec w piekarniku nagrzanym do temperatury 180 stopni przez około  40 -50 minut, aż ciasto przy lekkim naciśnięciu będzie mieć konsystencję gąbki. Wyjąć z piekarnika i odstawić do ostygnięcia. Przed podaniem oprószyć cukrem pudrem i ozdobić prażonymi migdałami. 