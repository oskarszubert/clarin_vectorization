Przepis pochodzi ze strony AllRecipes.Com. Pieczeń wieprzowa z nasionami kopru włoskiego SKŁADNIKI: 2 łyżki nasion kopru włoskiego, 2 łyżeczki suszonego rozmarynu, 1 łyżeczka suszonego tymianku, 1 łyżeczka czarnego pieprzu w kulkach, 1 łyżka gruboziarnistej soli, 5 łyżek posiekanego czosnku, 2 łyżki ouzo, 3,6 kg mięsa wieprzowego na pieczeń, 2 duże cebule pokrojone w plasterki, 1 bulwa kopru włoskiego pokrojona w plasterki. SPOSÓB WYKONANIA: Rozgrzać piekarnik do temperatury 165 stopni. Na patelni uprażyć nasiona kopru, rozmarynu, tymianku i pieprzu - od 1 do 3 minut. Przełożyć do moździerza. Dodać sól, czosnek i ouzo. Utłuc na pastę. Z mięsa odciąć nadmiar tłuszczu. Mięso nasmarować pastą. Na dnie dużego naczynia do zapiekania ułożyć plasterki cebuli i kopru włoskiego. Podlać taką ilością wody aby zakrywała warzywa. Na warzywa wyłożyć mięso. Piec do miękkości mięsa - ok. 5 do 6 godzin. Podczas pieczenia podlewać wodą. 