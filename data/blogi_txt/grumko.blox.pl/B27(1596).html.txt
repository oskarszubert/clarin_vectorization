Absolutnie fantastyczna zupa!! Pyszny wywar, miękkie mięso, a do tego wspaniałe kulki z kaszki kukurydzianej i parmezanu. właśnie z kulkami mieliśmy mały problem, ale łatwo go rozwiązaliśmy. Po dodaniu jednego jajka i jednego żółtka masa była dosyć sypka i mało plastyczna. W związku z tym dodaliśmy pozostałe białko, które ładnie związało masę i formowanie kulek było samą przyjemnością;-) Przepis pochodzi z książki The Book Of Latin American Cooking /Elisabeth Lambert Ortiz i jest naszą propozycję w akcji "Jedzmy kaszę", którą zorganizowała koleżanka Edyta.  Przy okazji przepisu na zupę przypominamy Wam o trwającym do 15 listopada br. konkursie, który jest częścią nowego projektu marki Winiary pt. "Zupy to nasza specjalność!". Aby wziąć w nim udział wystarczy umieścić na stronie konkursowej przepis na jeden z zadanych tematów, którymi są: "Zaproponuj pyszną zupę z Twojego regionu" lub "Zaproponuj swoją ulubiona zupę". Nagrodami w konkursie są blendery marki Philips oraz zestawy produktów Winiary. Serdecznie zapraszamy;-)    Paragwaj: Zupa Bori Bori SKŁADNIKI: 90 dag chudej wołowiny, 1 łyżeczka świeżo mielonego pieprzu, 2 łyżki oliwy, 12 dag posiekanego bekonu, 1 duża nieobrana i pokrojona w ćwiartki cebula, 1 główka nieobranego i przekrojonego na pół czosnku, 3 pokrojone na połówki łodygi selera naciowego, 1 średnia marchewka przekrojona na pół, 1 listek laurowy, 7 goździków, 1 łyżka soli. Kluseczki: 1 szklanka kaszki kukurydzianej lub grysiku, 1 szklanka startego parmezanu, 2 łyżeczki soli, 1 mała drobno posiekana cebula, 1/4 szklanki klarowanego masła, 1 jajko, 1 żółtko, 2 łyżki posiekanej natki pietruszki, tarty parmezan.SPOSÓB WYKONANIA: Mięso pokroić w 5 cm kostkę i oprószyć pieprzem. Na oliwie podsmażyć bekon. Dodać mięso i zbrązowić z wszystkich stron. Dodać cebulę, czosnek, seler, marchewkę, liść laurowy, goździki, 1 łyżkę soli. Wlać ok. 3,5 litra wody, doprowadzić do wrzenia. Zmniejszyć ogień i gotować do miękkości mięsa czyli ok. półtorej godziny. Zdjąć z ognia i wyjąć mięso. Bulion przecedzić przez sitko, a następnie przez gazę. Powinno być 10 szklanek bulionu. W międzyczasie wymieszać kaszkę, parmezan, 2 łyżeczki soli. Dodać posiekaną cebulę oraz masło i dobrze wymieszać. Następnie do masy dodać jajko i żółtko. Wymieszać, nakryć folą i odstawić na 30 minut w temperaturze pokojowej. Ciasto podzielić na 30 porcji. Rękami formować kluseczki i gotować je przez 15 minut. Wyjąć z wody. Zagotować bulion (można dodać szafran), włożyć kawałki mięsa i bekonu, gotować przez 15 minut. Włożyć kluseczki i gotować kolejne 15 minut. Zupę podawać posypaną natką pietruszki. 