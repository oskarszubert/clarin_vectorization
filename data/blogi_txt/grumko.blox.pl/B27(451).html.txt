Czasem mamy smaka, żeby coś dojeść i wtedy z pomocą przychodzą nam takie właśnie kotlety. Składniki są zawsze w lodówce, a przygotowanie potrawy nie zajmuje dużo czasu. Szynkę można zastąpić czymś innym np. plasterkami pomidora lub świeżego ogórka, a jeśli poda się kotlety z ziemniakami, frytkami, surówkami to mamy szybki i prosty obiad.  SKŁADNIKI: kilka plasterków żółtego sera, kilka plasterków szynki, mąka, jajko, bułka tarta, sól, pieprz, ulubione przyprawy.   SPOSÓB WYKONANIA: Pomiędzy plasterki sera wkładany kawałki szynki. Ilość i grubość - jak kto lubi. Gotowe paczuszki tniemy w kwadraty, prostokąty lub trójkąty. Roztrzepane jajko doprawiamy solą, pieprzem i ulubionymi przyprawami. Panierujemy jak tradycyjne kotlety schabowe. Smażymy do momentu, aż panierka się zezłoci, a ser zacznie się rozpływać. 