Smaczne danie, w którym sos przypomina trochę spaghetti a la carbonara tyle, że zamiast wędzonego boczku dodaje się posiekane orzechy włoskie. Przepis pochodzi z książki "Potrawy z orzechów" Hanny Szymanderskiej.    SKŁADNIKI: 50 dag spaghetti, 4 łyżki masła, 4-5 łyżek tartego żółtego sera (parmezan, cheddar), pół szklanki gęstej śmietany, 3 surowe żółtka, szklanka posiekanych orzechów włoskich, sól, pieprz    SPOSÓB WYKONANIA: Orzechy połączyć z tartym serem, śmietaną, żółtkami, szczyptą soli i pieprzu. Dodać śmietanę, masę dokładnie wymieszać w dużej, głębokiej, lekko ogrzanej salaterce. Makaron ugotować w osolonej wodzie, odcedzić i natychmiast wrzucić do salaterki z sosem, jeszcze raz dokładnie wymieszać, polać stopionym masłem i podawać zaraz po przyrządzenia. 