Karaiby: Krewetki kokosowe ŻRÓDŁO: Caribbean / The Australian Women’s Weekly. Przepis inspirowany naszymi wakacjami w Paryżu i na Martynice na przełomie czerwca i lipca 2013r. Obszerną relację z tego wyjazdu znajdziecie po kliknięciu TUTAJ. SKŁADNIKI: 16 surowych dużych krewetek (800 g), 2 łyżki soku z limonki, 1 łyżka wytrawnego białego wina, 4 rozgniecione ząbki czosnku, pół łyżeczki soli, 1/4 łyżeczki świeżo zmielonego czarnego pieprzu, 1 szklanka (90 g) wiórków kokosowych, 2 łyżki posiekanych listków kolendry, 2 łyżki mąki, 2 lekko rozbełtane jajka, olej do głębokiego smażenia, 2 limonki pokrojone w ćwiartki. SPOSÓB WYKONANIA: Krewetki obrać i oczyścić. W misce wymieszać sok z limonki, wino, czosnek, sól i pieprz. Dodać krewetki, wymieszać i odstawić do lodówki, by się zamarynowały. W miseczce wymieszać kokos z kolendrą. Krewetki wyjąć z marynaty i osuszyć na papierowym ręczniku. Mąkę wsypać do plastikowego woreczka, dodać krewetki i wymieszać, by pokryły się mąką, po czym wyjąć je, zanurzać w jajkach, potem dociskając obtaczać w kokosie, tak by pokryły się kokosową panierką. Smażyć w rozgrzanym głębokim oleju przez 1 minutę na złoty kolor. Podawać z kawałkami limonki. 