Francja: Francuskie tosty z kompotem wiśniowo - bazyliowym ŹRÓDŁO: Mała Paryska Kuchnia Rachel Khoo. SKŁADNIKI: 1 jajko, 250 ml mleka, 1 łyżka cukru, 4 kromki chałki lub pieczywa tostowego, 1 łyżka masła. Kompot: 45 dag mrożonych wydrylowanych wiśni, 15 dag cukru pudru, pęczek bazylii. SPOSÓB WYKONANIA: Przygotować kompot: wszystkie składniki włożyć do garnka i gotować bez przykrycia przez 15 minut, od czasu do czasu mieszając. W międzyczasie przygotować tosty: W naczyniu ubić jajko, mleko i cukier. W tej mieszance zanurzyć na minutę kromkę pieczywa, po czym ją odwrócić i pozostawić na kolejną minutę. Tak samo postępujemy z następnymi porcjami. Na średnim ogniu podgrzać masło na dużej patelni. Włożyć kromki pieczywa na 2 - 3 minuty. Kiedy się przyrumienią, odwrócić i smażyć jeszcze 2 - 3 minuty. Z kompotu usunąć bazylię. Tosty podawać ciepłe, prosto z patelni, polewając je kompotem. 