Malawi: Ciasteczka z orzeszków ziemnych ŹRÓDŁO: Recipes.Wikia.Com. SKŁADNIKI: 150 g drobno posiekanych orzeszków ziemnych, 150 g margaryny lub masła, 2 łyżki cukru, pół łyżeczki ekstraktu waniliowego, 220 g mąki, cukier puder, szczypta soli. SPOSÓB WYKONANIA: Utrzeć cukier z margaryną. Dodać orzeszki, ekstrakt, sól i mąkę. Wyrobić ciasto. Formować kulki - my ciasto formowaliśmy w okrągłych foremkach. Przełożyć na blaszkę wyłożoną papierem do pieczenia i piec 35 minut w temperaturze 170 stopni C. Wyjąć z piekarnika: kulki od razu obtoczyć w cukrze pudrze, jeśli uformowaliśmy ciasteczka to posypać je cukrem pudem. Kiedy ciastka ostygną jeszcze raz obtoczyć je lub posypać cukrem pudrem. Podawać. 