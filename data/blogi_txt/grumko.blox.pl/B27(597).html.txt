Już jakiś czas temu smażyliśmy klasyczną hiszpańską tortillę składającą się z jajek i ziemniaków. Tym razem przygotowaliśmy ją w wersji wzbogaconej o dodatek innych warzyw. Obie są dobre i mają tę zaletę, że można je spokojnie zabrać ze sobą do pracy i zjeść ze smakiem na drugie śniadanie;-) Przepis pochodzi z książki Jenny Stacey pt. "Potrawy z ziemniaków". P.S. Przy okazji miłośnikom hiszpańskich smaków polecamy bardzo smaczny omlet z ziemniakami i chorizo.   SKŁADNIKI: ZIEMNIAKI: 1 kg woskowych pokrojonych w plasterki, 4 łyżki oleju roślinnego, 1 cebula pokrajana w plasterki, 2 zmiażdżone ząbki czosnku, 1 pokrajana w kostkę zielona papryka, 2 oczyszczone z pestek i pokrajane w kostkę pomidory, 25 g kukurydzy osączonej z zalewy, 6 dużych roztrzepanych jaj, 2 łyżki posiekanej natki pietruszki, sól, pieprz.   SPOSÓB WYKONANIA: Przez 5 minut gotować ziemniaki w rondlu, a następnie odcedzić. Rozgrzać olej na patelni, włożyć ziemniaki oraz cebule i smażyć przez 5 minut na małym ogniu stale mieszając do chwili uzyskania złocistej barwy. Dodać czosnek, paprykę, pomidory i kukurydzę. Dobrze wymieszać. Wlać roztrzepane jajka z natką pietruszki, dodać do smaku sól i pieprz. Smażyć przez 10 - 12 minut, aż spód się zrumieni. Patelnię przenieść do piekarnika i opiekać od góry przez kolejne 5 - 7 minut, aż jajka się zetną. Pokrajać gotową tortillę na kawałki.podawać z sosem. 