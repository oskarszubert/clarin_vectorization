Tą kawą zachwycamy się już od dłuższego czasu, ale z publikacją przepisu czekaliśmy na specjalną okazję, jaką niewątpliwie jest Sylwester. Ponieważ jest to już ostatni, a zarazem okrągły, bo 520 - sty wpis w kończącym się 2009 roku, chcielibyśmy  w nim podziękować Wam za spędzony wspólnie czas i przy okazji życzyć Wam dużo zdrowia, szczęścia i samych sukcesów kulinarnych!! Gorąco pozdrawiamy!!Do Siego Roku!!   SKŁADNIKI: 100 g białej czekolady, pół litra świeżo zaparzonej kawy, pół litra mleka 3,2%, ewentualnie bita śmietana SPOSÓB WYKONANIA: Do rondelka wlać mleko, dodać pokruszoną czekoladę. Podgrzewać, aż czekolada się rozpuści. Dodać kawę. Mocno podgrzać nie dopuszczając do zagotowania. Ozdobić bitą śmietaną. 