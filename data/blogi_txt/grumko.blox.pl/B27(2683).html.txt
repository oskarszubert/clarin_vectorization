Francja: Kiełbaski z puree ziemniaczanym w diabelskim sosie ŻRÓDŁO: „Mała Paryska Kuchnia” Rachel Khoo. Przepis inspirowany naszymi wakacjami w Paryżu i na Martynice na przełomie czerwca i lipca 2013r. Obszerną relację z tego wyjazdu znajdziecie po kliknięciu TUTAJ. SKŁADNIKI: kawałek masła, 4 szalotki, pokrojone w cienkie plasterki, 8 kiełbasek. Sos diabelski: 1 cebula, posiekana, 1 marchewka, posiekana, 1 gałązka selera naciowego, drobno pokrojonego, 3 dag słoniny lub boczku wędzonego, pokrojonego w kostkę, 3 dag masła, 3 dag mąki, 500 ml bulionu cielęcego lub wołowego, ciepłego, 1 łyżka przecieru pomidorowego, 175 ml wytrawnego białego wina, szczypta pieprzu cayenne, bukiet ziół i przypraw: 1 listek laurowy, 10 ziaren pieprzu, 5 łodyżek natki pietruszki i 2 łodyżki tymianku. Puree ziemniaczane: 70 dag mączystych ziemniaków, obranych, 2 łyżki masła, 100-200 ml mleka, gałka muszkatołowa, sól  SPOSÓB WYKONANIA: Ugotować ziemniaki w osolonej wodzie. Przygotować sos: Na patelni ustawionej na średnim ogniu zrumienić warzywa oraz słoninę lub boczek, a następnie zdjąć je z patelni, starając się zostawić na niej jak najwięcej wytopionego tłuszczu. Na patelnię dodać masło i rozpuścić je na średnim ogniu. Wsypać mąkę i ciągle mieszając, podsmażać, aż masa zrobi się ciemna prawie jak coca-cola Zmniejszyć ogień i powoli wlewać ciepły bulion, energicznie mieszając. Dodać przecier pomidorowy oraz wino. Mieszać, aż przecier się rozpuści. Usmażone warzywa i słoninę lub boczek wrzucić z powrotem na patelnię, dodać przyprawy oraz zioła (poza pieprzem cayenne) i gotować na wolnym ogniu przez 15 minut. Sos przecedzić przez sito, dodać pieprz cayenne, doprawić do smaku solą i odstawić. W czasie gdy sos się gotuje, na dużej patelni rozpuścić masło, wrzucić szalotki i podsmażać do miękkości. Szalotki przełożyć do sosu, a na patelni podsmażać kiełbaski, przez 6-8 minut, obracając je co jakiś czas, żeby się równo przyrumieniły. Odcedzić ziemniaki, włożyć z powrotem do garnka i podgrzewać, ciągle mieszając, aż odparuje cała woda. Kiedy nieco ostygną, rozgnieść, połączyć z masłem i dodać tyle ciepłego mleka, żeby powstała gładka, kremowa masa. Przyprawić do smaku gałką muszkatołową i szczyptą soli. Przed samym podaniem podgrzać sos i zalać nim kiełbaski i tłuczone ziemniaki. 