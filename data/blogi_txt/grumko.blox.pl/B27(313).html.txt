W poniedziałek Irena ma urodziny. Z tej okazji upiekliśmy dziś pizzę zgodną z jej upodobaniami czyli tradycyjne składniki w połączeniu ze słodkimi owocami. Wyszła świetnie!! Przepis pochodzi z serwisu Wielkie Żarcie.    CIASTO: 500 g mąki pszennej, 40 g drożdży, 250 ml ciepłej wody, płaska łyżeczka soli, pół łyżeczki cukru, 2 łyżki oliwy.    SPOSÓB WYKONANIA: Drożdże rozprowadzić z cukrem i ciepłą wodą, wymieszać z ok. 4 łyżkami mąki, przykryć i odstawić na 15 minut aż wyrosną. Do mąki z solą wlać rozczyn drożdżowy i wymieszać i zagnieść dość miękkie ciasto (jeśli będzie za twarde, wlać jeszcze trochę wody), dolać oliwę, wszystko razem ponownie zagnieść. Ciasto powinno sprawiać wrażenie, jakby chciało już zacząć rosnąć. I to wszystko, można się zająć nadzieniem. Ciasto nie musi rosnąć nie wiadomo ile, można je w pięć minut po zagnieceniu rozwałkować i przełożyć na blachę. Wystarczy mu te 10 minut, w czasie których będziemy przygotowywać składniki na farsz. Rada: Najlepiej rozwałkować ciasto na trochę większy placek niż forma, a potem w brzegi zawinąć paseczki sera żółtego. Ser stopi się podczas pieczenia, a ciasto zrobi się bardziej apetyczne, pamiętajcie żeby na trochę wyższy brzeg z serem żółtym nie nakładać już nadzienia. Powstanie pulchny rancik jak w pizzerii, można go ewentualnie odrobinę posmarować sosem pomidorowym dla koloru. DODATKI: 2 pomidory, 2 łyżki masła, 1 łyżka ketchupu, oregano, ząbek czosnku, kulka mozarelli, 100 g żółtego sera, upieczona pierś kurczaka lub 100-150 g szynki, pół puszki ananasa, pół puszki brzoskwiń, 1 banan.    SPOSÓB WYKONANIA: Przygotować ciasto. Podczas rośnięcia ciasta przygotować farsz. Pomidory pokroić w plastry, podsmażyć na maśle, dodać zmiażdżony ząbek czosnku i oregano, odparować ( pomidory można wcześniej sparzyć i obrać ze skórki jednak ta skórka w sosie na pizzy naprawdę nie przeszkadza! ) , po przestygnięciu dodać ketchup. Pierś kurczaka oraz owoce pokroić. Mozarellę poszarpać albo pokroić. Żółty ser zetrzeć na tarce. Ciasto uformować na kształt koła lub rozciągnąć na blasze wyłożonej papierem do pieczenia. Ciasto posmarować sosem z pomidorów, ketchupu i przypraw. Ułożyć mozarellę. Na ser nałożyć kurczaka i owoce. W trakcie pieczenia posypać pizzę żółtym serem, aby się rozpuścił ale nie spiekł zbyt mocno. 