Grecja: Kurczak nadziewany z kapustą kiszoną / Kotopoulo Gemisto me Lahano Toursi ŻRÓDŁO: "300 Traditional Recipes: Greek Cookery". Przepis inspirowany naszymi wakacjami na Korfu w maju 2005r. Obszerną relację z tego wyjazdu znajdziecie po kliknięciu TUTAJ. SKŁADNIKI: 1 kurczak ok. 1 i pół kg z podrobami, 25 dag mielonej wołowiny, 1 posiekana cebula, 1 i pół kg kiszonej kapusty, 3 łyżki masła, 2 łyżki rodzynek, 6 podpieczonych kasztanów pokruszonych na kawałki - pominęliśmy, 2 łyżki ryżu, pieprz. SPOSÓB WYKONANIA: Kapustę umyć, odcedzić i pokroić na kawałki. Rozgrzać łyżkę masła. Przesmażyć kapustę i przełożyć do naczynia do zapiekania. Kurczaka umyć, osuszyć i natrzeć pieprzem. Rozgrzać łyżkę masła. Na maśle podsmażyć cebulę, mięso mielone i posiekane podroby. Podlać wodą i gotować 15 minut. Dodać rodzynki, kasztany i ryż. Wymieszać. Kurczaka nadziać przygotowanym farszem i zaszyć. Zrumienić kurczaka na pozostałej łyżce masła. Ułożyć na kapuście kiszonej i piec ok. 1 i pół godziny w piekarniku. 