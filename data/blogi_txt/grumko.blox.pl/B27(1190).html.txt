Takie połączenia składników wydało nam się nad wyraz zaskakujące, więc postanowiliśmy je sprawdzić. Okazało się po raz kolejny , że granat to owoc, który fajnie sprawdza się nie tylko w deserach. Bardzo smaczna sałatka!! Przepis na "Nar Salami" pochodzi z bloga AZ Cookbook i jest naszą czwartą propozycją w ramach akcji II Bar Sałatkowy.   SKŁADNIKI: 1 średni granat, 4 średnie ugotowane ziemniaki pokrojone w kostkę, 1 mała czerwona cebula pokrojona w pół piórka, pół szklanki posiekanego koperku lub kolendry, 3 łyżki majonezu, sól, pieprz.SPOSÓB WYKONANIA: Owoc granatu podzielić na ziarenka i przełożyć do miski. Dodać ziemniaki, cebulę oraz zioła. Dodać majonez, doprawić solą i pieprzem. Schłodzić w lodówce przez 20 minut. 