Bardzo smaczne danie. Ryba wraz z cukinią nabiera mocno pomidorowo - ziołowego smaku. Przepis pochodzi z książki Kuchnia włoska, z serii Kuchnia z czterech stron świata.    SKŁADNIKI: 2 małe cukinie, 1 puszka (415g) całych pomidorów, 450 g sprawionego dorsza lub innej morskiej ryby, 1/4 szklanki i 1 łyżka masła, 2 łyżki oliwy, 1 łyżka drobno posiekanej świeżej lub 3/4 łyżeczki pokruszonej suszonej bazylii, pół łyżeczki soli, 1 łodyga świeżego lub 1/4 łyżeczki pokruszonego, suszonego rozmarynu, 1/8 łyżeczki pieprzu, 2 łyżki tartej bułki, 2 łyżeczki soku cytrynowego.    SPOSÓB WYKONANIA: Nagrzać piekarnik do 200 stopni C. Pokroić cukinię na skośne pół centymetrowe plastry. Przetrzeć pomidory z sokiem przez sito do miski, nasiona wyrzucić. Osuszyć rybę. Rozgrzać 1 szklanki masła na patelni na średnim ogniu. Kiedy piana osiądzie zmniejszyć ogień. Obsmażyć na tłuszczu filety z ryb aż nabiorą jasnobrązowego koloru przez ok. 1-2 minut z każdej strony. Łyżką cedzakową przełożyć rybę do wysmarowanego tłuszczem naczynia żaroodpornego. Do pozostałego na patelni tłuszczu dodać oliwę. Usmażyć cukinię aż nabierze jasno brązowego koloru przez ok. 3 minuty. Wsypać połowę bazylii, sól, rozmaryn i pieprz. Smażyć jeszcze przez ok. 30 sekund. Wlać przetarte pomidory. Zagotować zmniejszyć płomień. Gotować bez przykrycia często mieszając aż sos lekko zgęstnieje przez ok. 5 minut. Jeśli został użyty świeży rozmaryn należy go teraz usunąć. Wyłożyć masę z cukinii na rybę w naczyniu. Posypać tartą bułką i pozostałą bazylią. Pokropić sokiem z cytryny. Na wierzchu równo ułożyć kawałeczki pozostałego masła. Piec bez przykrycia, aż ryba się przypiecze, a góra będzie jasno brązowa przez ok. 10 - 15 minut. 