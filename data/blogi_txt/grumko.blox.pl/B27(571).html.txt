To przepis do którego mamy szczególny sentyment, a spisałem go bardzo dawno temu z jakiegoś programu kulinarnego na TVP1. Było to nasze pierwsze spotkanie ze smakiem curry i imbiru. Tak nam ten kurczak wtedy zasmakował, że jadaliśmy go namiętnie przez długi czas. Dziś też wracamy do niego od czasu do czasu, a szczególnie gdy potrzebujemy czegoś na bardzo szybki obiad. Zwykle wtedy mięso marynuję z rana, a popołudniu pozostaje już tylko smażenie, no i zjedzenie;-) SKŁADNIKI: 1 pierś kurczaka pokrajana w kostkę, 1 łyżka oleju, 1 łyżka sosu sojowego, pół łyżeczki curry, pół łyżeczki imbiru w proszku, 1 posiekana cebula, 1 posiekany ząbek czosnku, sól, pieprz, szczypiorek do posypania.   SPOSÓB WYKONANIA: Wszystkie składniki za wyjątkiem szczypiorku mieszamy i odstawiamy na pół godziny. Smażymy na patelni, a gotowe danie posypujemy szczypiorkiem. 