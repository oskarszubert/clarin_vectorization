Kapustnica to jedna z najbardziej popularnych słowackich zup. Serwowana jest zwykle w okresie świąt bożonarodzeniowych, ale podawana jest również często podczas uroczystości weselnych. Pierwszym skojarzeniem jakie pojawiło się u nas już w trakcie gotowania zupy był bigos tyle, że trochę bardziej wodnisty;-) Przepis pochodzi ze strony Czech and Slovak Recipes. SKŁADNIKI: 1,5 kg kiszonej kapusty, 1 pęto wędzonej kiełbasy wieprzowej, 1 kg wędzonego mięsa wieprzowego lub wołowego, 50 g suszonych grzybów moczonych w gorącej wodzie przez 20 minut, 1 posiekana cebula, 100 ml oleju, 150 g maki, 2 ząbki czosnku, 1 łyżka soli, 2 łyżki czerwonej papryki, pieprz do smaku, śmietana i posiekana natka pietruszki. SPOSÓB WYKONANIA: W dużego garnka włożyć mięso i kiełbasę. Dodać kiszona kapustę. Zalać 2 i pół litra wody. Posolić, popieprzyć. I gotować na małym ogniu przez ok. półtorej godziny albo do momentu Az mięso będzie miękkie. Dodać grzyby i gotować zupę kolejne 30 minut. Rozgrzać na patelni olej i przesmażyć cebulę. Posypać mąką i papryką, chwilę smażyć razem i pomału wlać 300 ml wody. Dodać do zupy i gotować kolejne 15 minut. Dodać ząbki czosnku i doprawić pieprzem. Serwować z dodatkiem śmietany i natki pietruszki. 