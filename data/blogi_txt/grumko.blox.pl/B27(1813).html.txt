Biryani, biriani lub beriani to rodzaj dania, które powstaje na bazie ryżu. Przygotowuje się je z mięsa, ryb lub warzyw, a całość jest bardzo aromatycznie doprawiona. Jakiś czas temu polecaliśmy Wam biriani z Buthanu, a dziś mamy dla Was smaczną wersję z Brunei;-) Przepis pochodzi ze strony AsiaRecipe.Com. Brunei: BerianiSKŁADNIKI: 1 kurczak o wadze ok. 90 dag - może być wołowina lub jagnięcina, 1 łyżka ziarenek maku, 1 ząbek czosnku, 1 szklanka pokrojonych w plasterki szalotek, 1 łyżeczka curry, 2 - 3 łyżeczki soli, 2 papryczki chili, pół startego kokosa, 5 cm kawałek imbiru, 4 łyżki ghee, 5 goździków, 5 cm kawałek kory cynamonowej, 10 orzechów nerkowca, 10 migdałów, 450 g ryżu.SPOSÓB WYKONANIA: Kurczaka podzielić na 6 - 8 porcji. Zmielić czosnek, imbir, papryczki chili, ziarna maku, orzechy nerkowca i migdały. Rozgrzać ghee i podsmażyć goździki, cynamon oraz szalotki. Dodać kurczaka, łyżeczkę soli, zmielone wcześniej przyprawy oraz curry. Wymieszać i gotować pod przykryciem przez 10 minut. Z kokosa wycisnąć 1 - 2 szklanek mleczka kokosowego. Dodać resztę soli. Wymieszać z ryżem i gotować do momentu aż ryż wchłonie mleku. Ryż odgarnąć na boki, a w środek włożyć kurczaka. Przykryć i gotować na małym ogniu do miękkości mięsa i ryżu. 