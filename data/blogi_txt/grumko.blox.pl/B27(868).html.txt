To bardzo smaczna propozycja dla miłośników ryb, no i czosnku;-) Liczba ząbków może trochę przerażać, ale z racji tego, że są gotowane to wcale nie jest tak źle;-) Przepis na Tesselse vissoep pochodzi ze strony godutch.com.   SKŁADNIKI: pół kilograma mięsa łupacza lub halibuta, 1 duża cebula, 1 duża marchewka, pół korzenia selera, 21 ząbków czosnku, 2 pomidory, 150 g sera feta, 30 g masła, 1 puszka białej fasoli, 1 kostka rosołowa, sos tabasco lub worcestershire, 2 łyżki posiekanej natki pietruszki, świeża bagietka. SPOSÓB WYKONANIA: Oczyścić korzeń selera i marchew, obrać cebulę i wszystkie warzywa posiekać. Rozgrzać masło i smażyć cebule seler i marchewkę, dodać przeciśnięty przez praskę czosnek. Pomidory obrać ze skórki i pokroić na ćwiartki. Dodać pomidory i fasolę na podsmażone warzywa i dokładnie wymieszać. Na wierzchu ułożyć filety rybne. Dodać 2 szklanki wody i kostkę bulionową. Zagotować, zmniejszyć ogień i dusić przez ok. 20 minut. Doprawić pieprzem i sosem. Pokroić fetę w małą kostkę. Podawać zupę posypaną serem i natką pietruszki. 