To trzeci, po truskawkowy i bananowym z mango, chlebek, który mieliśmy okazję upiec. Bez dwóch zdań najlepszy z całej trójki!! Gorąco zachęcamy do pieczenia np. dla uczczenia obchodzonego dziś na całym świecie Dnia Blogów;-) Przepis pochodzi ze strony Omani Recipes Collection.  Oman: Chlebek cukiniowySKŁADNIKI: 1 i pół szklanki mąki, 1 łyżeczka proszku do pieczenia, pół łyżeczki sody oczyszczonej, 1/4 łyżeczki soli, 2 łyżeczki mielonego cynamonu, 1/4 łyżeczki mielonej gałki muszkatołowej (opcjonalnie), 2 jajka, 1 szklanka cukru, pół szklanki oleju, 1 łyżeczka ekstraktu z wanilii, 1 szklanka startej cukinii, pół szklanki rodzynek, pół szklanki orzechów włoskich.SPOSÓB WYKONANIA: Wymieszać wszystkie suche składniki. W drugiej misce wymieszać jajka, cukier, olej oraz wanilię. Połączyć z suchymi składnikami. Dodać cukinię, rodzynki oraz orzechy. Wymieszać. Wlać do wysmarowanej tłuszczem keksówki. Piec ok. 45 minut w temperaturze 175 stopni. Jeszcze ciepły chlebek wyjąć z foremki. Pokroić na plastry i podawać. 