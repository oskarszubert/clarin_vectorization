Chile: Awokado nadziewane kurczakiem ŹRÓDŁO: "Secretos de la Cocina Chilena" Robeto Marina. UWAGI: Awokado nadziewaliśmy kurczakiem wspólnie z Panną Malwinną. Jej wersję możecie zobaczyć klikając tutaj.  SKŁADNIKI: 3 duże miękkie awokado, 3 udka z kurczaka, 3 łyżki majonezu, 1 słoik pieczonej czerwonej papryki, posiekanej, 6 cienkich pasków zielonej papryki, 6 czarnych oliwek, sok z połowy cytryny, 1 główka sałaty, sól i pieprz do smaku.  SPOSÓB WYKONANIA: Awokado przeciąć na pół, wyjąć pestki, obrać. Skropić sokiem z cytryny, doprawić solą i pieprzem. Mięso doprawić solą i pieprzem, umieścić w nagrzanym piekarniku piec 15 minut. Kiedy mięso jest gotowe, oddzielić je od kości, posiekać w małe kawałki. Wymieszać z papryką ze słoika i 1 łyżką majonezu. Awokado nadziać mięsem, udekorować pozostałym majonezem, słupkami zielonej papryki i oliwkami. Ułożyć na liściach sałaty. 