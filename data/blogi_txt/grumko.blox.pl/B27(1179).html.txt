Bardzo pyszny sposób na przygotowanie marchewki!! Przepis pochodzi ze strony Belarusian cuisine, a zapiekankę serwowaliśmy jako dodatek do kotletów wiejskich z grzybami.   SKŁADNIKI: 6 marchewek, 200 g serka wiejskiego, 1 szklanka mleka, 2 kromki czerstwego białego pieczywa, 1 jajko, pół szklanki kwaśnej śmietany, 2 łyżki tartej bułki, 3 łyżki masła, cukier, sól. SPOSÓB WYKONANIA: Ugotować marchewkę w posolonej wodzie i poszatkować. Z chleba odkroić skórkę i miąższ namoczyć w mleku. Następnie dodać jajko, śmietanę, ser, sól i cukier. Wymieszać z marchewką. Przełożyć do wysmarowanego tłuszczem i wysypanego bułką tartą żaroodpornego naczynia i zapiec. Podawać z kwaśną śmietaną. 