Francja: Klopsiki w pikantnym sosie z makaronem alzackim ŻRÓDŁO: „Mała Paryska Kuchnia” Rachel Khoo. Przepis inspirowany naszymi wakacjami w Paryżu i na Martynice na przełomie czerwca i lipca 2013r. Obszerną relację z tego wyjazdu znajdziecie po kliknięciu TUTAJ. SKŁADNIKI: 40 dag makaronu, najlepiej alzackiego makaronu jajecznego, u nas makaron penne, 25 dag mielonej wieprzowiny (lub kiełbasy wieprzowej bez skórki), 25 dag mielonej wołowiny, 1 łyżka oliwy, posiekana natka pietruszki do przybrania. Pikantny sos: 500 ml bulionu wołowego, ciepłego, 3 dag masła, 3 dag mąki, 3 dag słoniny lub wędzonego boczku, pokrojonego w kostkę, 1 cebula, posiekana, 1 łyżka przecieru pomidorowego, 175 ml czerwonego wina, 2 łyżki korniszonów, posiekanych, 2 łyżki kaparów, posiekanych, bukiet ziół i przypraw: 1 listek laurowy, 10 ziaren pieprzu, 5 łodyżek natki pietruszki i 2 łodyżki tymianku. SPOSÓB WYKONANIA: Przygotowanie sosu sos: Na patelni, na średnim ogniu podsmażać warzywa oraz słoninę lub boczek, aż wszystko się przyrumieni. Wyjąć łyżką cedzakową i na patelnię włożyć masło. Kiedy się rozpuści, dodać mąkę i ciągle mieszając, smażyć, aż masa zrobi się ciemna prawie jak coca-cola. Zmniejszyć ogień i energicznie mieszając, wolno wlać ciepły bulion. Dodać przecier pomidorowy, wino, zioła i przyprawy. Gotować na wolnym ogniu przez 15 minut. Sos przecedzić przez sito, a następnie dodać korniszony i kapary oraz podsmażony wcześniej boczek z cebulką. Doprawić do smaku solą oraz pieprzem i odstawić. W czasie gdy gotuje się sos, przygotować klopsiki: wymieszać mieloną wołowinę i wieprzowinę, doprawić solą i pieprzem i uformować kulki nieco mniejsze niż piłeczka golfowa. Na dużej patelni rozgrzać oliwę i przez około 5 minut obsmażać klopsiki, obracając. Zalać sosem, zamieszać i podgrzać. Makaron ugotować według przepisu na opakowaniu. Odcedzić i podawać z klopsikami w sosie, udekorowanymi natką pietruszki. 