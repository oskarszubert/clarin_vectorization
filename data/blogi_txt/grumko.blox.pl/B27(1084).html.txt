O ile nas pamięć nie myli to po raz pierwszy upiekliśmy coś na słodko z dodatkiem smalcu. Najlepsze jest to, że po skosztowaniu tych ciasteczek doszliśmy do wniosku, że już kiedyś je jedliśmy, ale nie wiemy gdzie, kiedy i jak się nazywały. Tak czy owak są całkiem niezłe, choć naszym zdaniem do masy trzeba by dodać jednak trochę więcej cukru. Przepis na te macedońskie ciasteczka pochodzi ze strony balkan-cuisine.com.   SKŁADNIKI: pół kilograma smalcu, 8 łyżek cukru, cytryna, 2 jajka, 2 żółtka, kilogram mąki, cukier puder, marmolada.SPOSÓB WYKONANIA: Utrzeć smalec z cukrem. Dodać sok z cytryny, jaka, żółtka, mąkę. Dokładnie wyrobić na ciasto. Ciasto rozwałkować na 1,5 cm i wycinać ciasteczka małą szklanką. Ciasteczko smarować marmoladą i przykrywać drugim ciasteczkiem. Piec w temperaturze 200 stopni. Po upieczeniu posypać cukrem pudrem. 