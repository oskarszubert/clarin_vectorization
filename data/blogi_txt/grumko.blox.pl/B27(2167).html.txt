Kanapki kanclerskieŹRÓDŁO: "Śledź na różne sposoby" Tadeusz Barowicz. SKŁADNIKI: 2 śledzie a'la Bismarck (ze słoika w zalewie octowej), 4 kromki ciemnego pieczywa, 15 dag serka ziołowego, 4 rzodkiewki, 2 łyżki śmietany, 2 kawałki papryki z oleju - u nas papryka, którą upiekliśmy poprzedniego dnia, następnie umieściliśmy w słoiczku z olejem i doprawiliśmy solą i pieprzem, mała cebula, kilka gałązek koperku.  SPOSÓB WYKONANIA: Połowę koperku posiekać, paprykę pokroić w kostkę. Śledzie przekroić wzdłuż na pół. Serek utrzeć ze śmietaną. Połową serka posmarować pieczywo. Resztę wymieszać z papryką i posiekanym koperkiem. Posmarować filety, zrolować i spiąć wykałaczką. Rzodkiewki oczyścić, pokroić w plasterki. Cebulę obrać, pokroić w talarki. Na pieczywie rozłożyć plasterki rzodkiewek i cebulę, położyć śledziowe roladki. Udekorować koperkiem. 