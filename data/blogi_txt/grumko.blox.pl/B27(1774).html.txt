Drugi - po jemeńskiej pieczeni - przepis, w którym wykorzystaliśmy przygotowany w wersji domowej sos zhoug. Dzięki niemu farsz nabrał ostrości, którą przyjemnie tonowały ziemniaki oraz pyszny sos pomidorowo - oliwkowy. Polecamy!! Przepis pochodzi ze strony RecipeIsland.Com. Jemen: Ziemniaki nadziewane na zielono / Esh El - Bulbul SKŁADNIKI: 6 dużych ziemniaków. Nadzienie: 1 łyżka oleju, 1 duża posiekana cebula, 1 posiekana mała zielona papryka, pół szklanki posiekanej natki pietruszki, 1 łyżeczka posiekanego koperku, pół łyżeczki kurkumy, pół łyżeczki soli, pół łyżeczki pieprzu, 1 łyżeczka sosu zhoug. Sos: 1 puszka pomidorów, 1 łyżka oliwy, 1 łyżka soku z limonki, pół szklanki posiekanych zielonych oliwek, 2 szklanki bulionu z kurczaka, pół łyżeczki soli, pół łyżeczki kurkumy.SPOSÓB WYKONANIA: Ziemniaki obrać i nadać im kształt kostki. Łyżeczką delikatnie wydrążyć środki. Podsmażyć składniki nadzienia. Ostudzić i nadziać nimi ziemianki. Wymieszać składniki sosu i gotować je przez 20 minut. Ziemniaki ułożyć na blaszce do pieczenia. Polać sosem i piec przez ok. 50 minut w temperaturze 200 stopni. 