Zapomnieliśmy Was na wstępie kuchni bałkańskiej uprzedzić, że w najbliższym czasie przygotujemy sporo dań z rybą w roli głównej;-) Dziś polecamy pysznego pstrąga faszerowanego serem feta. Ponieważ po nadziewaniu pozostało nam trochę farszu to podsmażyliśmy go na oliwie i dzięki temu dodatkowo otrzymaliśmy smaczną zasmażkę. Polecamy! Przepis na "Trofta te mbushura" pochodzi ze strony thealbanians.com. i jest naszą kolejną propozycją w ramach akcji "Say cheese".   SKŁADNIKI: 90 dag pstrąga ( 4 sztuki ), pół szklanki oliwy, pół szklanki posiekanej cebuli, 1 szklanka pokruszonego sera feta, 1 szklanka bułki tartej, 3 łyżki posiekanej natki pietruszki, koperek, sól, pieprz, 1 cytryna pokrojona w plasterki, 2 marchewki pokrojone w plasterki.SPOSÓB WYKONANIA: Rozgrzać piekarnik do 150 stopni. Podsmażyć cebulę w 1 szklanki oliwy z oliwek. Wymieszać z serem, bułką tartą, natką, koperkiem, solą i pieprzem. Przygotowanym farszem nadziać ryby i spiąć wykałaczkami. Posmarować pozostałą oliwą. Piec przez pół godziny. Ryby podawać przybrane plasterkami cytryny, marchewki i piklami. 