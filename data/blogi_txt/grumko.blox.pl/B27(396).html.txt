Miłośnicy cukinii będą na pewno zadowoleni, bo danie jest smaczne. Fajnie się mieszają smaki słonawo - ziołowej cukini z słodko - kwaśnymi pomidorami. Przepis pochodzi ze strony ugotuj.to.    SKŁADNIKI: 4 cukinie, 2 duże miękkie pomidory, 1/2 opak. sera feta, 4 łyżki twarożku homogenizowanego, 2 łyżki śmietany, 2 szalotki, 3 ząbki czosnku, 3 jajka, 1 łyżka kaparów, 3 łyżki oliwy, 1 łyżka masła, 1 łyżka cukru, po łyżce świeżych ziół: pietruszka szczypiorek i bazylia, kilka listków mięty, gałka muszkatołowa, 2 łyżki oleju    SPOSÓB WYKONANIA: Cukinie kroimy w małą kostkę (ok. 1/2 cm). Szalotkę kroimy w plasterki, szklimy ją na patelni na oleju, dorzucając posiekane 2 ząbki czosnku. Dodajemy pokrojone cukinie i kontynuujemy smażenie przez 7 - 8 minut. Solimy, pieprzymy, pozostawiamy do przestygnięcia. Jajka ubijamy mikserem, dodając po trochu fetę i biały serek. Do masy dokładamy cukinie, zioła i gałkę muszkatołową, dokładnie mieszamy. Przekładamy masę do natartego czosnkiem żaroodpornego naczynia lub do kilku miseczek i wstawiamy na ok. 30 minut do nagrzanego piekarnika (200 st.C). Pomidory parzymy, obieramy ze skórki, kroimy w drobną kostkę. Mieszamy je z oliwą, kaparami, solą, cukrem i pieprzem. Podajemy w oddzielnej miseczce, jeśli cukinię zapiekamy w dużym naczyniu, lub przybieramy nimi cukinie w małych miseczkach. 