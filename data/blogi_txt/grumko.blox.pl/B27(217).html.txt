Czeka nas jutro rozmrażanie lodówki. Z resztek została nam mała porcja mielonej wołowiny, którą postanowiłem wykorzystać w postaci przepisu z Nowej Kuchni Polskiej wydawanej w formie zeszytów przez Gazetę Wyborczą, a dokładnie z odcinka "Spotkanie nr 25: Z Kuchnią Warmii i Mazur". Danie smaczne, choć uważam, że dobrze by było masę przed pieczeniem doprawić ziołami, bo sam smak tej babki jest dosyć monotonny. SKŁADNIKI: 50 dag ziemniaków, 4 dag masła, 3 jajka. Farsz: 25 - 30 dag mielonej wołowiny, 1 jajko, 2 łyżki masła, 1 duża cebula, pół szklanki gęstej śmietany, sól, pieprz. SPOSÓB WYKONANIA: Ugotować ziemniaki w mundurkach, obrać je, utrzeć na gładką masę z żółtkami i połączyć z ubitą pianą z białek. Mięso wymieszać z podsmażoną na połowie masła cebulą, dodać jako i śmietanę, przyprawić. Żaroodporne naczynie posmarować resztą masła. Na dnie położyć połowę ziemniaków, potem farsz, a na koniec resztę ziemniaków. Piec przez godzinę w temperaturze 190 stopni. 