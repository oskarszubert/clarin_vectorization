Nie wiem jak dla Was, ale dla nas jest to nieźle odjechany przepis i od razu skojarzył nam się z nieco zakręconą i notabene smaczną jajecznicą z rabarbarem;-) Nigdy wcześniej nie łączyliśmy razem ze sobą ziemniaków, maku oraz grysiku, więc postanowiliśmy zobaczyć co nam z tego wyjdzie;-) Powstały bardzo smaczne placki na słodko, które gorąco Wam polecamy!! Przepis na "Bulviniai blynai su aguonomis" pochodzi ze strony Lithuanian Traditional Foods i jest naszą czwartą propozycją w ramach Ziemniaczanego Sezonu 2009.    SKŁADNIKI: 10 obranych i startych ziemniaków, 1 szklanka całych ziaren maku, 1 szklanka nie ugotowanego grysiku, 2 roztrzepane jajka, 1/4 łyżeczki mielonego ziela angielskiego, szczypta soli, tłuszcz do smażenia.SPOSÓB WYKONANIA: Wymieszać ziemniaki, mak, grysik, jajka, sól i ziele angielskie. Zmiksować wszystkie składniki. Smażyć placki na rozgrzanym oleju. Podawać ze śmietaną z cukrem i cynamonem 