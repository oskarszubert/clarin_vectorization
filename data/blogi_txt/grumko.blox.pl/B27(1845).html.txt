To danie z gatunku bardzo ostrych, więc jak ktoś za takowymi nie przepada, to może zmniejszyć ilość papryczek chili np. do jednej. Poza tym przygotowana w ten sposób ryba bardzo nam smakowała i możemy Wam ją z czystym sercem polecić;-) Przepis pochodzi ze strony ExploreNepal.Com. Nepal: Ryba Pahari SKŁADNIKI: 90 dag pstrąga pokrojonego w 5 centymetrowe kawałki, 2 szklanki czerwonej papryki pokrojonej w plasterki, 3 suszone czerwone papryczki, 2 liście laurowe, 1 łyżka nasion gorczycy, 1 łyżeczka posiekanego czosnku, 1 łyżeczka startego imbiru, 5 papryczek chili pokrojonych w paski, 1 szklanka posiekanej cebuli, 1 łyżeczka zgniecionych nasion pieprzu, 1 łyżeczka kuminu, 1 łyżeczka mielonej kolendry, pół łyżeczki kurkumy, sól, 2 łyżki oleju z gorczycy do smażenia, 2 szklanki jogurtu, 2 łyżki posiekanego koperku, 2 szklanki mąki, 5 rozkłóconych jajek, 2 łyżki oleju. Marynata: 4 łyżki soku z limonki, 2 łyżki sosu sojowego, 2 łyżki nasion gorczycy, 1 łyżeczka chili, 1 łyżka nasion kuminu, 1 łyżeczka ziarenek pieprzu, 1 łyżeczka pieprzu syczuańskiego, 1 łyżka posiekanego koperku, 4 łyżki oleju z gorczycy.SPOSÓB WYKONANIA: Zmiksować składniki marynaty na pastę. Marynatą natrzeć rybę i odstawić na minimum 4 godziny. Mąkę i jajka doprawić solą i pierzem. Kawałki ryby panierować w jajkach i mące. Usmażyć na złoty kolor. Wyłożyć na półmisek. Rozgrzać 2 łyżki oleju. Dodać nasiona gorczycy, liście laurowe i suszone papryczki. Przesmażyć. Dodać kurkumę i smażyć 15 sekund. Dodać cebulę i podmażyć na brązowo. Dodać czosnek, imbir, papryczki chili, kumin, kolendrę, czarny pieprz i sól. Smażyć 30 sekund. Dodać jogurt. Gotować 10 minut. Do sosu dodać usmażoną rybę i paprykę. Gotować 10 minut. Doprawić solą i pieprzem. Posypać koperkiem. Podawać z ryżem lub chlebkami roti. 