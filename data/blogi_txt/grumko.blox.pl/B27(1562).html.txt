Pyszne danie!! Brokuły świetnie sprawdziły się w serowym towarzystwie, a dodatek kuminu nadał masie świetnego posmaku. Nieocenionym składnikiem dania okazał się być sos z papryczek chili. Polecamy!! Przepis pochodzi z książki Marleny Spieler "What's Cooking: Mexican". Meksyk: Enchilady z brokułami w łagodnym sosie chili SKŁADNIKI: 450 g różyczek brokułów, 225 g sera ricotta, 1 posiekany ząbek czosnku, pół łyżeczki mielonego kuminu, ok. 200 g startego sera cheddar, 6 - 8 łyżek startego parmezanu, 1 jajko lekko roztrzepane, 4 - 6 pszennych tortilli, olej do natłuszczenia, 1 porcja łagodnego sosu z czerwonej chili, 225 ml bulionu z kurczaka, pół drobno posiekanej cebuli dymki, 3 - 4 łyżki posiekanej kolendry, 3 dojrzałe pomidory pokrojone w kostkę, sól i pieprz, pikantna salsa do podania.SPOSÓB WYKONANIA: Brokuły blanszować przez minutę. Główki pokroić w kostkę. Brokuły wymieszać z serem ricotta, czosnkiem, kuminem, połową serów cheddar i parmezan. Dodać jako. Doprawić solą i pieprzem. Wymieszać. Podgrzać tortille. Napełniać je masą brokułową i zawijać. Ułożyć w naczyniu żaroodpornym smarując z wierzchu łagodnym sosem chili. Podlać bulionem. Posypać pozostałymi serami i piec przez ok. 30 minut w temperaturze 190 stopni. Podać posypane cebulą, świeżą kolendrą i pomidorami. Podawać z pikantną salsą. 