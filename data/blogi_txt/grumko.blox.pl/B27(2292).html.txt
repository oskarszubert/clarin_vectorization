Burundi: Kurczak z bulgurem / Boko Boko Harees ŹRÓDŁO: Celtnet.Org.Uk. SKŁADNIKI: 600g bulguru – u nas 400g kaszy jaglanej, 3 piersi z kurczaka, 3 porcje podrobów z kurczaka, 1 duża starta cebula, 1 mała cebula pokrojona w plasterki, 3 łyżki pasty z kurkumy, 3 łyżki cukru, woda, 6 łyżeczek ghee, 2 łyżeczki soli.  SPOSÓB WYKONANIA: Bulgur namoczyć na 3 godziny w zimnej wodzie. Odcedzić. W dużym rondlu wymieszać bulgur – u nas nie namoczona wcześniej kasza jaglana, kurczaka oraz startą cebulę. Zalać wodą do ok. 3 cm ponad składniki. Dodać połowę soli i dusić na małym ogniu do miękkości przez ok. 30 minut. W międzyczasie przygotować słodki sos. Podroby drobno posiekać i dusić z pastą z kurkumy oraz 120 ml wody. Dodać szczyptę soli i 3 łyżki cukru. Gotować 10 minut i zostawić do ostudzenia. Posiekać wyjęte po ugotowaniu piersi z kurczaka. Posiekane mięso wymieszać ponownie z bulgurem. Dodać 3 łyżeczki ghee. Chwilę razem podgrzewać. Usmażyć na chrupko pozostałą cebulę. Masę z kurczaka i bulguru podawać z podsmażona cebulą. Słodki sos z kurkumy podawać osobno. 