Przepis na tę sałatkę skojarzył nam się z lubianymi przez nas pomidorami pod pierzynką, a podobieństwo polega głównie na warstwowym sposobie układania składników, co daje całkiem ładny efekt wizualny. Wszystkie składniki sałatki fajnie do siebie pasują, więc całość smakuje wyśmienicie. Jajka przepiórcze zastąpiliśmy zwykłymi. Polecamy!! Przepis na "Kihiline peedi- juustusalat" pochodzi z bloga Nami-Nami.    SKŁADNIKI: 400 - 500 g ugotowanych startych buraków, 250 g startego sera, 4 posiekane ugotowane na twardo jajka, 4 - 5 posiekanych ogórków konserwowych, 200 g mrożonego groszku. Sos: 250 g majonezu, 250 g kwaśnej śmietany, 1 łyżeczka świeżo mielonego czarnego pieprzu. Do przybrania: posiekane zioła, ugotowane jajka przepiórcze.SPOSÓB WYKONANIA: Wymieszać składniki sosu. Ugotować groszek i odcedzić. Układać warstwami: groszek, jajka, ok. 1/3 sosu, tarty ser, buraki, ogórki, reszta sosu. Schłodzić w lodówce. Przybrać jajkami przepiórczymi i ziołami. 