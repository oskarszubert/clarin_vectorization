Dawno nie jedliśmy frittaty, a i przepisu z makaronem też dawno nie było, więc dziś na śniadanie zaserwowaliśmy sobie danie z gatunku "dwa w jednym". Potrawa bardzo sycąca, a i wydajana, bo z tych proporcji najadłoby się nawet kilka osób. Następnym razem dodamy podwójną ilość cukini i boczku, bo czasem w czasie jedzenia troszkę się gubią. Z uwag technicznych to parmezan dodaliśmy w całości do masy, a potrawę po usmażenieniu z jednej strony dopiekaliśmy w piekarniku jak tradycyjną frittatę. Przepis pochodzi z ksiązki dr Barbary Rias - Buchter "Najlepsze przepisy na przyjęcia"    SKŁADNIKI: 1 mała cukinia, 1 cebula, 2 plasterki wędzonego boczku, 25 dag makaronu nitki, 5-6 łyżek tartego parmezanu, 1 łyżka posiekanej natki pietruszki, 8 łyżek oliwy z oliwek, 4 duże jajka, sól i pieprz.    SPOSÓB WYKONANIA: Cukinię umyć, pokroić w kosteczkę. Cebulę obrać i drobno posiekać. Boczek pokroić w paseczki. Makaron gotować ok. 6-7 minut, tak by pozostał lekko twardy. Odcedzić, dokładnie osączyć. Przełożyć do dużej miski i wymieszać z 2 łyżkami parmezanu. Dodać cukinię, cebulę, boczek, natkę i 2 łyżki oliwy, wymieszać ostudzić. Jajka roztrzepać z solą i pieprzem, wlać do makaronu, wymieszać. Na dużej patelni rozgrzać 2 łyżki oliwy. Wlać połowę masy jajecznej, smażyć na średnim ogniu ok. 3 minut, aż spód się zetnie. Podsmażony omlet zsunąć łopatką na duży talerz, przykryć drugim talerzem, przewrócić. Na patelnię wlać jeszcze łyżkę oliwy, dosmażyć omlet. W taki sam sposób usmażyć resztę masy, ostudzić. Pokroić w romby, posypać pozostałym parmezanem. 