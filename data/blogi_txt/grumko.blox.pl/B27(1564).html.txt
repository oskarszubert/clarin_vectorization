Bardzo fajny pomysł na ostro - kwaśną rybę. Przepis pochodzi z książki Marleny Spieler "What's Cooking: Mexican". Meksyk: Ryba pieczona z limonką SKŁADNIKI: 1 kg filetów z ryby morskiej, 1 przekrojona na pół limonka, 3 łyżki oliwy z oliwek, 1 posiekana duża cebula, 3 drobno posiekane ząbki czosnku, 2 - 3 posiekane marynowane papryczki jalapeno, 6 - 8 łyżek posiekanej świeżej kolendry, sól, pieprz. Do podana: cząstki limonek i cytryn.SPOSÓB WYKONANIA: Filety oprószyć solą i pieprzem. Skropić sokiem z limonki. Na rozgrzanej oliwie smażyć przez 2 minuty cebulę i czosnek. Zdjąć z ognia. W naczyniu do zapiekania wyłożyć 1/3 cebuli z czosnkiem, trochę papryczek i kolendry. Na wierzchu ułożyć rybę. Przykryć pozostalą cebulą, papryczkami i kolendrą. Piec z piekarniku przez ok. 15 - 20 minut w temperaturze 180 stopni. Podawać od razu z cząstkami limonek i cytryn. 