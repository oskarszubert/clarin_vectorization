SKŁADNIKI: 6 jajek, 4 średnie ziemniaki (30dag), 1 pęczek młodej botwinki, 1 pęczek dymki, 4 łyżki oliwy, 3-4 łyżki kremówki, 2 ząbki czosnku, tymianek, sól i pieprz   SPOSÓB WYKONANIA: Ziemniaki obrać, opłukać, pokroić w kosteczkę. Młode buraczki obskrobać i dokładnie umyć razem z liśćmi, pokroić. Dymkę ze szczypiorem oczyścić, opłukać, posiekać. Na dużej patelni rozgrzać oliwę. Włożyć ziemniaki oraz dymkę ze szczypiorem i podsmażyć 5 minut mieszając. Dodać botwinkę oraz posiekane ząbki czosnku. Doprawić tymiankiem, solą i pieprzem. Podlać kilkoma łyżkami wody i dusić pod przykryciem kolejne 5 minut.  Jajka wbić do miski, dodać kremówkę, sól i pieprz do smaku. Masę jajeczną roztrzepać widelcem i zalać nią warzywa na patelni. Potrząsnąć patelnią aby masa jajeczna równomiernie się rozlała. Smażyć na średnim ogniu pod przykryciem, aż spód się zetnie. Zdjąć z ognia, odstawić na 5 minut, a następnie pokroić na porcje. 