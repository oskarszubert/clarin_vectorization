SKŁADNIKI:1 kg filetów z dorsza, 6 ziemniaków obranych i pokrajanych na dosyć duże kawałki, 6 cebul obranych i pokrajanych w ćwiartki, 6 jajek ugotowanych na twardo i pokrajanych w plasterki, 90 dag poszatkowanej białej kapusty, 12 oliwek lub 2 małe ogórki konserwowe pokrajane w kostkę, 1/2 szklanki oliwy, 1/2 szklanki octu 6%, sól i pieprz  SPOSÓB WYKONANIA: Filety zalać wrzącą wodą, tak aby tylko przykrywała rybę, posolić, gotować przez 10 minut, odcedzić - odstawić. Ziemniaki i cebulę zalać wrzącą, osoloną wodą ( 1/2 łyżeczki na litr wody ), gotować przez 10 minut. Kapustę włożyć do garnka z jarzynami, gotować przez 10 minut odcedzić, wystudzić. W misce ułożyć rybę, jarzyny, jajka, oliwki i delikatnie wymieszać. Do małego słoiczka wlać oliwę, ocet, doprawić solą i pieprzem, zakręcić wieczko i wstrząsać aż powstanie jednolity sos, następnie polać nim potrawę. Podawać na zimno ze świeżym białym pieczywem. 