Jedną z pamiątek, którą przywieźliśmy z Thasos była kolejna książka o kuchni greckiej zatytułowana "Greek Cookery: 300 Traditional Recipes" i z niej pochodzi ten przepis. Robiliśmy już podobne ziemniaki zarówno w wersji pieczonej jak i gotowanej, więc ich smak nie był dla nas zaskoczeniem, a w tym przypadku stanowiły świetny dodatek do Kotletów wieprzowych po wiejsku w winnym sosie.    SKŁADNIKI: 1 1/2 kg ziemniaków, 1 filiżanka oliwy z oliwek, sok z 1 cytryny, sól, pierprz, oregano.    SPOSÓB WYKONANIA: Obrać i opłukać ziemniaki, pokroić na grube kawałki. Przełożyć do naczynia do zapiekania, posolić, posypać pieprzem i oregano, dobrze wymieszać. Polać oliwą, sokiem z cytryny i 3 filiżankami wody. Piec około godzinę w średnio rozgrzanym piekarniku . 