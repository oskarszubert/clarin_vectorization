Tunezja: Kuskus z kurczakiem i ciecierzycą ŹRÓDŁO: Recipes4Us.Co.Uk. UWAGI: Przepis jest również naszą propozycją w II Festiwalu Kuchni Arabskiej, który zorganizowała koleżanka Malwinna, autorka bloga Filozofia Smaku.SKŁADNIKI: 2 łyżki oliwy z oliwek, 70 dag piersi z kurczaka pokrojonych w 2,5 cm kostkę, sól i świeżo mielony pieprz, 1 posiekana cebula, 2 łyżeczki przyprawy curry, pół łyżeczki mielonego cynamonu, szczypta pieprzu cayenne, 3 szklanki bulionu z kurczaka, 1 pokrojona na kawałki czerwona papryka, 2 małe pokrojone na kawałki cukinie, 45 dag puszka ciecierzycy, 1 i pół szklanki wody, 1 szklanka kuskusu, pół szklanki posiekanej kolendry. SPOSÓB WYKONANIA: Na patelni rozgrzać olej. Kurczaka doprawić solą i pieprzem, a następnie usmażyć na złoto. Dodać cebulę, curry, cynamon, pieprz cayenne i 1/4 łyżeczki pieprzu. Smażyć około minuty. Dodać bulion i gotować ok. 10 minut lub do momentu zmniejszenia objętości bulionu o 1/3. Dodać paprykę i cukinię. Dusić przez 10 minut. Dodać ciecierzycę i gotować jeszcze minutę. Doprawić solą. Zagotować wodę, dodać pół łyżeczki soli. Wodą zalać kuskus i odstawić na 10 minut. Kuskus wymieszać z kolendrą i podawać z przygotowanym curry. 