Linguiça to bardzo popularna portugalska wieprzowa kiełbasa. U nas raczej nie do kupienia, więc zdecydowaliśmy się przygotować ją domowym sposobem. Wiadomo, że to tylko podróbka, ale lubię tego typu wyroby bo w większy lub mniejszy sposób dają nam jakieś pojęcie o oryginale, no i zazwyczaj są bardzo smaczne;-) My wykorzystamy linguiçę jako dodatek do przygotowania dwóch innych przepisów, ale ponieważ mięso jest tak dobrze doprawione to możemy Wam je spokojnie polecić jako alternatywę dla klasycznych kotletów mielonych. Przepis pochodzi ze strony recipes.epicurean.com.   SKŁADNIKI: 1,8 kg łopatki wieprzowej, 2 i pół do 3 i pół łyżeczek soli, 4 - 7 roztartych ząbków czosnku, 4 - 7 rozkruszonych ostrych papryczek, 1 łyżka kolendry, 1 łyżka papryki, pół łyżeczki cynamonu, pół łyżeczki mielonych goździków, pół łyżeczki ziela angielskiego, 1/4 szklanki octu winnego z jabłek, pół szklanki zimnej wody. SPOSÓB WYKONANIA: Mięso pokroić w kostkę oddzielając mięso od tłuszczu. Zmielić. Dodać pozostałe składniki i dokładnie wymieszać. Masę schładzać min. przez 2 godziny. Formować kiełbaski. 