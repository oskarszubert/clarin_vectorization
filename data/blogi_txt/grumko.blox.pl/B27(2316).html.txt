Włochy: Spaghetti z jajkami i pancettą / Spaghetti alla carbonara ŹRÓDŁO: „Kuchnia włoska”.Wydawnictwa Bellona. SKŁADNIKI: 3 ząbki czosnku, 3 łyżki oliwy z oliwek, 180 g surowej pancetty - dodaliśmy boczek wędzony, pokrojonej w kostkę, 4 jajka, 3 łyżki parmezanu, 3 łyżki sera pecorino, sól i świeżo zmielony czarny pieprz, 500 g spaghetti.  SPOSÓB WYKONANIA: Na patelni rozgrzać oliwę na średnim ogniu. Podsmażyć przekrojone na pół ząbki czosnku i pancettę, aż będzie złotobrązowa, ale nie chrupiąca. Patelnię zdjąć z ognia, odrzucić czosnek. W misce lekko roztrzepać jajka, parmezan, pecorino i sól. Odstawić. Spaghetti ugotować al dente. Odcedzić i przełożyć na duży, ogrzany półmisek. Dodać masę jajeczną i kilka razy energicznie wstrząsnąć półmiskiem. Odstawioną wcześniej pancettę w oliwie podgrzać na dużym ogniu i gorącą polać makaron. Kilka razy energicznie wstrząsnąć półmiskiem. Posypać świeżo zmielonym czarnym pieprzem i podawać. 