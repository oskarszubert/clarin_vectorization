Całkiem sycąca sałatka, którą zjedliśmy na śniadanie, ale która z powodzeniem może być fajną propozycją obiadową. Przepis pochodzi z książki pt. "Smaki Hiszpanii" Wydawnictwa Parragon. Hiszpania: Sałatka z tuńczyka i fasolki SKŁADNIKI: Winegret: garść porwanych świeżych liści mięty, garść posiekanej natki pietruszki, 1 wyciśnięty ząbek czosnku, 4 łyżki oliwy z pierwszego tłoczenia, 1 łyżka czerwonego octu winnego, sól i pieprz. Sałatka: 200g fasolki szparagowej, 400g małej białej fasolki z puszki, wypłukanej i osuszonej, 4 młode cebulki drobno pokrojone, 4 steki z tuńczyka każdy po około 225g, oliwa do wysmarowania, 250g pomidorów koktajlowych przekrojonych na pół, zielona sałata do podania świeży chleb typu wiejskiego do podania, mięta i natka pietruszki do podania. SPOSÓB WYKONANIA: Wszystkie składniki umieścić w słoiku z zakrętką, doprawić solą oraz pieprzem. Zakręcić i potrząsać aż powstanie jednolity sos. Przelać do dużej miski i odstawić. W dużym garnku zagotować lekko osoloną wodę. Wrzucić fasolkę i gotować przez 3 minuty. Dodać białą fasolkę i gotować kolejne 4 minuty, aż fasolka szparagowa stanie się krucha i miękka, a fasola z puszki gorąca. Dokładnie odcedzić i dodać do miski z winegretem oraz poszatkowaną cebulką. Wymieszać. Steki z tuńczyka usmażyć na dużej patelni na dużym ogniu. Jedną stronę steku posmarować odrobiną oliwy i tą stroną położyć na patelni, smażyć przez 2 minuty. Wierzchnią część steku posmarować oliwą, przewrócić i smażyć kolejne 3 lub 4 minuty. Zdjąć patelnię z ognia i odstawić rybę na 2 minuty lub do całkowitego ostygnięcia. Tuż przed podaniem do mieszaniny warzyw dodać pomidory i delikatnie wymieszać. Talerz na którym będzie podawana sałatka, wyłożyć liśćmi sałaty, a na nich umieścić kopczyki sałatki. Kawałki tuńczyka położyć na wierzchu. Podawać na ciepło lub w temperaturze pokojowej z dużą ilością chleba, przybrane ziołami. 