Francja: Mus brzoskwiniowy ŹRÓDŁO: "Kuchnia francuska" z serii Biblioteczka Poradnika Domowego. SKŁADNIKI: 3 brzoskwinie, sok z 2 cytryn, 5 dag cukru, 200 ml kremówki, 1 łyżka cukru pudru - dodaliśmy do smaku.  SPOSÓB WYKONANIA: Brzoskwinie przekroić na połówki, usunąć pestki. Z jednej z połówek wykroić 8 cienkich plasterków, skropić łyżką soku z cytryny, przykryć i odstawić. W rondlu wymieszać 150 ml wody, z pozostałym sokiem z cytryny i cukrem. Dodać połówki brzoskwiń i gotować 5 minut. Wyjąć owoce łyżką cedzakową i odstawić do ostygnięcia. Zdjąć z nich skórkę, miąższ zmiksować na gładką masę i schłodzić. Śmietankę ubić i dokładnie wymieszać ze schłodzoną masą i cukrem pudrem. Przełożyć do pucharków i ozdobić plasterkami brzoskwiń. 