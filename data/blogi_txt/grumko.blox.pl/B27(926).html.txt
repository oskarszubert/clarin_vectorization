To pierwsze ciasto marchewkowe w naszej karierze i zakochaliśmy się w nim od pierwszego kęsa;-) Jest przepyszne, wilgotne i strasznie wciągające;-) Nie pozostaje nic innego jak tylko wybrać się teraz na wycieczkę rowerową i spalić te jakże smaczne kalorie;-) Przepis na Aargauer Rüeblitorte, które pochodzi z kantonu Argowia podpatrzyliśmy na blogu Moja Kuchnia. Pozdowienia dla Bei;-)    SKŁADNIKI: 4 jajka, 200 g cukru, 2 łyżki kirschu (lub ciepłej wody, lub soku cytrynowego), 1/2 łyżeczki cynamonu (lub przypraw do piernika), otarta skórka z 1 cytryny, 250 g mielonych orzechów laskowych, 250 g marchewki startej na drobnych oczkach, 1 szczypta soli, 3-4 łyżki maizeny (lub mąki) 1 łyżeczka proszku do pieczenia SPOSÓB WYKONANIA: Żółtka ubić z cukrem, dodać kirsch, cynamon i skórkę z cytryny; następnie dodać marchew i orzechy, dobrze wymieszać. Białka ubić na sztywną pianę ze szczyptą soli. Dodawać po trochu do marchewkowej masy, na przemian dosypując też trochę mąki wymieszanej z proszkiem i delikatnie mieszając. Wlać masę do natłuszczonej tortownicy; wstawić ciasto do nagrzanego do 100°C piekarnika (na ten niższy, nie na środkowy poziom), podwyższyć temperaturę do 180°C i piec ok. 50 min. Jeszcze ciepłe ciasto można udekorować mieszając 200 g cukru pudru z 1 białkiem i 1 łyżka kirschu (lub bez białka, tylko dodając kirschu, lub tylko z sokiem cytrynowym np.); należy otrzymać gładką, dosyć gęstą masę a następnie, na polukrowanym cieście układamy marcepanowe marchewki. 