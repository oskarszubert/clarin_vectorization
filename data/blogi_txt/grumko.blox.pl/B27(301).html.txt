Dziś przepis na bardzo smaczne danie z naszej rodzimej kuchni. Serwowaliśmy je na obiad wraz z ziemniakami. Przepis pochodzi ze strony Wielkie Żarcie.   SKŁADNIKI: 1 kg kiszonej kapusty, 75 dag dobrej białej kiełbasy, 2-3 winne jabłka, 2 średnie cebule, 5-6 suszonych grzybów, liść laurowy, ziele angielskie, sól, pieprz do smaku, 2-3 ząbki czosnku, 2 kostki rosołowe grzybowe, 2 łyżki tłuszczu do podsmażenia kiełbasy i cebuli, szczypta majeranku    SPOSÓB WYKONANIA: Grzyby umyć, namoczyć minimum na pół godziny w 1 szklance przegotowanej, ciepłej wody. Następnie wyjąć, pokroić grzyby w paseczki. Wodę zostawić. Kapustę pokroić dość drobno, przepłukać wodą. W wodzie pozostałej po moczeniu grzybów rozpuścić kostki rosołowe, wlać do kapusty, dodać pokrojone grzyby, czosnek roztarty z solą i przyprawy. Jabłka pokroić w ósemki, wrzucić do kapusty. Kapustę dusimy pod przykryciem na wolnym ogniu aż będzie miękka. W razie potrzeby podlewamy w trakcie duszenia wodą żeby nie była zbyt sucha. Kiełbasę umyć, osuszyć papierowym ręcznikiem i podsmażyć na rumiano z obu stron. Wyjąć, ponacinać skośnie aby wypłynął sok. W tym czasie rozgrzać piekarnik. Do dość dużego naczynia żaroodpornego lub tzw. gęsiarki wykładamy kapustę, na wierzch dajemy kiełbasę. Posypujemy po wierzchu delikatnie majerankiem i pieczemy ok. pół godziny w dobrze nagrzanym piekarniku. Na tłuszczu pozostałym ze smażenia kiełbasy (można ewentualnie uzupełnić łyżką masła) podsmażamy pokrojoną w dość grube talarki cebulę. Przed podaniem cebulę układamy na kiełbasie. Podajemy z pieczywem. 