Popularne składniki, a smak niebanalny. Po raz kolejny sprawdziło się połączenie boczku z pomidorami i jajkiem. Ponieważ używaliśmy pomidorów krojonych z puszki, to już nie podlewaliśmy dania wodą, gdyż zalewa w zupełności wystarczyła do uduszenia wszystkich składników. Polecamy!! Przepis pochodzi z książki The Book Of Latin American Cooking /Elisabeth Lambert Ortiz.  Paragwaj: Jajka w koszulkach z ziemniakami i pomidorami SKŁADNIKI: 1 kg ziemniaków, 10 dag posiekanego bekonu, pół kilograma pokrojonych na kawałki pomidorów - dodaliśmy pomidory krojone z puszki, 1 posiekana cebula, 3 jajka, sól i woda, posiekana natka pietruszki.SPOSÓB WYKONANIA: Na oleju podsmażyć bekon z cebulą. Dodać pokrojone w kawałki ziemniaki. Podlać wodą, dodać pomidory. Posolić i dusić do miękkości. Ugotować jajka w koszulkach i podać je na usmażonych ziemniakach z pomidorami. Posypać natką pietruszki. 