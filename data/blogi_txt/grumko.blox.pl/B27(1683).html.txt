Kolejna bardzo smaczna propozycja dla miłośników krewetek. Zrobiliśmy jedno odstępstwo od przepisu, a mianowicie nie dodaliśmy krewetek do gotowania ryżu i kaszy. Baliśmy się, że przez długie gotowanie krewetki będą gumowate, a takich nie lubimy. Dlatego też wszystkie krewetki usmażyliśmy w ramach przybrania. Przepis pochodzi ze strony Kuwaiti Recipes. Kuwejt: MurabyanSKŁADNIKI: Krewetki: 1 łyżka oleju, 1 duża cebula pokrojona w cienkie plasterki, 2 ząbki czosnku roztarte z 1 łyżeczką mielonej kolendry i 1 łyżką świeżo startego imbiru, 1 łyżeczka mielonej kolendry, 90 dag krewetek, 1/4 łyżeczki czarnego pieprzu, 45 dag pomidorów pokrojonych w cienkie plasterki, 1 łyżeczka soli, 4 szklanki wody, 1 szklanka kaszy namoczonej w wodzie - dodaliśmy jaglaną, 4 i pół szklanki ryżu basmati. Przybranie: 1/4 szklanki oleju, 2 cebule pokrojone w plasterki, pół łyżeczki mielonego kardamonu, pół łyżeczki mielonego czarnego pieprzu, 1 łyżeczka curry, 1 łyżeczka mielonej kurkumy, 1/4 łyżeczki mielonych goździków, 1 pęczek posiekanej kolendry, starta skóra z jednej limonki, 1 ząbek czosnku roztarty z 1 łyżeczką mielonej kolendry i z 1/2 łyżeczki czarnego pieprzu, 45 dag krewetek.SPOSÓB WYKONANIA: Rozgrzać olej. Smażyć na złoto cebulę. Dodać czosnek z przyprawami i pieprz. Dodać krewetki. Dodać plasterki pomidorów i dusić przez 10 minut. Dodać wodę i sól. Zagotować. Dodać ryż i kaszę. Gotować do miękkości, aż płyn zostanie wchłonięty. Przygotować przybranie. Podsmażyć na złoto cebulę. Dodać przyprawy, kolendrę, skórkę, czosnek. Wymieszać. Dodać krewetki i smażyć przez 3 minuty. Ryż z krewetkami wyłożyć na talerz. Przybrać usmażonymi krewetkami i podawać. 