Niestety nie udało nam się kupić ślimaków abalone. Ostatecznie zastąpiliśmy je marynowanymi małżami, które dodaliśmy do zupy pod sam koniec gotowania. Przepis pochodzi ze strony ChinesefoodRecipes.Com, a popołudniu zaprszamy na danie z kurczaka. Chiny: Zupa ze ślimaków abalone z kulkami mięsnymi SKŁADNIKI: A: 25 dag mielonej wołowiny, 2 łyżki posiekanego pora, 1 łyżeczka posiekanego imbiru, pół łyżeczki soli, 1 łyżka skrobi kukurydzianej, 1 łyżka sosu sojowego, 1 jajko. B: 5 dag wermiszelu namoczonego w ciepłej wodzie, 4 pory pokrojone w cienkie plasterki, 4 plasterki imbiru, 8 szklanek bulionu lub wody, 4 ślimaki abalone z puszki pokrojone w plasterki, 10 dag kapusty pekińskiej pokrojonej w małe kawałki, 2 łyżki wina, 2 łyżeczki soli. SPOSÓB WYKONANIA: Wymieszać składniki A i uformować małe kulki. Zagotować bulion, dodać kulki oraz resztę składników B za wyjątkiem wina i soli. Kiedy całość ponownie się zagotuje dodać wino i sól. Gotować do miękkości składników. Podawać na ciepło. 