Jednogarnkowe danie, w którym dominującą rolę odgrywa kapusta o pomidorowym posmaku, a lekko ostry kurczak jest fajnym dopełnieniem całości. Polecamy!! Przepis pochodzi z serwisu islandflave.com. Gujana: Kapusta z kurczakiem SKŁADNIKI: 1 średnia kapusta, 450 g mięsa z kurczaka bez kości, 1 ząbek czosnku, 1 pokrojona w plasterki średnia cebula, 1 posiekany średni pomidor, 1 posiekana szalotka, 1 łyżka pasty pomidorowej, 1 posiekana papryczka pirri - pirri - dodaliśmy chili, 3 łyżki oleju, sól i pieprz do smaku.SPOSÓB WYKONANIA: Kurczaka podzielić na mniejsze kawałki. Posolić, popieprzyć, odstawić na 15 minut. Na patelni zrumienić kurczaka z cebulą i czosnkiem. Dodać papryczkę i smażyć kilka minut. Dodać pomidory i szalotkę. Smażyć 5 minut. Dodać kapustę. Doprawić solą i pieprzem. Gotować przez 20 minut. Dodać pastę pomidorową i gotować kolejne 5 minut. Podawać z ryżem lub rosti. 