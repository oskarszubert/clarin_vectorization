Ta sałatka zwróciła naszą uwagę ze względu na użyte składniki. Przede wszystkim interesujące wydało nam się dodanie serka kremowego, ale również ciekawie zapowiadał się dodatek migdałów i szparagów do kurczaka. Całość nam bardzo smakowała, a przepis na sałatkę Kyllingsalat pochodzi ze strony Embassy Of Denmark, Washington D.C.   SKŁADNIKI: 170 g serka kremowego, 2 łyżki mleka, 45 dag ugotowanego mięsa z kurczaka, 2 łyżki masła, 60 g blanszowanych migdałów, 1 puszka 280 g szparagów, sól i pieprz. SPOSÓB WYKONANIA: Wymieszać dokładnie serek z mlekiem, a następnie wmieszać kawałki kurczaka, zostawiając kilka do dekoracji. Rozgrzać masło na patelni i zezłocić migdały. Osączyć szparagi I pokroić na kawałki. Wymieszać migdały z masą serowo - kurczakową. Doprawić solą I pieprzem. Ozdobić pozostałymi kawałkami kurczaka i szparagami. 