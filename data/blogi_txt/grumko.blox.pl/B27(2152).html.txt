Flaki po włosku ŹRÓDŁO: "Cielęcina na naszym stole" Tadeusz Góra. UWAGI: Danie przygotowaliśmy z użyciem SOSERa marki WINIARY. Przed podlaniem całości wodą, wymieszaliśmy ją z 3 łyżkami SOSERa.SKŁADNIKI: 600 g flaków cielęcych - u nas wołowe, 200 g żołądków drobiowych, 100 g kiełbasy, pół szklanki białego wytrawnego wina, pół szklanki fasoli kolorowej, 2 łyżki masła, 100 g wędzonego boczku, 2 łyżki smalcu, cebula, po 2 marchewki i pietruszki, mały seler, łyżka szałwii, 4 - 5 drobno utłuczonych goździków, po pół łyżeczki gałki muszkatołowej i imbiru, łyżka pasty pomidorowej, łyżeczka ostrej papryki, sól.  SPOSÓB WYKONANIA: Fasolę namoczyć na 5 godzin w niedużej ilości przegotowanej wody. Flaki oczyścić, kilkakrotnie wypłukać pod bieżącą wodą, sparzyć wrzątkiem pokroić na kwadraty 5 x 5 cm i posypać solą, utłuczonymi goździkami, pieprzem oraz szałwią. Żołądki oczyścić, opłukać i pokroić w cienkie paseczki. Kiełbasę i boczek pokroić w niedużą kostkę. Cebulę drobno posiekać. W większym rondlu stopić smalec, dodać kiełbasę, boczek i cebulę, całość przysmażyć. Następnie dodać flaki, żołądki i koncentrat. Podlać wodą (ok. 1,5 szklanki), przykryć i gotować 60 minut na małym ogniu. Pozostałe warzywa obrać, pokroić w paseczki i przesmażyć na maśle. Fasolę oraz wodę w której się gotowała dodać do flaków, zamieszać i gotować dalej. Dodać do flaków warzywa, wino oraz pozostałe przyprawy, podlać wodą (ok. 3 szklanki) i gotować na małym ogniu, aż flaki będą miękkie. Podawać na gęsto lub jako zupę - w tym przypadku flaki rozcieńczyć bulionem. 