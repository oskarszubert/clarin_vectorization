To było nasze pierwsze spotkanie z liśćmi limonki kaffir, a postanowiliśmy zastąpić nimi pojawiające się w tym przepisie suszone limonki. Liście kaffiru mają bardzo intensywny cytrynowy smak, dzięki czemu nawet niewielka ich ilość nadaje daniu bardzo odświeżający aromat. Ponieważ ta przyprawa wykorzystywana jest bardzo często np. w kuchni tajskiej oraz okolicznych krajów, to z pewnością pojawi się u nas jeszcze nie raz w tym roku. Co do samego curry, to pewnie nie zdziwi Was, że nam smakowało;-) W końcu zawiera w sobie składniki, które bardzo lubimy;-) Przepis pochodzi ze strony Bahrain Recipes.  Bahrajn: Curry rybne SKŁADNIKI: 2 posiekane cebule, 1/4 szklanki masła lub oliwy, 2 roztarte ząbki czosnku, 3/4 łyżeczki soli, 1 łyżka curry, 1 mały kawałek kory cynamonowej, 3 posiekane pomidory, 3/4 szklanki wody lub bulionu z kurczaka, 2 suszone limonki lub świeżo starta skórka z limonki do smaku - u nas suszone liście limonki kaffir, 70 dag filetów rybnych.SPOSÓB WYKONANIA: Podsmażyć na maśle cebulę. Dodać czosnek, sól i curry. Dusić minutę. Dodać cynamon, pomidory oraz wodę. Przykryć i dusić 5 minut. Dodać limonki i filety rybne. Przykryć i dusić do miękkości ryby. Podawać z ryżem. 