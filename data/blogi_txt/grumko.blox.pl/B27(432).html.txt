Bardzo dobra pasta: ostra, słona i kremowa;-) Kupując ostatnio pieczywo trafiłem na półce na ciabattę w folii. Nie nadaje się ona od razu do jedzenie ponieważ wymaga jeszcze podpieczenia w piekarniku. Kupiłem na spróbowanie i nie żałuję, bo tym sposobem mieliśmy w niedzielę na śniadanie świeże, chrupiące pieczywo. Przepis na pastę pochodzi z książki dr Barbary Rias - Bucher pt. "Najlepsze przepisy na przyjęcia".    SKŁADNIKI: 40 dag kremowego twarożku, 2 łyżki kwaśnej śmietany, 1-2 łyżki pasty sardelowej, 1-2 łyżeczki mielonej ostrej papryki, 1 łyżka posiekanej natki pietruszki, 1 bagietka, 1 łyżka posiekanego szczypiorku.    SPOSÓB WYKONANIA: Twarożek rozetrzeć ze śmietaną. Dodać pastę sardelową, paprykę i natkę dokładnie wymieszać. Bagietkę ukośnie pokroić na 12 - 15 kromek. Smarować przygotowaną pastą, posypać szczypiorkiem. 