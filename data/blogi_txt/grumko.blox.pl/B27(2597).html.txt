Francja: Clafoutis z czereśniami ŹRÓDŁO: Przepis pochodzi z książki wydawnictwa Murdoch Books „A Litte Taste of … France”. SKŁADNIKI: 185 ml (3/4 szklanki) śmietany kremówki, 1 laska wanilii, 125 ml (pół szklanki) mleka, 3 jajka, 60 g (1/4 szklanki) drobnego cukru, 85 g (2/3 szklanki) mąki, 1 łyżka kirszu, 450 g ciemnych czereśni lub wiśni, cukier puder. SPOSÓB WYKONANIA: Piekarnik rozgrzać do temperatury 180 stopni C. Śmietanę włożyć do rondelka. Wanilię przekroić wzdłuż na pół, wyjąć nożem ziarenka i dodać je razem z laską do śmietany. Podgrzewać na małym ogniu przez kilka minut, po czym zdjąć z ognia i wlać mleko. Odstawić do wystudzenia, następnie wyjąć laskę wanilii. Jajka zmiksować z cukrem i mąką, po czym wmieszać do przygotowanej wcześniej śmietany. Dodać kirsz i owoce, dokładnie wymieszać. Całość przelać do okrągłego naczynia do zapiekania o średnicy 23 cm i piec przez 25-30 minut, aż wierzch się zezłoci. Podawać posypane cukrem pudrem. 