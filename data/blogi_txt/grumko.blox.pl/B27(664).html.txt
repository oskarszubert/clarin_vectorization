To kolejny przykład na to jak Irena w ostatnim czasie zauroczyła się owocem awokado;-) Sama wyszukała przepis, przygotowała pastę no i uwieczniła ją na zdjęciu. Moja rola ograniczyła się tym razem do przygotowania wpisu i konsumpcji;-) Dodam jeszcze, że pasta jest bardzo smaczna, a Irena już zapowiedziała poszukiwania jakiegoś ciekawego przepisu z awokado w roli głównej;-) Receptura pochodzi z książki Hanny Szymanderskiej pt. "Coś do chleba".    SKŁADNIKI: duży dojrzały owoc awokado, 20 dag twarogu, łyżka koniaku, 2 łodygi selera naciowego, 2 łyżki soku z cytryny, sól, pieprz.    SPOSÓB WYKONANIA: Awokado przekroić na pół, usunąć pestkę, a miąższ wyjąć łyżeczką i skropić sokiem z cytryny. Łodygi selera obrać i bardzo drobno pokroić. Zmiksować twaróg z awokado, koniakiem, solą i pieprzem, a potem wymieszać z pokrojonym selerem, schłodzić. 