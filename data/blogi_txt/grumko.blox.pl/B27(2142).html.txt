Szwecja: Szwedzka zupa pieczarkowa ŹRÓDŁO: Swedish culinary classics. UWAGI: Zupę ugotowaliśmy z okazji naszego planowanego wypadu do Kopenhagi i Malmö w lutym 2012r.  SKŁADNIKI: 2 szalotki, 400g pieczarek, 300 - 500 ml bulionu z kurczaka, 200 - 400 ml kremówki, 3 gałązki natki pietruszki - posiekane, 50g masła, sól i biały pieprz do smaku.  SPOSÓB WYKONANIA: Kilka najmniejszych pieczarek pokroić w plasterki i odłożyć. W rondlu rozgrzać większą część masła. Posiekać szalotki i podsmażyć na rozgrzanym maśle. Posiekać pozostałe pieczarki i dodać do szalotek. Wlać bulion i gotować ok. 10 minut. Całość zmiksować i lekko przestudzić. Dolać kremówkę, wymieszać i podgrzewać przez kilka minut. Doprawić do smaku solą i pieprzem. Rozgrzać resztę masła i usmażyć na nim pokrojone w plasterki pozostałe pieczarki. Zupę podawać w udekorowaną plastrami pieczarek i posypaną natką pietruszki. 