Ostatnimi czasy do kilku przygotowanych przez nas potraw dodawaliśmy przyprawę curry. Muszę przyznać, że przeżywa ona drugą młodość w naszej kuchni i dlatego wybierając przepisy na śledzie sięgnąłem po taką właśnie szwedzką recepturę pochodzącą ze strony did.kuchnia.com. Jak widzicie do przygotowania zalewy używa się octu o mocy 24%. U nas raczej nie do kupienia, a i wydaje mi się, że w smaku śledzie byłyby za ostre, więc zamarynowaliśmy rybę w zalewie, której użyliśmy w przepisie na śledzia kawiorowego. Całość wyszła bardzo smacznie i zamierzamy zaserwować takie śledziki na najbliższej organizowanej przez nas imprezie. Z innych śledziowych przepisów polecam Wam śledzia po balatońsku, którym zwykle się zajadamy w Sylwestra i Nowy Rok oraz śledzie po kaszubsku, tyle że w wersji bez koncentratu, ale za to z przyprawami korzennymi.   SKŁADNIKI: 600 g filetów śledziowych. ZALEWA: 0,5 l wody, 1 dl octu (24%), 1 łyżka stołowa soli. SOS: 2 dl majonezu, 2 dl kwaśnej śmietany, 1 ząbek czosnku, 1-2 łyżki curry, 1 kwaśne jabłko.    SPOSÓB WYKONANIA: Wymieszać zalewę, włożyć śledzie i odstawić do lodówki na 12 godzin. Wymieszać majonez ze śmietaną, curry, czosnkiem i obranym, poszatkowanym jabłkiem. Filety wyjąć z zalewy, osuszyć i włożyć do sosu. Po 12 godzinach w lodowce są do jedzenia 