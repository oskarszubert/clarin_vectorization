Hiszpania: Churros z gorącą czekoladą ŹRÓDŁO: Przepis pochodzi z książki „Cooking Spanish” Wydawnictwa Whitecup. UWAGI: Do churros przygotowanych z podanej ilości ciasta sos czekoladowy wystarczy w zupełności przygotować z połowy ilości. SKŁADNIKI: 110 g cukru, 1 łyżeczka mielonego cynamonu, 30 g masła, 150 g mąki pszennej, pół łyżeczki startej skórki z pomarańczy, 1/4 drobnego cukru, 2 jajka, 1 litr oleju do głębokiego smażenia. Sos czekoladowy: 2 łyżki mąki kukurydzianej, 1 litr + 2 łyżki mleka, 200 g dobrej jakości ciemnej czekolady, posiekanej, cukier do smaku. SPOSÓB WYKONANIA: Wymieszać cukier z cynamonem i posypać mieszanką talerzyk. Do rondla o grubym dnie włożyć masło, mąkę, skórkę z pomarańczy, drobny cukier, 170 ml wody i szczyptę soli. Mieszając podgrzewać na małym ogniu, aż masło się rozpuści, a ciasto będzie tworzyło kulkę wokół łyżki i będzie pozostawiało ślad na ściankach rondla. Ciasto przełożyć do miksera, mając mieszadło włączone dodawać kolejno jajka, ale nie miksować zbyt długo, tylko tyle by jajka połączyły się w jednolitą masę z ciastem. Ciasto przełożyć do rękawa cukierniczego zakończonego 5 mm końcówką w formie gwiazdki. We frytkownicy rozgrzać olej do temperatury 180°C (lub w głębokiej patelni do temperatury, która sprawia, że wrzucona do oleju kostka chleba brązowieje w ciągu 15 sekund). Na olej wyciskać kawałki ciasta o długości 6-8 cm. Smażyć po kilka kawałków naraz przez około 3 minuty, obracając raz czy dwa, aż nabiorą złotobrązowego koloru. Po wyjęciu osuszać z nadmiaru tłuszczu na papierowym ręczniku, a następnie obtaczać w mieszance cukru i cynamonu. Podawać natychmiast. 