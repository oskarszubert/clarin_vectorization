Moja koleżanka z pracy zamówiła sobie kilka tygodni temu książkę pt. "Kuchnia świąteczna: Bożonarodzeniowe przysmaki". Miałem okazję ją przeglądać i moją uwagę zwróciły dwa przepisy. Pierwszy z nich już znacie bo to świetne ciasto cynamonowe z polewą orzechową, a drugi to piernikowe witrażyki na choinkę, które polecamy Wam dzisiaj. W tym roku już raczej z tego przepisu nie skorzystacie, ale warto zachować go sobie na przyszłość, bo te witrażyki są nie tylko bardzo smaczne, ale również ładnie się prezentują na choince, a poza tym możecie nimi -  tak jak my -  obdarować bliskich lub znajomych.Korzystając z okazji chcielibyśmy Wam życzyć Wesołych Świąt!! Pozdrawiamy ciepło!!Irena i Andrzej   SKŁADNIKI:  60 dag mąki, 3 szklanki miodu naturalnego, 1 szklanki miodu sztucznego, pół szklanki cukru pudru, pół szklanki masła, 1 jajko, 2 - 4 łyżki przyprawy korzennej, 2 łyżeczki sody oczyszczonej, 20 dag landrynek. SPOSÓB WYKONANIA: Masło roztopić, dodać miód i cukier puder, lekko podgrzać. Wystudzoną masę połączyć stopniowo z przesianą mąką. Wbić jajko, dodać sodę i przyprawę korzenną. Zagnieść ciasto. W razie potrzeby podsypać mąką. Ciasto podzielić na 2 - 3 porcje, cienko rozwałkować, wykroić dużymi foremkami. Landrynki podzielić kolorami, potłuc na mniejsze kawałki. Pierniczki kłaść na blasze wyłożonej papierem. Zrobić dziurkę. Pośrodku wyciąć okienko (np. kieliszkiem) i wypełnić pokruszonymi landrynkami jednego koloru. Pierniczki piec ok. 12 minut w temperaturze 150 - 180 stopni, aż landrynki się rozpuszczą. 