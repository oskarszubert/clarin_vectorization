Witamy po wakacyjnej przerwie!!;-) Barfi to rodzaj deseru, który przygotowuje się na bazie gotowanego mleka z cukrem. Sekretem deseru jest jego długie gotowanie, które sprawia, że dodane do mleka składniki takie jak np. owoce czy orzechy pod koniec obróbki termicznej się zestalają. Nasze marchewkowe barfi przygotowaliśmy jeszcze przed wakacjami, ale tak nam bardzo zapadło w pamięci, że wspominaliśmy je już wielokrotnie;-) Gorąco polecamy!! Przepis pochodzi ze strony AsiaRecipe.Com. Tybet: Marchewkowe barfi SKŁADNIKI: 2 szklanki tartej marchewki, 2 szklanki half and half milk - u nas 1 szklanka kremówki + 1 szklanka mleka 3,2%, pół szklanki masła, 1 szklanka cukru, 1 łyżeczka mielonego kardamonu, pół szklanki posiekanych migdałów, pół szklaki złotych rodzynek, pół szklanki orzechów nerkowca, szczypta czerwonego barwnika spożywczego. SPOSÓB WYKONANIA: W rondlu wymieszać marchewkę z mlekiem. Zagotować i gotować przez godzinę na małym ogniu. Dodać masło, cukier, migdały, rodzynki i orzechy. Wymieszać. Dodać odrobinę barwinka i ponownie wymieszać. Gotować 15 - 20 minut. Zdjąć z ognia i przełożyć do wysmarowanego masłem pojemnika. Schłodzić przez noc. Wycinać 5 cm kostki, które podawać ozdobione migdałami. 