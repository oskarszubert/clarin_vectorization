Z założenia jest to ostre danie, ale lepiej jednak ilość papryczek dostosować do wytrzymałości swojego podniebienia;-) Warto też dodać warzywa, które fajnie łagodzą ostrość mięsa. Przepis pochodzi ze strony AsiaRecipe.Com Singapur: Kurczak z suszonymi papryczkami chili SKŁADNIKI: 1 kurczak bez kości pokrajany na kawałki, 20 - 30 suszonych papryczek chili, 4 ząbki czosnku pokrojonego w plasterki, 4 plasterki imbiru, pół łyżeczki mąki kukurydzianej, szczypta pieprzu, 1 łyżka sosu sojowego, pół łyżeczki cukru, chińskie wino, olej. Sos: 1 łyżeczka mąki kukurydzianej, 8 łyżek wody, 2 łyżki ciemnego sosu sojowego, 1 - 2 łyżek cukru. SPOSÓB WYKONANIA: Kurczaka wymieszać z mąką, pieprzem, cukrem, sosem sojowym i winem. Odstawić na pół godziny. Rozgrzać 5 łyżek oleju dodać papryczki i podsmażyć. Dodać czosnek i imbir. Usmażyć i zdjąć z patelni. Dodać kurczaka i smażyć kilka minut. Wymieszać składniki sosu i wlać do kurczaka. Zdjąć z ognia gdy tylko sos się zagotuje. Wymieszać z resztą składników. Pod koniec gotowania można dodać cebulę dymkę, marchewkę lub inne warzywa. 