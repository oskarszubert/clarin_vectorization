Kolejna bardzo smaczna propozycja z kurczakiem w roli głównej. Fajne jest to, że smak który mięso oddaje mleku, powraca poprzez panierowanie kurczaka w pysznym gęstym sosie. Polecamy!! Przepis pochodzi z książki "Banany w rytmie samby: Kuchnia brazylijska". Brazylia: Kurczak w mleku - Galina No Lette SKŁADNIKI: kurczak, półtora litra mleka, sól, pieprz, "malagueta" lub ostra papryka, olej, bułka tarta. SPOSÓB WYKONANIA: Kurczaka pokroić na kawałki. Obsmażyć na rumiano, przełożyć do garnka i zalać mlekiem, aby był zakryty. Gotować na małym ogniu; gdy się zagotuje, dodać sól i pieprz oraz ostrą paprykę. Gotować tak długo, aż sos zrobi się zupełnie gęsty. Kurczaka wyjąć, każdy kawałek zanurzać w sosie, a następnie obtaczać w bułce tartej i smażyć na rumiano w głębokim oleju. Podawać z sałata i ryżem. 