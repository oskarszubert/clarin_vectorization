Bardzo nam smakowały nasze poprzednie quesadillas, więc wracamy do nich ponownie tyle, że tym razem z innym nadzieniem. Przy okazji wykorzystaliśmy nasze domowej roboty chorizo. Całość ponownie nas zachwyciła, więc pewnie quesadillas jeszcze nie raz pojawią się na naszym śniadaniowym stole. Przepis podaję za stroną ugotuj.to.    SKŁADNIKI: 4 ziemniaki (300 g) obrane i pokrojone w kostkę, 1 mała cebula pokrojona w kostkę, 150 g pokrojonej drobno kiełbaski chorizo ( miękka paprykowa kiełbasa - można dostać hiszpańską w kilku wersjach ewentualnie użyć węgierskiej ), pieprz, oregano.    SPOSÓB WYKONANIA: Ziemniaki ugotować w osolonej wodzie (nie rozgotować!), odcedzić. Na suchej patelni wysmażyć tłuszcz z kiełbasy, dodać cebulę, zeszklić. Dodać ziemniaki i przyprawy, podsmażyć, aż masa się połączy. Nadzienie wkładać do pszennych tortilli i opiekać quesadille na grillu, ewentualnie nadziewać pierożki i smażyć quesadille na patelni. Wystarcza jako nadzienie do czterech tortilli lub ośmiu pierogów. Do masy można dodać utarty ser. 