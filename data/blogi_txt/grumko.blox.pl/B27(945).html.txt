Nasza pierwsza propozycja w ramach zabawy "Szparagi w kuchni" to banalnie proste danie, które np. z dodatkiem jajka w koszulce można podać na śniadanie lub kolację. Przepis na szparagi pochodzi z serwisu myrecipes.com. Przy okazji polecamy wypróbowany przez nas po raz pierwszy sposób na gotowanie jajka w koszulce przy użyciu woreczka foliowego. Jak to się robi możecie przeczytać i zobaczyć na blogu Strawberries from Poland. SKŁADNIKI: 90 dag szparagów, 2 łyżki masła lub margaryny, 1 łyżka soku z cytryny, 3/4 szklanki uprażonych płatków migdałowych, 1/2 łyżeczki soli, 1/4 łyżeczki pieprzu.SPOSÓB WYKONANIA: Obrane szparagi gotować w osolonej wodzie aż będą pół miękkie. Wyjąć i włożyć na chwilę do zimnej wody, osączyć. Rozpuścić masło na średnim ogniu i smażyć szparagi do miękkości. Doprawić sokiem z cytryny, solą i pieprzem. Posypać płatkami migdałowymi. 