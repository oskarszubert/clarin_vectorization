Libia: Potrawka Ramadan / Sharbat Ramadan ŹRÓDŁO: Celtnet.Org.Uk. UWAGI: Przepis jes również naszą propozycją w III Festiwalu Kuchni Arabskiej, który zorganizowała Panna Malwinna. SKŁADNIKI: 2 łyżeczki oliwy lub klarowanego masła, 225 g pokrojonej w kostkę jagnięciny lub wołowiny, 250 ml passaty, 1 łyżka pasty pomidorowej, 250 g ugotowanej ciecierzycy, 1 posiekana cebula, 1 łyżeczka ostrej papryki chili, pół łyżeczki kurkumy, pęczek posiekanej natki pietruszki, pół pęczka posiekanej natki kolendry, 60 g drobnego makaronu, 1 łyżeczka suszonej mięty, 1 łyżeczka mielonego ziela angielskiego, sól i pieprz do smaku, sok z cytryny.  SPOSÓB WYKONANIA: Rozgrzać tłuszcz i smażyć na nim cebulę, wołowinę oraz ciecierzycę przez 6 minut. Dodać passatę i pastę pomidorową oraz przyprawy za wyjątkiem mięty i ziela angielskiego. Gotować 2 minuty. Dodać 500 ml wody. Doprawić solą i pieprzem. Gotować ok. 35 minut. Dodać natkę, kolendrę oraz makaron. Gotować 20 minut. Na 3 minuty przed końcem gotowania dodać miętę i ziele angielskie. Zupę rozlać do misek i skropić sokiem wyciśniętym z cytryny. Podawać z chlebem. 