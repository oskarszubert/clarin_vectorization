To już kolejny omlet na słodko w naszym wykonaniu, który podobnie jak Friar's Omelette okazał się bardzo fajną śniadaniową propozycją. Przepis na Kaiserschmarren pochodzi ze strony thepassionatecook.   SKŁADNIKI: 6 białek, 4 łyżki drobnego cukru, szczypta soli, 6 żółtek, 1 łyżka ekstraktu waniliowego, 2 łyżki śmietany, 2 garście rodzynek, 50 ml soku pomarańczowego (opcjonalnie), 60 g mąki, 25 g masła do smażenia, cukier puder (do posypania), owoce z kompotu lub dżem (do podania).SPOSÓB WYKONANIA: Jeśli rodzynki są bardzo suche to moczyć je od 5 - 10 minut w soku pomarańczowym lub rumie. Ubić białka z cukrem i szczyptą soli. W innej misce dokładnie wymieszać żółtka śmietanę i ekstrakt z wanilii. Dodać do białek, wymieszać. Na końcu dać mąkę i ponownie wymieszać. Rozgrzać piekarnik do temperatury 200 stopni. Masłem wysmarować naczynie żaroodporne. Włożyć masę jajeczną i posypać ją rodzynkami. Smażyć do momentu aż brzegi zaczną lekko brązowieć. Włożyć do piekarnika i dopiekać przez ok. 10 minut. Omlet podzielić na mniejsze kawałki, posypać cukrem pudrem i podawać z owocami z kompotu. 