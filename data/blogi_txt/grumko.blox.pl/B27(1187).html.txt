To danie mieliśmy przygotować na wczorajszy obiad wspólnie z Edysią z "Przy kuchennym stole", ale niestety złośliwość rzeczy martwych nie pozwoliła nam się spotkać w wirtualnej kuchni. Mamy nadzieję, że kiedyś nam się uda i że razem przygotujemy kurczaka równie smacznego jak ten z jajkami. Proste składniki, proste przygotowanie i bardzo smaczny efekt. Polecamy!! Przepis na "Toyug Chighirtmasi" pochodzi z bloga AZ Cookbook.    SKŁADNIKI: 3 łyżki oleju, 2 łyżki masła, 1 duża cebula pokrojona w plasterki, 900 g filetów z kurczaka pokrojonych na 10 kawałków, 1 łyżeczka soli, 1/4 łyżeczki pieprzu, 3 średnie posiekane pomidory, 3 jajka lekko ubite, posiekana kolendra lub natka pietruszki. SPOSÓB WYKONANIA: Na dwóch łyżkach oleju smażyć cebulę. Zdjąć z patelni, a na pozostałym oleju i maśle smażyć przez 20 minut kurczaka. Doprawić solą i pieprzem. Dodać podsmażoną cebulę i pomidory. Przykryć i dusić przez 25 minut. Ubić jajka i zalać nimi kurczaka. Przykryć i nie mieszając smażyć przez 7 minut. Posypać kolendrą lub natką. Podawać z chlebem lub ryżem. 