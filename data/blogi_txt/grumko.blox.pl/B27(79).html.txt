Kurczak w sosie estragonowym. SKŁADNIKI: 4 udka z kurczaka, 2 łyżki oleju, 2 łyżki masła, 3 marchewki, 10 małych cebulek, 1 ząbek czosnku, 2 łyżeczki suszonego estragonu, 3 łyżki octu winnego, szklanka białego wytrawnego wina, pół szklanki bulionu, 3 łyżeczki koncentratu pomidorowego, łyżeczka łagodnej musztardy, łyżka mąki, pół szklanki śmietany, 2 - 3 świeże pomidory, łyżka posiekanej natki pietruszki, sól i pieprz. SPOSÓB WYKONANIA: Udka umyć i osuszyć - my zwykle zdejmujemy skórę i przepoławiamy. Rozgrzać olej i masło. Dodać oczyszczoną i pokrajaną w talarki marchewkę oraz cebulki. Smażyć stale mieszając. Dodać kurczaka i smażyć dalej. Po kilku minutach posypać estragonem, wlać ocet, wino i bulion - zagotować. Dusić na małym ogniu 40 - 50 minut. Dodać obrane ze skórki, posiekane pomidory, koncentrat i musztardę. Wymieszać i dusić dalsze 5 min. Mąkę wymieszać ze śmietaną - doprawić do smaku solą i pieprzem. Udekorować pietruszką. Nam najlepiej smakuje z ryżem, ale można podawać z ziemniakami lub bagietką. 