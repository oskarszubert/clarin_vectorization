Na początku roku zostaliśmy szczęśliwymi posiadaczami kuchenki mikrofalowej. Przepis ten znalazłem właśnie z myślą o jej wykorzystaniu nie tylko do odgrzewania czy rozmrażania produktów. Koniec końców zrezygnowaliśmy jednak ze zrobienia tej potrawy w mikrofali. Jakoś nam to nie pasowało: wolimy jednak stare sprawdzone, tradycyjne metody. Potrawa rzeczywiście ma charakter węgierski, bo pachnie i smakuje mocno papryką, no i to salami, które uważamy za jedną z najsmaczniejszych wędlin. Receptura pochodzi z forum smaczny.pl.    SKŁADNIKI: po 1 czerwonej, zielonej, żółtej papryce , 1 mała cebula , 1 ząbek czosnku , 4 łyżki oleju, 100 g ryżu, sól, pieprz , 1 łyżeczka mielonej papryki, szczypta pieprzu Cayenne, 1 szklanka bulionu, 1-2 łyżki octu, 50 g węgierskiej salami w plasterkach,1 łyżka pokrojonego szczypiorku.    SPOSÓB WYKONANIA: Papryki umyć, oczyścić, pokroić w kostkę. Czosnek i cebulę obrać, posiekać. Warzywa ułożyć w naczyniu do kuchenki mikrofalowej. Dodać olej. ryż, przyprawić solą, pieprzem, mieloną papryką i pieprzem cayenne, wymieszać. Wstawić na 5 min do kuchenki nastawionej na 500 W. Dodać bulion, mikrofalować jeszcze 20-25 min. Salami pokroić w kostkę. Risotto wyjąć, przyprawić octem, solą i pieprzem. Salami i szczypiorek dodać do risotta, wymieszać. 