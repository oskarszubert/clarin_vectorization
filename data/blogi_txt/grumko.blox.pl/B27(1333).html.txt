Kolejna potrawka mięsna i kolejny sukces kulinarny. Bez dwóch zdań jedno z najsmaczniejszych dań jakie ostatnio jedliśmy! Mięso jest super miękkie, a dzięki limonkom i imbirowi, bardzo orzeźwiające w smaku. Gorąco polecamy!! Przepis pochodzi z książki The Book of Latin American Cooking/Elisabeth Lambert Ortiz 1994.  Ekwador: Wieprzowina z limonkąSKŁADNIKI: 90 dag wieprzowiny pokrojonej w kostkę, 2 łyżki mąki, 1/4 szklanki oliwy z oliwek, 1 łyżka startego imbiru, 2 średnie cebule pokrojone w plasterki, 1 posiekany mały pomidor, 2 łyżki posiekanej natki pietruszki, pół szklanki soku z limonek, 2 szklanki bulionu z kurczaka, 2 łyżeczki ostrego sosu z papryki Habanero, opcjonalnie 2 łyżki majonezu, ćwiartki limonek do ozdoby, natka pietruszki do ozdoby.SPOSÓB WYKONANIA: Mięso obtoczyć w mące. Smażyć wraz z imbirem przez 3 minuty. Dodać cebulę, pomidora i natkę. Dusić aż cebula zmięknie. Dodać sok z limonek, bulion i ostry sos. Zagotować. Zmniejszyć ogień i dusić bez przykrycia przez godzinę. Od czasu do czasu zamieszać. Jeśli dodajemy majonez to wmieszać go przed samym podaniem. Mięso podawać przybrane kawałkami limonek i natką. 