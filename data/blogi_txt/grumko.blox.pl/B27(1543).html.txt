Po bulgurze z kiełbaskami to drugi przepis z wykorzystaniem tej smacznej kaszki z ziaren pszenicy. Tym razem bulgur faszerowaliśmy smacznie doprawionym mięsem, formowaliśmy w kulki, a następnie smażyliśmy. Polecamy!! Przepis pochodzi ze strony Dominican Cooking, a popołudniu zapraszamy na włoski deser z jabłek;-) Dominikana: Smażone kulki z bulguru i mięsa / Quipes SKŁADNIKI: 1 szklanka bulguru, 60 dag mielonej wołowiny, 2 szklanki oleju, 2 posiekane listki bazylii, 1 łyżka pasty pomidorowej, 1/4 szklanki rodzynek, 1 łyżeczka soli, 1 mała czerwona papryka, 1 zielona papryka, czarny pieprz.SPOSÓB WYKONANIA: Bulgur zalać wodą i odstawić na noc. Odcedzić. Posiekać cebulę i paprykę. Wymieszać z mięsem. Doprawić oregano, pieprzem i łyżeczką soli. Wymieszać i podzielić na dwie części. Na rozgrzanej łyżce oliwy przesmażyć połowę mięsa. Dodać dwie łyżki wody i pastę pomidorową. Dusić na średnim ogniu. Przełożyć do miski. Wymieszać surowe mięso, bulgur, rodzynki i przyprawy. Z dwóch łyżek masy formować kulki. Ułozyć na dłoni, spłaszczyć, w środek włozyć łyżeczkę duszonego mięsa. Obtoczyć masą z bulguru, formować kulki. Smażyć w głębokim oleju na złoty kolor. Osączyć na papierowym ręczniku. Podawać. 