Hiszpania: Caldereta del condado ŻRÓDŁO: „Cooking Spanish” Wydawnictwa Whitecup Przepis inspirowany naszym pobytem na Majorce w październiku 2013. Obszerną relację z tego wyjazdu znajdziecie po kliknięciu TUTAJ. SKŁADNIKI: 2 łyżki oliwy z oliwek, 1 pokrojona na duże kawałki cebula, 1 pokrojona na duże kawałki marchewka, 1 pokrojona na duże kawałki czerwona papryka bez pestek, 2 posiekane ząbki czosnku, 1 kg udźca jagnięcego pokrojonego w 2 cm kostkę – u nas łopatka wieprzowa, 1 kość od szynki, 1 puszka (400 g) krojonych pomidorów, 2 łyżki posiekanej natki pietruszki, 2 łyżki purée pomidorowego, 2 listki laurowe, 250 ml białego wina, 1 łyżeczka mielonego kuminu, 1 łyżeczka mielonej papryki pimentón w proszku, 25 g tartej bułki, pół łyżeczki mielonego cynamonu.  SPOSÓB WYKONANIA: Rozgrzać piekarnik do temperatury 180°C. W rondlu na średnim ogniu rozgrzać oliwę i podsmażyć cebulę, marchew, paprykę i czosnek. Dodać mięso, kość, pomidory, natkę, miętę, purée pomidorowe, listki laurowe, wino i 185 ml wody. Zagotować, po czym przełożyć do żaroodpornego naczynia i piec przez 1-1 i pół godziny. W międzyczasie wymieszać kumin, paprykę pimentón, tartą bułkę, cynamon i szczyptę mielonego czarnego pieprzu. Mięso wyjąć z naczynia żaroodpornego i odłożyć. Z naczynia usunąć listki laurowe i kość. Pozostałą zawartość naczynia zmiksować na purée, dodać mieszankę przypraw, całość gotować przez 10 minut, do zgęstnienia, do sosu dodać mięso i podgrzać. Podawać z zieloną fasolką szparagową. 