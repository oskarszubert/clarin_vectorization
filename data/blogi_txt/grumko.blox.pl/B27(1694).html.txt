Bardzo zaintrygował nas sposób przygotowania tej ryby, bo to trochę jakby skrzyżowanie zupy z drugim daniem. Żeby podnieść walory smakowe bulionu dodaliśmy do niego cebulę, która w oryginalnym przepisie jest smażona i dodawana do dania na samym końcu. Nie spodziewaliśmy się, że całość będzie smakowała aż tak wspaniale. Ryba, ziemniaki, kluchy, a do tego pyszny bulion rybny czyli po prosta pycha!! Przepis pochodzi ze strony RecipesWikia.Com.  Kazachstan: Ryba po kazachsku SKŁADNIKI: Bulion: 1 kg ryby, cebula, 6 ziemniaków, 1 - 2 listki laurowe, 2 szczypty mielonego pieprzu, sól i zielenina do smaku. Ciasto: 375 g, mąki, 1/3 szklanki wody, 2 jajka, łyżeczka soli.SPOSÓB WYKONANIA: Zagotować wodę. Włożyć kawałki ryby. Kiedy woda się ponownie się zagotuje zdjąć powstałą pianę i włożyć pokrojone ziemniaki. Po kolejnym zagotowaniu dodać liście laurowe, sól i pieprz. Kiedy wszystkie składniki będą miękkie wyjąć z wody. W międzyczasie wymieszać składniki ciasta, rozwałkować i pokroić w kwadraty. Ugotować w wodzie, w której gotowała się reszta składników. Wyłożyć na talerz razem z rybą i ziemniakami, na wierzchu ułożyć lekko podsmażone na oleju krążki cebuli. Bulion przecedzić, dodać zieleninę. Podawać osobno w kubkach. 