Halibut marynowany w piwie Guinness i w miodzieŹRÓDŁO: FoodAndWine.Com.  SKŁADNIKI: 710 ml Guinnessa, 1/3 szklanki miodu, 1 łyżka soku z cytryny, pół łyżeczki ostrego sosu, sól, 4 filety z halibuta po ok. 170 g każdy, 4 duże marchewki, pokrojone w kawałki 5 x 1 cm, oliwa z oliwek do skropienia, świeżo zmielony pieprz SPOSÓB WYKONANIA: Na patelni zagotować piwo z miodem, zmniejszyć ogień i gotować, aż ilość płynu zredukuje się do ok. pół szklanki, czyli przez ok. 25 minut. Przelać do naczynia żaroodpornego, dodać sok z cytryny, ostry sos i pół łyżeczki soli. Wymieszać i wystudzić do temperatury pokojowej. Filety umieścić w naczyniu żaroodpornym i polać połową piwnej glazury (pozostałą połowę zachować). Przykryć i wstawić na noc do lodówki by się zamarynowało, w międzyczasie kilka razy obracać. Marchewkę gotować przez 4 minuty we wrzątku, po czym odcedzić. Pozostałą mieszankę piwną zagotować i gotować na dużym ogniu, aż zgęstnieje i zredukuje do ok. 1/3 szklanki, czyli przez ok. 2 minuty. Dodać marchewki i gotować na małym ogniu przez minutę. Blaszkę wyłożyć papierem do pieczenia, halibuta wyjąć z marynaty, ułożyć na blaszce, skropić oliwą, posypać pieprzem, opiekać pod grillem przez ok. 4 minuty. Przenieść na talerze, podawać z marchewkami glazurowanymi w Guinness'ie. 