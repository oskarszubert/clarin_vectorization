SKŁADNIKI: 1 bakłażan ok. 35 dag, 2 łyżeczki soli, 1 puszka 80 dag pomidorów, 10 oliwek, 5 filetów anchois, 2 łyżeczki odsączonych kaparów, 1 duża czerwona papryka, 1 cebula, 1 ząbek czosnku, 1/3 szklanki oliwy, 1 łyżeczka posiekanej świeżej bazylii, 1/8 łyżeczka ostrego sosu chili, 1/4 szklanki posiekanej natki pietruszki, 45 dag makaronu spaghetti, tarty parmezan.  SPOSÓB WYKONANIA: Obrać bakłażan i pociąć w 2 cm kostkę. Umieścić bakłażana w cedzaku, posypać solą i wymieszać. Pozostawić na godzinę aby odciekł od czasu do czasu potrząsając W międzyczasie pokroić pomidory w puszce. Odstawić. Wypestkować oliwki. Opłukać i wysuszyć filety anchois. Posiekać i wymieszać oliwki, anchois i kapary. Odstawić. Wypłukać bakłażana i dobrze odcedzić. Lekko wycisnąć w czystej ściereczce. Usunąć gniazda nasienne z papryki. Pokroić paprykę i cebulę. Czosnek przecisnąć przez praskę. Rozgrzać oliwę w rondlu. Obsmażyć bakłażan, paprykę, cebulę przez ok. 5 min. Dodać czosnek i smażyć przez ok. 30 sekund. Wmieszać przygotowane pomidory wraz z sokiem, bazylię i ostry sos chili. Zagotować po czym zmniejszyć ogień. Gotować pod przykryciem przez ok. 20 min. Następnie gotować bez przykrycia, mieszając od czasu do czasu jeszcze ok. 10 min. Sos powinien zgęstnieć i mieć kremową konsystencję. Dodać oliwki wymieszane z anchois i kaparami i pietruszką. Gotować na wolnym ogniu przez ok. 5 min. Podawać z ugotowanym makaronem spaghetti. Posypać startym parmezanem. 