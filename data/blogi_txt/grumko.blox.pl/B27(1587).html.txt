Kociołek tatrzański to nic innego jak bogracz, który przygotowuje się z baraniny. Ponieważ trudno u nas kupić to mięso, więc zastąpiliśmy je pręgą wołową. Polecamy!! Przepis pochodzi z serwisu Małopolski Smak. SKŁADNIKI: 800 g baraniny bez kości - dodaliśmy wołowinę, 1 duża cebula, 1 łyżka smalcu, 1 łyżka słodkiej papryki, 1 łyżka ostrej papryki, 1 łyżeczka kminku, 3 ząbki czosnku, 2 zielone papryki, 5 średnich ziemniaków, 2 dojrzałe pomidory, sól.SPOSÓB WYKONANIA: Bardzo drobno posiekaną cebulę zezłocić na smalcu. Zdjąć z ognia, wsypać paprykę, dokładnie wymieszać, wlać pół szklanki wody. Postawić na ogniu, zagotować, dodać pokrojone w kostkę mięso, posolić, dodać kminek i zmiażdżony czosnek. Garnek przykryć i dusić na bardzo małym ogniu ok. 1,5 godziny w razie potrzeby podlewając nieco wodą. Dodać obrane, pokrojone w kostkę ziemniaki, pokrojoną paprykę, sparzone, obrane ze skórki i posiekane pomidory i dolać ok. szklanki wody. Gotować do miękkości na końcu doprawiając solą do smaku. 