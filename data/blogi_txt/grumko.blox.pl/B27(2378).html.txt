Algieria: Bułczane kofty z jajkami ŹRÓDŁO: Recipes.Wuzzle.Com. SKŁADNIKI: Sos pomidorowy: 80 dag rozgniecionych pomidorów, 2 duże posiekane cebule, 1 łyżeczka cynamonu, 2 łyżeczki cukru, 4 łyżeczki posiekanej natki pietruszki, 4 łyżeczki posiekanej kolendry, sól i pieprz do smaku. Kofty: 4 łyżeczki posiekanej natki pietruszki, 2 łyżeczki posiekanej kolendry, 1 szklanka bułki tartej, 3 średnie jajka, 2 łyżki oliwy z oliwek, 1 łyżeczka kuminu, 8 posiekanych listków mięty, 2 posiekane ząbki czosnku, sól i pieprz. Poza tym: 4 łyżki oliwy do smażenia, 4 średnie jajka, natka pietruszki do przybrania.  SPOSÓB WYKONANIA: Aby przygotować sos pomidorowy mieszamy wszystkie składniki sosu i gotujemy przez 45 minut. Przelewamy do żaroodpornego naczynia. Aby przygotować kulki mieszamy wszystkie składniki od natki do soli i pieprzu tj. za wyjątkiem oliwy do smażenia, 4 jajek i natki. Formujemy kulki. Rozgrzewamy piekarnik do temperatury 200 stopni C. Na oleju smażymy kulki. Przekładamy do naczynia z sosem. Pomiędzy kulki wybijamy jajka. Wstawiamy do piekarnika i pieczemy 20 minut. Posypujemy natką pietruszki i podajemy. 