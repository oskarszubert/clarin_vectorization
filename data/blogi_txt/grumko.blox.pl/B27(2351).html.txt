Turcja: Paluszki rybne na sposób turecki / Balik Koftesi ŹRÓDŁO: "Turkish cookery" Inci Kut. SKŁADNIKI: 2 średnich rozmiarów bonitos - zastąpiliśmy filetami z dorsza o wadze 1/2 kg, 2 średnie cebule, 2 kromki suchego chleba bez skórki, 4 jajka, pół pęczka natki pietruszki, 1 i pół łyżeczki soli, pół łyżeczki pieprzu, pół łyżeczki kuminu, pół łyżki orzeszków piniowych, pół łyżki porzeczek - dodaliśmy suszoną żurawinę, 1 szklanka bułki tartej, 1 szklanka oleju.  SPOSÓB WYKONANIA: Sprawione ryby zalać wodą, osolić. Dodać 1 całą cebulę i gotować do miękkości. Obrać z ości i podzielić na małe kawałki. Dodać namoczony wcześniej i odciśnięty chleb, 2 jajka, posiekaną natkę, sól, pieprz, kumin, orzeszki i porzeczki. Dokładnie wymieszać. Nabierać masę wielkości orzecha włoskiego i formować paluszki. Panierować w mące i 2 pozostałych jajkach, a następnie w bułce tartej. Smażyć na oleju na złoty kolor. Przełożyć na ręcznik papierowy. Osączyć z tłuszczu i podawać. 