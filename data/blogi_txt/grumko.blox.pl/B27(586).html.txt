Ostatnio zasmakowaliśmy w tego typu sałatkach. Tylko kilka składników, do nich lekki sos, a smaków na talerzu co niemiara;-) Przepis pochodzi ze strony Moje Gotowanie. SKŁADNIKI: 3 pęczki rukoli, 10 suszonych pomidorów w oliwie, 2 kromki pieczywa tostowego, ząbek czosnku, 2 łyżki kaparów, 2 łyżki prażonych orzeszków pinii, 2 łyżki octu balsamicznego, 1/2 łyżeczki cukru, 6 łyżek oliwy z zalewy suszonych pomidorów, 2 łyżki tartego parmezanu, sól, pieprz.    SPOSÓB WYKONANIA: Rukolę opłukać, osuszyć, odciąć twarde końce liści, porwać na kawałki. Pomidory osączyć z zalewy, pokroić w paski. Z pieczywa tostowego odkroić skórkę, kromki pokroić w kostkę. Czosnek wycisnąć, wymieszać z oliwą. 2 łyżki oliwy rozgrzać na patelni, wsypać kostki pieczywa, podsmażyć, osączyć. Ocet balsamiczny utrzeć ze szczyptą soli, pieprzu i cukrem, wymieszać z resztą oliwy. Rukolę, pomidory, grzanki, kapary, orzeszki wymieszać, polać sosem, posypać parmezanem. 