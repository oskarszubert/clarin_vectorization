Somalia: Kurczak somalijski ŹRÓDŁO: Celtnet.Org.Uk. SKŁADNIKI: 45 dag pokrojonego w kostkę mięsa z kurczaka, 1 pokrojona w plasterki cukinia, 1 pokrojona w kostkę mała cebulka, 1 łyżeczka octu winnego, 1 łyżeczka kuminu, 1 łyżeczka przyprawy chili w proszku, sól i pieprz do smaku, 2 łyżeczki oleju, 2 łyżeczki soku z cytryny, 1 łyżeczka posiekanej natki kolendry.  SPOSÓB WYKONANIA: Na patelni rozgrzać olej i usmażyć na nim kawałki kurczaka na brązowo, doprawiając solą, pieprzem, chili i kuminem. Wmieszać cebulę, smażyć, aż zmięknie, po czym dodać cukinię, sok z cytryny, ocet i kolendrę. Smażyć, mieszając, aż cukinia będzie ugotowana, uważając, by jej nie rozgotować. Podawać z ryżem lub z pieczywem. 