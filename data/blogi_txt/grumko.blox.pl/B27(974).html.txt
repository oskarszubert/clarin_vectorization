Można powiedzieć, że Jota to bardzo smaczne połączenie w jednym garnku dwóch popularnych również w naszym kraju zup czyli kapuśniaku i fasolówki. Idealna na niepogodę, która na dobre króluje za oknem:-) Przepis pochodzi ze strony slovenia.info. SKŁADNIKI: 50 dag kapusty kiszonej - dodaliśmy kiszoną, ale młodą, 50 dag wędzonej wieprzowiny - u nas boczek, 25 dag suchej fasoli, 35 dag ziemniaków, 20 dag cebuli, 1 ząbek czosnku, 1 łyżka koncentratu pomidorowego, 1 liść laurowy, woda, sól i pieprz.SPOSÓB WYKONANIA: Gotować kapustę z mięsem. Osobno ugotować fasolę, którą wcześnie moczyliśmy przez całą noc. Osobno ugotować również ziemniaki. Do kapusty mięsem dodać fasolę wraz z wodą w której się gotowała. Dodać rozgniecione ziemniaki, które zagęszczą zupę. Cebulę posiekać i zbrązowić a następnie dodać do zupy. Doprawić listkiem laurowy, solą oraz pieprzem. Na koniec wmieszać koncentrat pomidorowy. 