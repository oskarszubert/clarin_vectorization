Bardzo lubimy czerwoną kapustę, ale nie mieliśmy w tym roku zbyt wielu okazji aby ją jeść;-) Tym razem doprawialiśmy ją inaczej niż zwykle, ale i tak nam smakowała, a z rybą i tortillami tworzyła całkiem fajne danie obiadowe. Przepis pochodzi z książki Marleny Spieler "What's Cooking: Mexican". Meksyk: Tacos z rybą  SKŁADNIKI: ok. 450 g filetów rybnych, 1/4 łyżeczki kuminu, 1/4 łyżeczki oregano, 1 łyżeczka łagodnej chili, 2 drobno posiekane ząbki czosnku, 3 łyżki mąki, olej roślinny do smażenia, 1/4 główki drobno poszatkowanej czerwonej kapusty, sok z 2 limonek, pikantny sos z papryki lub salsa do smaku, 8 kukurydzianych tortilli, 1 łyżka świeżej posiekanej kolendry, pół posiekanej cebuli, sól, pieprz, ulubiona salsa.SPOSÓB WYKONANIA: Rybę posypać połową oregano, kuminu, chili i czosnku oraz solą i pieprzem. Oprószyć mąką. Rybę smażyć porcjami, a następnie osączyć z tłuszczu. Wymieszać kapustę z pozostałym oregano, kuminem, chili i czosnkiem. Dodać sok z limonki, sól, pikantny sos paprykowy. Odstawić. Podgrzać tortille na patelni teflonowej i trzymać w cieple. Na każdej tortilli układać rybę i dużą łyżkę sałatki z kapusty. Posypać posiekaną kolendrą i cebulą. Dodać do smaku salsę i od razu podawać. 