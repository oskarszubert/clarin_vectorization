Ponieważ używaliśmy grzybów suszonych, to dodaliśmy ich zdecydowanie więcej, bo tak około jednej garści. Kurczaka nie gotowaliśmy na parze, a upiekliśmy go w piekarniku pod przykryciem. Polecamy! Przepis pochodzi ze strony Vietnamese Recipes i jest również naszą propozycją w ramach zabawy pt. "Grzybobranie 2011", którą zorganizowała koleżanka Natalia. Wietnam: Kurczak na parze z grzybami shitake / Nam Dong Cotiem Ga SKŁADNIKI: 6 grzybów shitake (jeśli suszonych, to wcześniej namoczonych), 75 dag piersi kurczaka pokrojonej w paski, 1 łyżka posiekanego imbiru, 3 pokrojone w plasterki cebule dymki, 1 łyżeczka pieprzu, 1 łyżka sosu rybnego, 2 posiekane ząbki czosnku, 1 łyżeczka oleju sezamowego, 1/4 łyżeczki soli, 1 gałązka kolendry do przybrania. SPOSÓB WYKONANIA: Grzyby pokroić w paski. Wymieszać z kurczakiem i resztą składników. Przełożyć do naczynia w którym można gotować na parze. Przykryć i gotować na parze przez ok. 40 minut. Danie podawać przybrane kolendrą. 