Kolejny przepis z kuchni śląskiej. Tym razem bardzo smaczne połączenie placków ziemniaczanych z zielonymi śledziami. Przepis pochodzi z książki Wery Sztabowej "Krupnioki i moczka czyli gawędy o kuchni śląskiej".   SKŁADNIKI: pół kilograma zielonych śledzi (lub dobrze wymoczonych słonych), 1 kg ziemniaków, duża cebula, 10 dag wędzonego boczku, 1 jajko, 2 kopiaste łyżki mąki, sól, pieprz, majeranek.   SPOSÓB WYKONANIA: Śledzie umyć, odfiletować, oczyścić, pokrajać w drobną kostkę. Ziemniaki obrać, opłukać, zetrzeć na tarce o bardzo drobnych otworach. Obraną cebulę i boczek pokrajać w kostkę i lekko przesmażyć. Połączyć wszystkie składniki, dodać surowe jajko i mąkę. Doprawić solą, pieprzem i majerankiem. Dobrze wymieszać. Smażyć niewielkie placuszki na rozgrzanym oleju. 