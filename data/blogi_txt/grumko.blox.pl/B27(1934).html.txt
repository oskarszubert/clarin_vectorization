Przy okazji wizyty z Widelcem w Syrii zapowiadaliśmy omańską wersję sałatki z bobem, więc oto i ona. Fajne dodatki, aromatyczne przyprawy czyli po prostu smacznie!;-) Przepis pochodzi ze strony Omani Recipes Collection.  Oman: Sałatka z bobu - wersja omańska SKŁADNIKI: 1 puszka lub 1 i 1/2 szklanki ugotowanego bobu, 1 średnia posiekana cebula, 1/3 posiekanej zielonej papryki, 1 rozgnieciony ząbek czosnku, 1 duży posiekany pomidor, 4 łyżki posiekanej natki pietruszki lub kolendry, 1 łyżka pasty pomidorowej, pół łyżeczki mielonego kuminu, 1/4 łyżeczki pieprzu cayenne, oliwa.SPOSÓB WYKONANIA: Na oleju podsmażyć połowę cebuli, paprykę oraz czosnek. Dodać połowę pomidorów i całą natkę i smażyć do momentu aż pomidory będą miękkie. Dodać pastę pomidorową, kumin i pieprz. Dodać bób, a jeśli ziarna bobu są duże można wcześniej rozgnieść je widelcem. Podlać 1/4 szklanki wody, doprowadzić do wrzenia, zmniejszyć ogień i gotować 4 - 5 minut. Podawać posypane resztą cebuli i pomidora. Polać oliwą. 