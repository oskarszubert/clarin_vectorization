W tym przepisie trochę zamieszaliśmy bo użyliśmy kilku produktów ze słoiczka takich jak chociażby mielona trawa cytrynowa oraz mielony galangal. Pieczoną pastę chili zastąpiliśmy sosem chili, a na końcu doprawiliśmy zupę gotową pastą tom yum. Całość zjedliśmy ze smakiem;-) Przepis pochodzi ze strony ThaiTable.Com.  Tajlandia: Kwaśno-słodka zupa z krewetek / Tom Yum Goong SKŁADNIKI: 4 szklanki wody, 2 łodygi trawy cytrynowej pokrojonej w 2,5 cm kawałki, 3 plasterki świeżego galangalu, 3 świeże listki limonki kaffir, 1 łyżka pasty tamaryndowej, 1 łyżka sosu rybnego, 30 dag krewetek, 12 świeżych tajskich papryczek chili lub 2 papryczki jalapeno pokrojone w plasterki, pół cebuli pokrojonej w plasterki, 2 łyżki pieczonej pasty chili, 1 puszka (50 dag) grzybów, 1 mały pomidor pokrojony na kawałki, sok wyciśnięty z 1 małej limonki, 2 gałązki kolendry. SPOSÓB WYKONANIA: Zagotować wodę. Dodać trawę, galangal, listki limonki, sos rybny i pastę tamaryndową. Zagotować. Dodać krewetki i gotować 3 minuty. Dodać cebulę, pastę chili, grzyby i gotować 7 minut. Dodać papryczki i pomidora. Zdjąć z ognia. Dodać sok z limonki. Doprawić do smaku sosem rybnym i podawać. Przybrać kolendrą. 