Dziś na śniadanie "Jajko portmonetka / Coin Purse Egg". Miałem problem z przetłumaczeniem nazwy ponieważ słownik informuje, że "purse egg" można tłumaczyć na dwa sposoby: jako podkówka i jako portmonetka na drobne. Wydaje mi się, że właściwsza jest "portmonetka" ponieważ żółtko można potraktować jako dosyć duży grosik schowany w białku ;-) Jajka jak jajka, ale charakter temu daniu nadaje lekko kwaśny sos oraz dodatek chińskich grzybów i pędów bambusa. Przepis pochodzi ze strony / recipe in English language you can find here: Chinese Food Recipes SKŁADNIKI: 6-8 łyżek oleju, 6 jajek, 3 cebule dymki posiekane na 2 i pół centymetrowe kawałki, 4 chińskie suszone grzyby moczone 20 minut, a następnie osuszone i pokrajane na ćwiartki, 1 filiżanka pędów bambusa z puszki pokrajanych w ok. pół centymetrowe kawałki, 1 filiżanka wody, 2 łyżki sosu sojowego, 1 łyżka wytrawnej sherry, 2 łyżeczki mąki kukurydzianej rozprowadzonej w 2 łyżkach wody.    SPOSÓB WYKONANIA: Rozgrzać na patelni 1 łyżkę oleju. Wbić jajko i smażyć aż będzie gotowe. Delikatnie przewrócić na drugą stronę i smażyć do momentu aż zetną się brzegi. Przełożyć na talerz i trzymać w cieple. Podobnie postępować z pozostałymi jajkami, a jeśli to konieczne to dodać więcej oleju w trakcie smażenia. Rozgrzać na patelni pozostałe 2 łyżki oleju, dodać dymkę i smażyć do momentu aż zacznie pachnieć. Dodać grzyby i pędy bambusa i smażyć razem kilka sekund. Dolać wodę, sos sojowy, sherry i doprowadzić do zagotowania. Dodać mąkę kukurydzianą i gotować do momentu zgęstnienia. Jajka serwować na ciepło polane otrzymanym sosem. 