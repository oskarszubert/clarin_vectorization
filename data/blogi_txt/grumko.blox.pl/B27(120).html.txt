SKŁADNIKI: 4 udka z kurczaka, pół łyżeczki słodkiej mielonej papryki, cebula, 2-3 ząbki czosnku, 2 strączki suszonego chili, listek laurowy, pół szklanki czerwonego wytrawnego wina, 2 suszone grzyby, łyżeczka miodu, pół łyżeczki bulionu pieczeniowego w płynie winiary, 3 łyżki oleju, 2 łyżki gęstej śmietany, łyżka soku z cytryny, pół szklanki posiekanych orzeszków ziemnych, ćwierć łyżeczki pieprzu Cayenne, sól SPOSÓB WYKONANIA: Umyte i osuszone udka natrzyj solą i mieloną papryką, i odstaw na godzinę w chłodne miejsce. Jednocześnie namocz umyte grzyby, a następnie - ugotowane w niewielkiej ilości wody - potnij w paseczki. W rondlu mocno rozgrzej olej, zrumień na nim udka ze wszystkich stron. Po dodaniu pokrojonej w plasterki cebuli i roztartego z solą czosnku przez chwilę podsmaż je razem. Następnie dodaj pokruszone chili, pokruszony listek laurowy, pokrojone grzyby, wino, wywar z grzybów i sok z cytryny i - potrząsnąwszy rondlem - duś pod przykryciem przez około 25 minut.  Gdy udka staną się miękkie, wyjmij je z rondla, a powstały sos przetrzyj przez sito. Dodaj miód, bulion, pieprz cayenne i - mieszając - potrzymaj na ogniu, aż sos zgęstnieje i nabierze konsystencji kremu. Teraz wymieszaj sos ze śmietaną. Podgrzej w nim udka i gotowe - posyp jeszcze orzeszkami. Podawaj z frytkami lub makaronem. 