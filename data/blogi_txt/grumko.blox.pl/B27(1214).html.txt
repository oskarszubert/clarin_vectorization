Była to nasza pierwsza przygoda z blinami i o ile przygotowanie ich było bezstresowe, to już sam efekt nas nie zachwycił. Według nas nic specjalnego, a całość dania ratował wędzony łosoś wraz koperkiem. Przepis na bliny podajemy za Ptasią.   SKŁADNIKI: 250 g mąki pszennej, 200 g mąki gryczanej, wg przepisu: 0,5 l litra mleka (radzę dać od razu 0,75 - 0,8 l i trzymać więcej w zapasie), 3 jaja, 15 g cukru, 3 g soli, 30 g drożdży świeżych, 15 g tłuszczu, słonina do posmarowania patelni .SPOSÓB WYKONANIA: Drożdże wymieszać z 1/3 ilości letniego lub chociaż w temp. pokojowej mleka, zasypać cukrem i 1/2 mąki pszennej. Wyrobić, przykryć ściereczką, odstawić do podwojenia objętości, następnie dodać sól, masło, żółtka i pozostałą mąkę. Ciasto stopniowo rozprowadzić ciepłym mlekiem i odstawić do wyrośnięcia (patrz: zdjęcie). Do podwojonego ciasta dodać ubite na pianę białka (od tych 3 jaj), odstawić na 15 minut. Po tym czasie smażyć na posmarowanej słoniną patelni. Jeśli masa będzie za gęsta, tj. nie będzie można lać, dodać trochę mleka, do uzyskania konsystencji gęstej śmietanki. Warstwy ciasta powinny być niewielkie, 4-5 mm, ok. 6 cm średnicy. Smażyć z obu stron, lekko rumieniąc. 