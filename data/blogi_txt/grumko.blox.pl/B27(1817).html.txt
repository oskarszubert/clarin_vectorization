Drugą naszą wycieczkę rozpoczęliśmy od zwiedzenia znajdującego się wysoko w górach klasztoru Panaghia Faneromenis. Stamtąd pojechaliśmy zobaczyć zachowane ruiny minojskiego miasta Gournia. Następnie skręciliśmy na południe i jadąc drogą w najwęższym miejscu Krety dotarliśmy do miasta Ierapetra, skąd wróciliśmy na północ górskimi drogami. Wracając do domu zajechaliśmy jeszcze do kościółka Panaghia Kera.   Trzecia wyprawa to znane na całym świecie ruiny pałacu w Knossos. Stamtąd pojechaliśmy kilkanaście kilometrów na południe, gdzie zwiedziliśmy ruiny minojskiej willi i winnicy w Vathipetro. Wracając na wybrzeże wspięliśmy się do Fourni gdzie znajduje się min. jedna z największych nekropolii z epoki brązu. Ostatni nasz postój w tym dniu to Malia gdzie znajdują się ruiny drugiego najstarszego pałacu na Krecie.   No i co by tu napisać?;-) Chyba tylko tyle, że nam ta sałatka bardzo smakowała;-) Przepis pochodzi z książki „Cretan Cuisine. Traditional Mediterranean Flavors”.  Sałatka z zieloną sałatą, ziemniakami i majonezemSKŁADNIKI: 1 duża sałata, 2 ugotowane i obrane ze skorupek jajka, 3 średniej wielkości ugotowane ziemniaki, 1 łyżka posiekanego koperku, 1 średnia posiekana cebula, 1 łyżka octu winnego, 1 szklanka majonezu, 2 łyżki oliwy z oliwek, kilka oliwek.SPOSÓB WYKONANIA: Sałatę porwać na małe kawałki. Ziemniaki pokroić w kostkę. Wymieszać sałatę, ziemniaki, koperek oraz cebulę. Dodać ocet winny, oliwę i połowę majonezu. Wymieszać. Na wierzch sałatki wyłożyć resztę majonezu. Przybrać jajkami i oliwkami. Podawać. 