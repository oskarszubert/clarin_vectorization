Na zakończenie naszej krótkiej, noworocznej przygody z kuchnią chińską, Irena przygotowała "Miodowo - sezamową polędwiczkę wieprzową / Honey Sesame Tenderloin". Następna okazja by zrobić coś w iym stylu będzie choćby z okazji zbliżającej się olimpiady. Co do smaku to te polędwiczki są przepyszne!! Jest taki gość na naszej klasie, który za coś miłego w temacie wspomnień przyznaje goździki: u mnie masz Ireno komplet czyli 10!!! Przepis pochodzi ze strony / recipe in English language you can find here: Chinese Food Recipes    SKŁADNIKI: pół filiżanki sosu sojowego, 2 ząbki przeciśniętego przez praskę czosnku, 1 łyżka świeżego startego na tarce imbiru lub łyżeczka suszonego, 1 łyżka oleju sezamowego, 45 dag polędwiczki wieprzowej w jednym kawałku, 1 filiżanki miodu, 2 łyżki brązowego cukru, 1 filiżanki ziaren sezamu.    SPOSÓB WYKONANIA: Pierwsze 4 składniki wymieszać. Polędwiczkę włożyć do mocnego plastikowego worka. Zalać przygotowaną marynatą tak żeby pokryła całe mięso i ciasno zwinąć woreczek. Marynować 2 godziny w temperaturze pokojowej lub przez całą noc w lodówce. Piekarnik rozgrzać do 200 stopni. Wyjąć mięso z marynaty, osuszyć, a marynatę wylać. Na jednym płytkim talerzu wymieszać miód i brązowy cukier, a na drugim wysypać ziarna sezamu. Panierować polędwiczkę w miodzie z cukrem, a następnie obtaczać w ziarnach sezamu. Przełożyć polędwiczkę do płytkiego naczynia żaroodpornego i piec ok. 25 minut. Przełożyć na talerz i pokroić na cienkie kawałki. 