Tamaryndowiec to zdecydowanie jedno z naszych największych tegorocznych kulinarnych odkryć. Po raz kolejny zachwycił nas jego bardzo oryginalny kwaskowaty posmak, który nie da się porównać z cytryną czy też np. octem. Gorąco zachęcamy do zapoznania się z jego smakiem, a doskonałym pretekstem może być właśnie ten, naszym zdaniem bardzo ciekawy, przepis na skrzydełka;-) Przepis pochodzi ze strony KhmerKromRecipes.Com. Kambodża: Kurze skrzydełka z tamaryndowcem / Slap moan chia mui umpey SKŁADNIKI: 12 skrzydełek z kurczaka, pół łyżeczki soli, 1/4 szklanki mąki, 2 szklanki oleju, pół szklanki wody, 1 łyżka skrobi kukurydzianej, 2 łyżki sosu rybnego, 1 łyżka sosu sojowego, 2 łyżki cukru, 1 łyżka tamaryndowca w proszku - dodaliśmy do smaku pastę z tamaryndowca, 1 łyżka oleju, 2 posiekane ząbki czosnku, 1 posiekana cebula, 1 posiekana papryczka habanero - dodaliśmy świeże chili.SPOSÓB WYKONANIA: Skrzydełka obtoczyć w mące wymieszanej z solą. Usmażyć na rozgrzanym oleju na złoty kolor. Wyjąć i osączyć z tłuszczu na papierowym ręczniku. Wymieszać skrobię sos rybny, sos sojowy, cukier oraz tamaryndowca. Rozgrzać łyżkę oleju. Dodać cebulę, czosnek oraz ostrą papryczkę. Wymieszać. Chwilę przesmażyć. Dodać przygotowany sos i gotować do zgęstnienia. Dodać skrzydełka, dokładnie wymieszać. Podawać na ciepło. 