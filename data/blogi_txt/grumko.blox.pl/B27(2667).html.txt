Kruche ciasto z brzoskwiniamiŻRÓDŁO: TasteOfHome.Com. SKŁADNIKI: pół szklanki cukru, 1/4 szklanki brązowego cukru, 4,5 szklanki brzoskwiń pokrojonych w półplasterki, porcja kruchego ciasta, 3 łyżki mąki kukurydzianej, 1/4 łyżeczki cynamonu, 1/4 łyżeczki gałki muszkatołowej, 1/8 łyżeczki soli, 2 łyżeczki soku z cytryny, 1 łyżka masła. SPOSÓB WYKONANIA: W misce wymieszać oba rodzaje cukru z kawałkami brzoskwiń. Odstawić na godzinę. W międzyczasie dno i boki tortownicy lub formy do tarty o średnicy 23 cm wyłożyć ciastem. Resztę ciasta pokroić w paseczki. Wydzielony z brzoskwiń sok zlać do rondelka, miskę z brzoskwiniami odstawić. Do rondelka z sokiem dodać mąkę i przyprawy, doprowadzić do wrzenia, gotować 2 minuty, po czym wmieszać sok z cytryny i masło. Dodać brzoskwinie i wymieszać. Przygotowane nadzienie nałożyć na przygotowany spód ciasta, a na wierzchu ułożyć kratkę z pasków ciasta. Piec przez 50-60 minut w piekarniku nagrzanym do 200 stopni C, aż ciasto na wierzchu się zezłoci. 