Maroko: Kulki mięsne z pomidorami i jajkami ŹRÓDŁO: Maroque.Co.Uk. SKŁADNIKI: Kulki mięsne: 75 dag mielonej wołowiny, 1 posiekana cebula, 3 łyżki posiekanej natki pietruszki, sól i pieprz, szczypta chili, 1 łyżeczka mielonego cynamonu, pół łyżeczki mielonego imbiru, 1 łyżeczka mielonego kuminu. Olej do smażenia. Sos: 2 posiekane cebule, 2 łyżki oliwy z oliwek, 2 rozgniecione ząbki czosnku, 750 g pomidorów z puszki, 1 – 2 łyżeczki cukru, 1 mała posiekana papryczka chili, 3 łyżki posiekanej natki pietruszki, 3 łyżki posiekanej kolendry, 6 jajek.  SPOSÓB WYKONANIA: Przygotować kulki mięsne: wymieszać wszystkie składniki za wyjątkiem oleju i formować kulki. Usmażyć na oleju. Przygotować sos: Podsmażyć cebulę, dodać czosnek, pomidory, cukier, sól, chili i gotować przez 20 minut. Dodać natkę i kolendrę. Włożyć kulki i gotować przez 5 minut. Do sosu wbić jajka i gotować aż białka się zetną. Podawać z pieczywem. 