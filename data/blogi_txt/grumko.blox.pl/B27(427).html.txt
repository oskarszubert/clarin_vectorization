Bardzo fajna przystawka. My wykorzystaliśmy ją jako dodatek do suwlaków i tym sposobem mieliśmy pełny obiad. Przepis pochodzi ze strony kuchnia.tv.    SKŁADNIKI: dojrzałe pomidory, 2 bakłażany, oliwa z oliwek , ocet balsamiczny , bazylia, mieszane liście sałat, 20 dag pokrojonej fety, szczypta papryki, półtłusta śmietana.    SPOSÓB WYKONANIA: Dojrzałe pomidory obieramy ze skórki, przepoławiamy i pieczemy w piekarniku około godziny. W międzyczasie pieczemy 2 średnie, pokrojone na plastry, posolone i odciśnięte bakłażany. Następnie przekładamy je do miski i zalewamy marynatą z oliwy, octu balsamicznego i bazylii. Mieszamy i trzymamy w chłodzie, aż do momentu podania z przestudzonymi pomidorami na warstwie mieszanych liści sałaty. Posypujemy 20 dag pokrojonej w paski fety i ozdabiamy półtłustą śmietaną i szczyptą papryki. 