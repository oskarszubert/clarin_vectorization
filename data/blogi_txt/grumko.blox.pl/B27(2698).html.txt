Sernik z białej czekolady i śliwekŹRÓDŁO: BbcGoodFood.Com. SKŁADNIKI: 200 g herbatników maślanych, 50 g rozpuszczonego masła, 7 moreli bez skórki i pestek (zamiast moreli mogą być np. brzoskwinie, śliwki lub mango), 1 łyżka żelatyny, 300 g białej czekolady plus dodatkowo do dekoracji, 300 ml śmietany kremówki, 250 g serka kremowego light, 85 g drobnego cukru, 2 łyżki cukru pudru. SPOSÓB WYKONANIA: Herbatniki zmiksować. Dno i boki formy o średnicy ok. 20 cm wysmarować masłem, a pozostałe masło wymieszać z herbatnikami. Powstałą masą wyłożyć dno i boki przygotowanej formy, dokładnie ugnieść. Wstawić do lodówki do schłodzenia. 3 morele pokroić w drobną kostkę. Żelatynę namoczyć w odrobinie zimnej wody i odstawić na 10 minut do napęcznienia. Połamać czekoladę i umieścić w miseczce wraz ze 100 ml kremówki. Rozpuścić w kąpieli wodnej, a następnie dodać żelatynę, wymieszać do rozpuszczenia. Odstawić. Serek ubić z cukrem. Pozostałą kremówkę ubić na puszystą bitą śmietanę, następnie przełożyć do serka i delikatnie wymieszać. Dodać do rozpuszczonej czekolady, wymieszać i dodać posiekane owoce. Masę przełożyć do foremki z przygotowanym wcześniej spodem i wstawić do lodówki na minimum 4 godziny, a najlepiej na całą noc. Blaszkę wyłożyć folią. Pozostałe morele pokroić w kostkę, ułożyć na folii, posypać cukrem pudrem i wstawić pod rozgrzany grill na kilka minut, aż owoce lekko zbrązowieją. Wystudzić i ułożyć na wierzchu sernika. Środek sernika udekorować wiórkami białej czekolady. 