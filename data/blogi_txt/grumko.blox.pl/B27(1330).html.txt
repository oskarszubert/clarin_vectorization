To danie bardzo przypomina popularne w naszym kraju jajka na twardo w sosie musztardowym. Okazuje się, że z dodatkiem kurczaka, można z tych samych składników wyczarować równie smaczne danie obiadowe. Polecamy!! Przepis pochodzi z książki The Book of Latin American Cooking/Elisabeth Lambert Ortiz 1994. Ekwador: Kurczak w sosie z jajek / Pollo en Salsa de HuevosSKŁADNIKI: 4 łyżki masła lub oleju, ok. 1,5 - 1,8 kg kurczaka podzielonego na porcje, 1 duża cebula posiekana, 1 posiekany ząbek czosnku, 1 łyżka suszonej musztardy, sól i pieprz do smaku, ok. 2 szklanek bulionu z kurczaka, 6 posiekanych jajek ugotowanych na twardo. SPOSÓB WYKONANIA: Na rozgrzanym tłuszczu zrumienić kurczaka. Przełożyć do rondla. Na pozostałym ze smażenia kurczaka tłuszczu podsmażyć cebulę z czosnkiem. Dodać musztardę. Wymieszać. Dodać do kurczaka. Doprawić solą i pieprzem. Podlać bulionem tak aby tylko przykrywał kurczaka. Przykryć i dusić 45 minut. Wyjąć kurczaka i trzymać w cieple. Sos redukować aż będzie średnio gęsty. Doprawić. Dodać jajka. Podgrzać. Kurczaka podawać polanego sosem z ziemniakami lub ryżem i sałatką z warzyw. 