Chyba nigdy wcześniej nie gotowaliśmy polędwiczek wieprzowych, a okazje się, że można i że wcale podczas tego procesu nie twardnieją. W sumie jest to danie jednogarnkowe, a swój ciekawy smak zawdzięcza miso, imbirowi oraz sezamowym dodatkom. Przepis pochodzi ze strony KoreanRecipes.Org. Korea: Polędwiczki wieprzowe z ziemniakami SKŁADNIKI: 45 dag pokrojonych w plasterki polędwiczek wieprzowych, 4 duże posiekane cebule dymki, 2 łyżeczki miso, 2 łyżeczki wina ryżowego, 3 łyżeczki cukru, pół łyżeczki pieprzu, 1 posiekany ząbek czosnku, posiekany 2,5 cm kawałek imbiru, 1 łyżka sosu sojowego, 1 łyżka oleju, 2 średnie ziemniaki pokrojone w plasterki, 1 szklanka wody, 1 duże rozkłócone jajko, 1 duża posiekana papryczka jalapeno, 1 mała pokrojona w plasterki cebula, pół łyżeczki uprażonych ziaren sezamu, pół łyżeczki oleju sezamowego, 1/4 łyżeczki soli.SPOSÓB WYKONANIA: Mięso wymieszać z dymką, miso, winem, cukrem, pieprzem, czosnkiem, imbirem oraz sosem sojowym. Odstawić na 15 minut. Rozgrzać olej i smażyć przez 3 minuty ziemniaki. Dodać wodę i zagotować. Dodać mięso wraz z marynatą. Przykryć i gotować przez pół godziny. Prawie cała woda powinna wyparować. Zdjąć z ognia. Z jajka usmażyć na patelni omlet. Ostudzić i pokroić w paski. Na tej samej patelni smażyć przez 3 minuty chili, cebulę, ziarna sezamu, olej sezamowy oraz sól. Na talerz wyłożyć mięso z ziemniakami. Dookoła ułożyć warzywa. Posypać paskami omletu i podawać. 