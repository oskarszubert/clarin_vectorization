To najlepszy farsz jakim do tej pory nadziewaliśmy cukinie!! Gorąco polecamy!! Przepis pochodzi ze strony Armenian recipes. SKŁADNIKI: 4 średniej wielkości cukinie, przekrojone wzdłuż i wydrążone. Nadzienie: 10 dag ugotowanej, ostrej kiełbasy - dodaliśmy ugotowaną białą surową , 12 dag koziego sera, 12 dag startego sera mozzarella, 2 szklanki posiekanych pomidorów świeżych lub z puszki, 1 łyżka posiekanej bazylii, 1 łyżeczka soli, 1 łyżeczka pieprzu. Do posypania: 2 łyżki parmezanu - użyliśmy goudy.SPOSÓB WYKONANIA: Cukinie ułożyć w naczyniu żaroodpornym. Wymieszać składniki nadzienia. Farszem wypełnić połówki cukinii. Posypać parmezanem. Zapiekać przez 30 minut w temperaturze 160 stopni. 