Od małego lubiłem szpinak. Pewnie za sprawą bajki pt. "Tadek Niejadek". Miałem ją na płycie i do dziś  pamiętam taki fragment: "Już po drabinie strażak się wspina, co jadł na obiad? Wiadomo - szpinak. Po tym szpinaku silny jak tur wspina się strażak do samych chmur" Strażakiem nie zostałem ale zamiłowanie do szpinaku pozostało. Wracając w środę z pracy udało nam się kupić świeży szpinak, a do jego przygotowania skorzystaliśmy z przepisu pochodzącego z bardzo fajnego serwisu Kraina Szpinaku. Bardzo nam smakowało. Nie mieliśmy orzeszków piniowych, ale z powodzeniem zastąpiliśmy je prażonym słonecznikiem. SKŁADNIKI: 40 dkg makaronu (szerokie paski), 50 dkg szpinaku, 15 dkg szynki, 2 ząbki czosnku, cebula, 2 dkg masla, sól, pieprz, gałka muszkatałowa, 350 ml rosołu, 250 ml śmietany kremówki, 3 dkg orzeszków piniowych    SPOSÓB WYKONANIA: Cebulę oraz czosnek zeszklić na maśle, dodać szpinak, dusić 5 minut. Dodać sol, pieprz i gałkę muszkatałową. Podlać rosołem i śmietaną, gotować 2 minuty. Przyprawić do smaku. Szynkę pokroić w kostkę, następnie wrzucić do szpinaku. Orzeszki zrumienić na suchej patelni. Makaron gotować z odrobiną oliwy. Gotowe danie posypać orzeszkami. 