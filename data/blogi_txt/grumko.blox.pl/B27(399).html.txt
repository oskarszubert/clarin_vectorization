To jedyna nowość wśród sałatek, które podaliśmy na imprezie. Smakowała. A jak mogłaby Wam smakować - wystarczy spróbować;-) Przepis pochodzi ze strony ugotuj.to.    SKŁADNIKI: 1 nieduży brokuł, 1 zielona papryka, 1 puszka zielonego groszku, 2 kiszone ogórki (najlepiej małosolne), 3 - 4 młode ziemniaki ugotowane w mundurkach i obrane ze skórki, 1 pęczek dymki, pieprz, sól. Sos: 4 łyżki musztardy, 6 łyżek oliwy    SPOSÓB WYKONANIA: Różyczki brokuła krótko obgotuj w lekko osolonej wodzie. Osącz groszek. Oczyszczoną paprykę, ogórki i ziemniaki pokrój w kostkę. Dymkę posiekaj. Składniki wymieszaj, posyp obficie pieprzem. Przygotuj sos, mieszając musztardę z oliwą (obie powinny mieć temperaturę pokojową sosu nie należy miksować). Polej składniki sałatki, jeszcze raz wymieszaj. Nie sól, bo musztarda jest wystarczająco słona. 