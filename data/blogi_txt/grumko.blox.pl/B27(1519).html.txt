Po   porannych truskawkach z tequilą proponujemy Wam pyszne danie jednogarnkowe,   które wspaniale rozgrzewa w coraz chłodniejsze dni.  Przepis pochodzi ze strony whats4eats.com. Nikaragua: Flaczki z kapustąSKŁADNIKI: 90 dag flaczków, 3 przekrojone na pół limonki, 2 łyżeczki soli, 2 litry wody, 3 łyżki oleju, 2 posiekane cebule, 2 posiekane papryki (czerwona i zielona), 3 – 4 posiekanych ząbków czosnku, 1 łyżka oregano, 2 szklanki posiekanych pomidorów, 45 dag juki lub ziemniaków pokrojonych w dużą kostkę, 45 dag batatów pokrojonych z dużą kostkę, 3 pokrojone zielone banany pokrojone w kostkę   - pominęliśmy, 1 posiekana główka kapusty, 1 pęczek posiekanej kolendry, sól i pieprz. SPOSÓB WYKONANIA: W garnku wymieszać wodę, limonki, sól oraz flaki. Gotować aż flaczki będą miękkie. W międzyczasie podsmażyć cebule oraz papryki. Dodać czosnek i oregano. Smażyć minutę.   Dodać pomidory i gotować przez 3 – 4 minuty. Zdjąć z ognia. Flaczki wyjąć i pokroić w paski. Limonki wyrzucić. Wywar zachować. Flaczki włożyć do wywaru wraz z masą cebulową.   Dodać oba gatunki ziemniaków, banany i kapustę. Zagotować i dusić 30 – 40 minut aż warzywa będą miękkie. Na końcu dodać kolendrę.   Doprawić solą i pieprzem. Podawać na ciepło. 