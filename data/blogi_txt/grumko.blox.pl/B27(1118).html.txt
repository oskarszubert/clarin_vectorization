To danie od samego początku skojarzyło nam się z francuską potrawą Ratatouille tyle, że przygotowaną bez cukinii. Można powiedzieć, że zamiast niej Turcy dodają mięso baranie, które my zastąpiliśmy kawałkami łopatki wieprzowej bez kości. Wyszło bardzo smacznie. Dzięki długiemu duszeniu mięso i warzywa stały się bardzo miękkie. Dodatkowo wydzieliło się całkiem sporo smacznych soków, dzięki czemu danie ma konsystencję dosyć gęstej zupy mięsno - warzywnej. Pycha!! Przepis na "Islim Kebabi" pochodzi z książki Inci Kut "Turkish cockery"    SKŁADNIKI: 1 kg baraniny z kością, 4 łyżki margaryny, 3 duże cebule, 3 średnie pomidory, 3 średnie bakłażany, 3 średnie papryki, 2 łyżeczki soli, pół łyżeczki pieprzu. SPOSÓB WYKONANIA: Mięso podzielić na 15 dag porcje i włożyć do garnka. Włożyć cebule pokrojone na ćwiartki, 2 posiekane pomidory, bakłażany pokroje w 3 - 4 cm kawałki, papryki pokrojone na kawałki, pozostały pomidor pokrojony w plasterki, margarynę, sól, pieprz i pół szklanki wody. Przykryć dokładnie i dusić na bardzo małym ogniu przez półtorej do dwóch godzin. 