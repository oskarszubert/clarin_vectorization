To kolejna propozycja przygotowania flaków w trochę inny sposób niż ten znany z kuchni polskiej. Nam bardzo przypadła do gustu, bo w efekcie gotowania powstała pyszna zalewa, a i świetnym pomysłem okazał się dodatek żółtego sera. Przepis pochodzi ze strony zecook.com. Przy okazji polecamy flaki po luksembursku. SKŁADNIKI: 6 plastrów drobno posiekanego bekonu, 90 dag flaków, 2 cebule drobno posiekane, 2 roztarte ząbki czosnku, 1 łyżka mąki, ok. 30 dag posiekanych pomidorów, 5-6 liści laurowych, 1 łyżeczka mielonej słodkiej papryki, 6 szklanek wody, sól i pieprz do smaku, 2 łyżeczki Vegety, 1 - 1 i pół szklanki tartego sera.SPOSÓB WYKONANIA: Flaki ugotować w osolonej wodzie z dodatkiem 2-3 liści laurowych. Osączyć i pokroić na kawałki. Usmażyć boczek. Dodać cebulę oraz czosnek i smażyć przez 1 - 2 minuty. Dodać paprykę i mąkę i dokładnie wymieszać. Dodać pomidory, zalać małą ilością wody i gotować 1 - 2 minuty. Dodać flaki, wodę, pozostałe liście laurowe, sól, pieprz oraz vegetę i gotować na małym ogniu przez pół godziny. Przed podaniem posypać serem. Podawać ze świeżym pieczywem oraz piwem. 