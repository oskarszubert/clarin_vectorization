Bardzo fajne danie o wyraźnie czosnkowym posmaku pochodzące z kuchni argentyńskiej. Robiliśmy je z połowy ilości, a ziemniaki ugotowaliśmy dzień wcześniej i tym sposobem mieliśmy w miarę szybki, sycący obiad. Przepis pochodzi z wydawnictwa Kulinarny Atlas Świata.    SKŁADNIKI: oliwa, 4 cebule, 10 dag wędzonego boczku pokrojonego w kostkę, 1 łyżeczka granulowanego czosnku, 1 kg ziemniaków ugotowanych w mundurkach obranych i pokrojonych w kostkę, 6 łyżek śmietany, 2 łyżeczki papryki, sól, pieprz, 12 jajek    SPOSÓB WYKONANIA: Posiekaj cebule, podsmaż je razem z boczkiem na niedużej ilości oliwy. Wymieszaj ziemniaki z czosnkiem, śmietaną i papryką, przypraw solą i pieprzem. Dodaj podsmażoną cebulę z boczkiem, a na koniec wlej jajka ubite jak na omlet. Przygotowaną mieszaniną napełnij żaroodporne naczynie posmarowane masłem. Piecz w temp. 160°C, aż jajka się zetną, a wierzch tortilli się przyrumieni. 