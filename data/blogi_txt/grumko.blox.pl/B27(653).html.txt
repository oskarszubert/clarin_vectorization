To nasze wczorajsze śniadanie, a przygotowaliśmy je z dodatkiem dyni, którą zamarynowaliśmy podczas akcji "Gotujemy po polsku!". Omlet tak nam zasmakował, że po zjedzeniu pierwszego od razu wzięliśmy się za robienie następnego. Gorąco polecamy!! Przepis pochodzi z dodatku Dobra Kuchnia do Dziennika "Polska" z dnia 30.10.2008r.    SKŁADNIKI: 2 jajka, 2 łyżki mąki, kilka plasterków koziego sera, marynowana dynia w kostkach, cukier puder do smaku, tymianek, masło. Marynowana dynia: cukier puder do smaku, 3 szklanki wody, 1 szklanka octu winnego, dynia pokrajana w kostkę.    SPOSÓB WYKONANIA: Zamarynować dynię: wodę i ocet zagotować, wrzucić dynię, odrobinę cukru pudru i gotować kilka minut. Jedno żółtko oddzielić od białka. Żółtko roztrzepać z drugim jajkiem i wymieszać z mąką, cukrem pudrem i tymiankiem. Połączyć z ubitym białkiem, delikatnie mieszając. Wylać na patelnię z rozgrzanym masłem i smażyć z jednej strony na złoty kolor. Przełożyć omlet na drugą stronę, dodać kostki dyni i zapiec w piekarniku (albo usmażyć). Pod koniec położyć na omlecie plastry koziego sera. 