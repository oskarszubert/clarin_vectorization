Nigdy wcześniej nie robiliśmy kopytek własnoręcznie. Zwykle jadaliśmy je u kogoś, a jak już w domu to takie, które kupowaliśmy w sklepie w formie mrożonki. Tym razem było inaczej, bo z okazji Ziemniaczanego Tygodnia postanowiliśmy przygotować je sami. Robi się je łatwo, a z dodatkiem sosu z pieczarek, boczku, śmietany i parmezanu smakowały wyśmienicie!! Przepis pochodzi z książki Jenny Stacey pt. "Potrawy z ziemniaków". SKŁADNIKI: ZIEMNIAKI: 450 g pokrajanych w kostkę, 225 g mąki, 1 roztrzepane jajko, 1 łyżka mleka, sól, pieprz, natka pietruszki do dekoracji. Sos: 1 łyżka oleju roślinnego, 1 posiekana cebula, 1 zmiażdżony ząbek czosnku, 125 g dużych pieczarek pokrajanych w kostkę, 3 plastry wędzonego boczku pokrojonego w kostkę, 50 g świeżo startego sera parmezan, 300 ml śmietany kremówki, 2 łyżki świeżo posiekanej natki pietruszki.    SPOSÓB WYKONANIA: Ziemniaki gotować w garnku przez 10 minut. Następnie odcedzić i rozgnieść na gładką masę. Dodać mąkę, jajko, mleko i dobrze wymieszać. Przyprawić solą i pieprzem, wyrobić zwarte ciasto. Na oprószonej mąką stolnicy formować z ciasta długie wałeczki, które należy pokroić na kawałki o długości 2,5 cm. Zagotować w garnku osoloną wodę i gotować w niej przez 3-4 minuty kopytka. Aby przyrządzić sos, podgrzać na patelni olej i przez 2 minuty smażyć cebulę i czosnek. Dodać grzyby i boczek, całość smażyć przez kolejne 5 minut. Następnie dodać ser, śmietanę kremówkę oraz natkę pietruszki, zamieszać. Przyprawić do smaku solą i pieprzem. Wyjąć gotowe kopytka łyżką cedzakową i włożyć do miski. Polać sosem. Udekorować świeżą pietruszką i od razu podawać. podawać z sosem. 