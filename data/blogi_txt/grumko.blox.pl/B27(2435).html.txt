Meksyk: Flan z serka kremowegoŹRÓDŁO: FoodNetwork.Com. SKŁADNIKI: Jeden i pół szklanki cukru - rozdzielone, 7 żółtek, 1 puszka (396 g) słodkiego mleka skondensowanego, 1 puszka (340 g) mleka evaporated - zagęszczonego, niesłodzonego (można zastąpić niesłodzonym skondensowanym mlekiem z puszki), 3/4 szklanki zwykłego mleka, 1 i pół łyżeczki ekstraktu z wanilii, 1/8 łyżeczki soli, 4 białka, 225 g serka kremowego. SPOSÓB WYKONANIA: Piekarnik rozgrzać do temp. 180 stopni C. Szklankę cukru wsypać do rondelka, podgrzewać przez 5 minut, na średnim ogniu, mieszając od czasu do czasu do momentu, aż cukier się rozpuści i przybierze złotobrązowego koloru. Szybko zdjąć z ognia i wylać do żaroodpornego naczynia o pojemności ok. 1,8 l tak, by pokryło się dno i brzegi. Odstawić na 5 minut, aż cukier stwardnieje. W dużej misce wymieszać żółtka z następnymi pięcioma składnikami. Białka, serek i pozostałe pół szklanki cukru zmiksować na gładką masę, którą następnie przelać do mieszanki z żółtek. Delikatnie wymieszać. Całość przelać przez sitko do naczynia ze skarmelizowanym cukrem. Naczynie ułożyć w większym naczyniu, do którego następnie wlać tyle gorącej wody, by sięgała do 1/3 wysokości wewnętrznego naczynia. Piec przez 1 godz. i 45 minut. Wyjąć z kąpieli wodnej, wystudzić na kratce. Przykryć i chłodzić przez 3 godziny. Nożem oddzielić boki flanu od naczynia, przewrócić naczynie dnem do góry, wyjmując flan na talerz, na którym będziemy podawać. 