Wspaniałe śniadanie i wbrew pozorom wcale nie tak czasochłonne, no bo jeśli wykorzystacie gotowe ciasto francuskie, to czas przygotowania rogalików skróci się z kilku godzin czy też nawet dni do zaledwie pół godziny;-) Ponieważ lubimy wyraźne smaki, to w naszym przypadku biały ser to feta. Farszu spokojnie wystarcza na dwa arkusze ciasta. Gorąco polecamy!! Przepis pochodzi z książki Annisy Helou pt. „Lebanese Cuisine” i jest również naszą propozycją w Festiwalu Kuchni Arabskiej, który zorganizowała Panna Malwinna.  Liban: Croissanty z białym serem i jajecznicąSKŁADNIKI: ciasto na croissanty - użyliśmy arkusz gotowego ciasta francuskiego, 2 łyżki masła, 1 jajko, 20 dag białego sera - dodaliśmy fetę, garść posiekanej natki pietruszki, 1 drobno posiekana gałązka mięty, 2 drobno posiekane cebule dymki, 1/4 łyżeczki cynamonu, pół łyżeczki mielonego ziela angielskiego, pół łyżeczki świeżo mielonego pieprzu, sól do smaku, 1 żółtko do posmarowania rogalików.SPOSÓB WYKONANIA: Na rozpuszczonym maśle usmażyć jajecznicę. Przełożyć do miski i wymieszać z serem, natką, miętą oraz dymką. Doprawić cynamonem, zielem, pieprzem oraz solą. Z ciasta wycinać trójkąty, nakładać farsz, formować croissanty, posmarować żółtkiem i piec na złoty kolor. 