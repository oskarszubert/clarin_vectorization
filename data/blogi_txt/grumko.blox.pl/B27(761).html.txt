Nareszcie będę mógł przestać "chwalić się" w komentarzach, że nigdy jeszcze nie faszerowaliśmy pieczarek;-) W końcu w ramach Tygodnia Kuchni Czeskiej napakowaliśmy grzyby farszem i zapiekliśmy z serem w piekarniku. Łatwe, lekkie i smaczne śniadanie. Przepis pochodzi z książki Petera Trnka pt. "The Best of Czech Cooking".    SKŁADNIKI: 12 dużych pieczarek, 45 dag szpinaku, 2 posiekane plasterki bekonu, 1 mała cebula drobno posiekana, 2 żółtka jajek, pół łyżeczki majeranku, pól szklanki startego sera gruyere.SPOSÓB WYKONANIA: Pieczarki dokładnie umyć. Delikatnie odciąć nóżki, które drobno siekamy. Czyścimy szpinak i blanszujemy w osolonej wodzie przez 5 minut. Dokładnie odsączamy i siekamy. Smażymy boczek. Dodajemy cebulę i smażymy do zezłocenia. Dodajemy posiekane nóżki grzybów i dwa żółtka. Doprawiamy sola i pieprzem. Kapelusze pieczarek wypełniamy farszem, posypujemy serem i wstawiamy do piekarnika na 10 minut lub do momentu aż ser się zezłoci. 