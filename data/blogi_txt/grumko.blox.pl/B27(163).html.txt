SKŁADNIKI: 4 kotlety schabowe bez kości, 1 łyżka musztardy, 1 łyżeczka octu, 4 łyżki śmietany, 1 łyżka mąki, 200 ml bulionu, 4 korniszony lub ogórki kiszone, sól, pieprz, tłuszcz do smażenia. SPOSÓB WYKONANIA: Kotlety opłukać, lekko rozbić tłuczkiem, osolić, natrzeć pieprzem, oprószyć mąką i zrumienić z obu stron na tłuszczu. Przełożyć do garnka i zalać bulionem. Przykryć i dusić 15 minut. Dodać ocet, pokrojone na plasterki korniszony, musztardę i śmietanę. Wymieszać i dusić bez przykrycia przez 5 minut. 