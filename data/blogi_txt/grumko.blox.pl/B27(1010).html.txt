Jak tylko przeczytałem listę składników tego dania to od razu wpisałem je na listę do wypróbowania;-) Kto lubi mięso mielone i południowe dodatki ten na pewno będzie zadowolony po zjedzeniu takich hamburgerów;-) Przepis pochodzi ze strony Maltese Tradition Recipes, a jedliśmy je w towarzystwie sałatki z bobu na ostro.   SKŁADNIKI: 500 g dobrej jakości mielonego mięsa, 8 suszonych pomidorów w oliwie drobno posiekanych, 2 drobno posiekane ząbki czosnku, 2 łyżki startego parmezanu, 2 łyżki orzeszków piniowych, uprażonych i posiekanych, 2 łyżki posiekanej bazyli, 2 łyżki posiekanej natki pietruszki, sól, czarny pieprz, cząstki cytryny do podania. SPOSÓB WYKONANIA: Wymieszać mięso z pozostałymi składnikami za wyjątkiem cytryny. Uformować 4 burgery i smażyć je po 5 - 6 minut z każdej strony. Burgery podawać z sałatką przybrane kawałkami cytryny. 