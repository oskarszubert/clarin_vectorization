Kluski podawaliśmy jako dodatek do naszego tradycyjnego dania wielkanocnego czyli zrazów zawijanych po luzońsku. Przepis na kluski pochodzi z książeczki "Ziemniaki w mojej kuchni" Hanny Szymanderskiej.  Pulchne kluski z majerankiem SKŁADNIKI: 1 kg ziemniaków ugotowanych w mundurkach, 2 łyżki tartej bułki, 2 żółtka, 1 jajko, pół szklanki mąki, sól, 1 łyżka startego majeranku. SPOSÓB WYKONANIA: Ziemniaki obrać, przepuścić przez maszynkę, dodać żółtka, jajko, mąkę, majeranek i sól oraz tartą bułkę, zagnieść ciasto. Na posypanej mąką stolnicy uformować wałeczki, pokroić na małe porcje. Kluski gotować w dużej ilości osolonego wrzątku. Podawać jako dodatek do mięsa lub polane stopionym boczkiem. 