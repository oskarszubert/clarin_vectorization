SKŁADNIKI: 4 udka kurczaka bez skóry i podzielone na części, Marynata: 4 łyżki octu balsamicznego, 1 łyżka ostrej czerwonej papryki,  2 łyżki ciemnego sosu sojowego, 2 łyżki sosu ostrygowego, 50 ml oleju lub oliwy, Sos: 500 ml bulionu warzywnego, 250 ml zakwasu na biały barszcz , 250 ml śmietany 18% , mąka ziemniaczana jeśli ktoś ma ochotę sos zagęszczać SPOSÓB WYKONANIA:Marynujemy uda około 1 godziny ale można i dłużej, następnie przekładamy do brytfanny wraz z marynatą i dusimy pod przykryciem ok. 20 min. Mieszamy bulion z barszczem białym i wlewamy do kurczaka. Dusimy do odparowania mniej więcej połowy sosu. Śmietanę hartujemy gorącym sosem i dolewamy do całości. Dusimy pod przykryciem jeszcze około 15 min. na małym ogniu. Jeśli trzeba zagęszczamy niewielką ilością mąki ziemniaczanej rozmieszanej w wodzie. U nas obeszło się bez mąki. 