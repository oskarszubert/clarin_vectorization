A oto anonsowana przeze mnie przy okazji duńskiej pasty ozorkowej bardzo smaczna i przyjemnie kwaskowata sałatka;-) Przepis pochodzi z książki Petera Trnka pt. "The Best of Czech Cooking".   SKŁADNIKI: 20 dag ugotowanych ozorków wieprzowych, 4 średnie pomidory, 1 małej cebuli, 1 łyżka kaparów, 2 łyżki posiekanego koperku, 1/4 szklanki majonezu, 1/4 szklanki jogurtu naturalnego, 4 łyżki białego octu winnego.   SPOSÓB WYKONANIA:Pokroić ozorki na kawałki i przełożyć do salaterki. Dodać do nich posiekane na ósemki pomidory. Następnie dodać posiekaną drobno cebulę. Jeśli używamy dużych kaparów to należy je przesiekać i dodać do pozostałych składników. Z majonezu, jogurtu oraz octu winnego przygotować sos, doprawić solą i pieprzem. Dodać sos do sałatki, wymieszać i całość schłodzić minimum 30 minut przed podaniem. 