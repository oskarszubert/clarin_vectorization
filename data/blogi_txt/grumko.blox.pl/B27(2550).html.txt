Republika Południowej Afryki: Frikkadels ŹRÓDŁO: Recipes.Wuzzle.Org. SKŁADNIKI: 90 dag mielonej wołowiny, pół szklanki okruchów z żytniego chleba, 1 mała posiekana cebula, 2 średnie jajka, 1/4 łyżeczki gałki muszkatołowej, 1 łyżeczka mielonej kolendry, sól i pieprz do smaku, 1/4 szklanki oliwy z oliwek, 1 szklanka bulionu wołowego, 1 łyżka mąki, 1 łyżka zimnej wody. SPOSÓB WYKONANIA: Wymieszać mięso, okruchy z chleba, cebulę, jajka, gałkę muszkatołową, kolendrę, sól i pieprz. Przygotować 12 pasztecików. Smażyć na złoty kolor na oliwie. Odcedzić z tłuszczu, dodać bulion. Zagotować i gotować przez pół godziny. Paszteciki wyjąć i trzymać w cieple. Do bulionu dodać rozpuszczoną w zimnej wodzie mąkę. Gotować na małym ogniu do zgęstnienia. Paszteciki podawać z sosem. 