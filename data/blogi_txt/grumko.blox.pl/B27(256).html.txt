Zostały nam ze Świąt i pstrągi i migdały, więc zjedliśmy wczoraj na obiad to łatwe, szybkie i bardzo smaczne danie. Rybę pokroiliśmy na dzwonka, żeby się łatwiej smażyło, no i nie bawiliśmy się w "śmigła" z cytryny;-) Przepis pochodzi z serwisu gazeta.pl.  SKŁADNIKI: 4 pstrągi, 10 dag migdałów, 2 łyżki masła, 2 łyżki oliwy, 2 łyżki maki, sól, pieprz, 1 cytryna i listki zielonej pietruszki. SPOSÓB WYKONANIA: Ryby oskrobać i wypatroszyć pozostawiając z głowami. Umyć. Osuszyć. Posolić, oprószyć pieprzem. Odstawić na 20 min. Migdały sparzyć, obrać, pokroić w płatki (lub kupić gotowe płatki). Ryby obtoczyć w mace i potem w płatkach migdałowych. Oliwę z masłem mocno rozgrzać na patelni, ułożyć pstrągi smażyć po 5-6 min. Z każdej strony. Cytrynę pokroić w cienkie plasterki i każdy naciąć od brzegu do środka. Skręcić w śmigło. Usmażone pstrągi przełożyć na półmisek. Podawać przybrane "śmigłami" z cytryny i zielonymi listkami pietruszki. 