Po pierwsze: podziękowania dla Malty za zorganizowanie II Festiwalu Pierniczków, bo to dzięki tej sympatycznej zabawie po raz pierwszy upiekliśmy takie małe, świąteczne pyszności. Po drugie: ukłony dla Myszy, gdyż dzięki przepisowi pochodzącemu z jej bloga zagniatanie ciasta i wykrawanie pierniczków było przyjemnością samą w sobie. I wreszcie po trzecie: specjalne brawa dla Ireny, która z wielkim zaangażowaniem i stoickim spokojem tak ślicznie ozdobiła te miodowo - korzenne "maleństwa".    SKŁADNIKI: 120 g świeżego masła, 400 g mąki, 120 g cukru, najlepiej ciemnego, 120 g miodu, 1 jajko, 1 i 1/4 łyżeczki sody oczyszczonej, opakowanie przyprawy do piernika. SPOSÓB WYKONANIA: Masło utrzeć z cukrem na puszysty krem. Dodać jajko, miód, ucierać przez chwilę. Wsypać przesianą mąkę, sodę, przyprawę do piernika. Zagnieść ciasto, rozwałkować na grubość 2-3 mm. Wyciąć kształty, ułożyć na blasze wyłożonej papierem do pieczenia. Piec ok. 8-10 minut w temperaturze 180oC. Udekorować. 