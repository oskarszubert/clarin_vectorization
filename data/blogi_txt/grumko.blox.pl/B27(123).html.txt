Pieczeń w sosie tuńczykowym  SKŁADNIKI: mięso na pieczeń: cielęcina, wołowina, szynka wieprzowa - 1,2 - 1,5 kg , 8 ząbków czosnku, 1 pęczek natki pietruszki, pół szklanki białego wytrawnego wina, pół szklanki bulionu wołowego, pół szklanki śmietany, 1 żółtko, sok z 1 cytryny, 1 puszka tuńczyka w oleju, sól, pieprz, 2 łyżki kaparów, 10 oliwek SPOSÓB WYKONANIA: Czosnek pokroić na mniejsze kawałki, natkę pietruszki związać nicią bawełnianą. Do brytfanny wlać trochę wina i bulionu. Włożyć natarte pieprzem i solą mięso, a następnie dodać czosnek i natkę. Całość duś pod przykryciem przez około 1,5 godziny, podlewając od czasu do czasu pozostałym bulionem i winem. W międzyczasie przygotować sos - wymieszać tuńczyka z żółtkiem, dodać kapary, oliwki, śmietanę oraz sok z cytryny. Mięso wyjąć pokroić w plastry, a otrzymany sos przecedzić i dodać do składników sosu. Sos zagotować, włożyć kawałki mięsa i chwilę razem podgrzewać. 