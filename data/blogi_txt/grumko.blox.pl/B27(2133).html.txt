Pasta brzoskwiniowa ŹRÓDŁO: "Coś do chleba" Hanna SzymanderskaSKŁADNIKI: 2 dojrzałe brzoskwinie - u nas brzoskwinie z puszki, 25 dag tłustego twarożku, łyżeczka słodkiej mielonej papryki, 2 łyżeczki curry, pół szklanki gęstej śmietany, kieliszek porto lub sherry, po pół łyżeczki soli i pieprzu. Do dekoracji: zielona natka pietruszki.SPOSÓB WYKONANIA: Brzoskwinie sparzyć, obrać ze skórki, usunąć pestki. Jedną brzoskwinię zmiksować z twarożkiem, śmietaną, winem, papryką, curry, solą i pieprzem, a potem wymieszać z drugą drobno pokrojoną brzoskwinią. Pastę lekko schłodzić. Przed podaniem udekorować gałązkami natki pietruszki. 