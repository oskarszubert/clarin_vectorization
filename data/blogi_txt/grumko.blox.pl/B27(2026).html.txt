Bardzo lubimy flaki i dlatego z tym większą ochotą wzięliśmy się za przygotowanie tego dania. Niestety smakowało nam ono tak sobie. Z pewnością nie jest to przepis, do którego chce się wracać, a może po prostu spodziewaliśmy się po nim zbyt wiele. Przepis pochodzi ze strony AsianOnLineRecipes.Com.  Sri Lanka: Curry z flaków SKŁADNIKI: 1 kg flaków, 10 suszonych papryczek chili, pół szklanki gorącej wody, 2 łyżeczki mielonego kuminu, pół łyżeczki mielonej kurkumy, pół łyżeczki nasion kopru włoskiego, pół łyżeczki imbiru, 10 listków curry, 1 kawałek trawy cytrynowej, 1 kawałek liścia pandanowca - pominęliśmy, 8 ziaren kardamonu, 4 goździki, 1 i pół łyżeczki tartego imbiru, 2 posiekane cebule, 4 posiekane ząbki czosnku, 1 mały kawałek cynamonu, 2 szklanki mleczka kokosowego, sól do smaku, 1 szklanka mleczka kokosowego, 2 łyżki soku z limonki. SPOSÓB WYKONANIA: Flaki umyć i pokroić w 5 cm kawałki. Papryczki namoczyć na 10 minut w gorącej wodzie. Zmiksować. Do rondla włożyć flaki, resztę składników za wyjątkiem 1 szklanki mleczka i soku z limonki. Gotować 1 i pół godziny. Wlać pozostałe mleczko kokosowe. Gotować 10 minut. Zdjąć z ognia i dodać sok z limonki. Podawać z ryżem. 