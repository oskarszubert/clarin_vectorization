Kolejna - po zielonej z Kazachstanu - sałatka, do której dodaliśmy fetę. Zagospodarowaliśmy również przy okazji kapustę pekińską, która została nam z przygotowywania chińskich pierożków jiaozi. Sałatka bardzo nam smakowała, a jedliśmy ją jako dodatek do smażonej ryby z sezamem. Przepis pochodzi ze strony The Art Of Uzbek Cuisine. Uzbekistan: Sałatka Navruz / Navruz salati SKŁADNIKI: 1 duży ogórek zielony, 1 jajko ugotowane na twardo, 200 g zielonej kapusty - dodaliśmy pekińską, pęczek koperku, pęczek kolendry, pół pęczka dymki, kawałek pora, 150 g białego sera - dodaliśmy fetę, 2 łyżki kwaśnej śmietany lub majonezu, sól do smaku.SPOSÓB WYKONANIA: Ogórek, jajka i kapustę pokroić na kawałki. Posiekać koperek, kolendrę, dymkę i pora. Wymieszać składniki w misce. Doprawić solą i śmietaną. Wymieszać. Sałatkę podawać z pokrojonymi plastrami sera. 