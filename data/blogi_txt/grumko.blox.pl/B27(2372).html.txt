Dania: Śledzie smażone po duńsku ŹRÓDŁO: Przepis pochodzi z książki "Śledź na różne sposoby" Tadeusz Barewicz. UWAGI: Trudno uwierzyć, że mija już dziewięć miesięcy od czasu, kiedy snuliśmy się po Kopenhadze...  SKŁADNIKI: 80 dag świeżych śledzi, 10 dag słoniny, 2 łyżki octu, 2 jajka, 3 łyżki mąki, 5 łyżek tartej bułki, 3 łyżki musztardy, sól.  SPOSÓB WYKONANIA: Śledzie oczyścić, odfiletować, usunąć skórę, skropić octem, posolić, odstawić w chłodne miejsce na 30 minut. Filety cienko posmarować musztardą, panierować w mące, roztrzepanym jajku i tartej bułce. Słoninę pokroić w kosteczkę, wytopić skwarki, odcedzić. Smażyć śledzie na słoninie na złoty kolor. Ułożyć w żaroodpornym naczyniu, posypać skwarkami, wstawić na 5 minut do nagrzanego do temperatury 180 stopni C piekarnika. Podawać z ziemniakami puree oraz sałatką z czerwonej kapusty. 