Bardzo smaczna, sycąca i rozgrzewająca zupa z naszą ukochaną kiełbaską chorizo;-) Przepis pochodzi ze strony My Colombian Recipes. Kolumbia: Kolumbijska zupa z soczewicy / Sopa de lentejasSKŁADNIKI: 1 łyżeczka oleju, 1 szklanka pokrojonej w plasterki kiełbasy chorizo, pół szklanki posiekanej cebuli, 1 roztarty ząbek czosnku, 1/4 szklanki posiekanej dymki, pół szklanki posiekanych pomidorów, 5 szklanek wody, 1 i 1/4 szklanki soczewicy, pół łyżeczki soli, 1/4 łyżeczki pieprzu, pół szklanki tartej marchewki, pół szklanki pokrojonych w kostkę ziemniaków, 1/4 łyżeczki mielonego kuminu. Opcjonalnie krem z kolendry: pół szklanki śmietany 36%, 3 łyżki posiekanej kolendry, 1 łyżka soku z limonki. SPOSÓB WYKONANIA: Chorizo smażyć przez 5 minut na oliwie. Osączyć z tłuszczu na papierze. Do tłuszczu, który pozostał ze smażenia chorizo dodać marchew, cebulę, czosnek, pomidory i dymkę. Doprawić solą i pieprzem. Smażyć 12 minut. Dodać kumin i smażyć jeszcze minutę. Dodać soczewicę i wodę. Zagotować. Zmniejszyć płomień i gotować pod przykryciem przez 45 minut. Do zupy włożyć chorizo i ziemniaki. Gotować jeszcze 15 - 20 minut. Zupę można podawać z kremem kolendrowym. 