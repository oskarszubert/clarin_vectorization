To był dla nas zaskakujący przepis ponieważ nigdy wcześniej nie słyszeliśmy o tym aby ktoś robił kotlety z buraków. Okazało się, że można, a na dodatek są one jeszcze bardzo dobre. Idealna propozycja dla wegetarian, a i mięsożercy - do których i my się zaliczamy - powinni być również zadowoleni. Przepis na Rǿdbetekarbonader pochodzi z książki Sylwii Munsen pt. "Cooking The Norwegian Way".   SKŁADNIKI: 3-4 duże buraki, 1 i 1/2 łyżeczki soli, 3 duże ziemniaki, 2 korzenie selera, posiekane, 2 jajka, 2 łyżki pokruszonego suchego/czerstwego pieczywa, 1/4 łyżeczki pieprzu, masło lub olej do smażenia.   SPOSÓB WYKONANIA: Umieścić buraki w garnku z zimną, posoloną wodzą tak, aby tylko przykrywała buraki. Doprowadzić do wrzenia i gotować aż będą miękkie. Równocześnie gotować do miękkości ziemniaki i seler. Gdy wszystkie warzywa są ugotowane obrać i ugnieść razem ziemniaki i buraki, wymieszać z selerem. W dużym naczyniu ubić jajka i wymieszać je z okruchami pieczywa. Odłożyć, aż okruchy nasiąkną i zmiękną, następnie dodać warzywa, dobrze wymieszać, doprawiając solą i pieprzem. Z masy formować płaskie kotleciki. Rozgrzać masło lub olej na patelni. Smażyć kotleciki z obu stron do zrumienienia. 