Mauritius: Ryba z ziołami ŹRÓDŁO: Celtnet.Org.Uk. SKŁADNIKI: cała ryba o wadze 1 kg - u nas pstrągi, 40 g posiekanej natki pietruszki, 40 g posiekanej natki kolendry, 225 g krojonych pomidorów z puszki, 1 średnia posiekana cebula, 1 łyżka rozgniecionego czosnku, 1 łyżka startego świeżego imbiru, 1 łyżka posiekanych świeżych listków tymianku, 120 ml wytrawnej sherry lub wina ryżowego, sok z 1 cytryny, 4 łyżki puree z pomidorów, 2 łyżki oleju, sól i świeżo zmielony pieprz do smaku. SPOSÓB WYKONANIA: Rybę pokroić na steki i przyprawić solą i pieprzem, przełożyć do żaroodpornego naczynia, wstawić do piekarnika nagrzanego do temp. 240 stopni C i piec przez 10 minut. Wyjąć z piekarnika i odstawić. W międzyczasie na patelni rozgrzać olej, smażyć na nim cebulę, czosnek, imbir i tymianek przez 5 minut. Dodać pomidory i puree, wymieszać. Doprawić do smaku i gotować przez ok. 20 minut, aż pomidory całkowicie się rozpadną. Stopniowo dolewać sherry, a następnie wmieszać połowę natki pietruszki i kolendry oraz cały sok z cytryny. Wymieszać i nadal gotować, aż sos zgęstnieje. Zredukować temperaturę w piekarniku do 200 stopni C. Podpieczoną wcześniej w naczyniu żaroodpornym rybę posypać resztą zieleniny, a następnie na kawałkach ryby rozprowadzić sos pomidorowy. Wstawić do piekarnika i piec przez 10 minut, a następnie zredukować temperaturę do 150 stopni C i zapiec jeszcze przez kilka minut. Rybę serwować ze świeżym chlebem. 