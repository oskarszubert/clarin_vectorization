Spieszę Wam donieść, że w dniu dzisiejszym patronat nad naszą akcją "Gotujemy po polsku!" objął serwis zpierwszegotloczenia.pl. Z tego co widziałem część z Was zna już ten serwis, a tym którzy słyszą o nim po raz pierwszy możemy go z czystym sumieniem polecić, bo jest to miejsce, w którym znajdziecie najlepsze blogi kulinarne w jednym miejscu! Jeśli Was tam jeszcze nie ma to czym prędzej się zgłaszajcie;-)Po tym krótkim wstępie informacja, która na pewno spodoba się osobom, które biorą udział w samej akcji;-) Cytuję fragment otrzymanego dzisiaj maila:"Zainteresowała nas Wasza kulinarna zabawa "Gotujemy po polsku!" i serwis zPierwszegoTloczenia.pl chciałby objąć patronat nad nią :) Nagrodą jest frytkownica i jest przewidziana dla każdego blogera, który weźmie udział w zabawie. Nagrodę sponsoruje producent Oleju Kujawskiego. Chcemy wynagrodzić Wasz trud, jak i innych blogerów, którzy poświęcają swój czas na kulinarne zabawy. Mam nadzieję, że nagroda jest atrakcyjna i sprawi wiele radości, a także będzie inspiracją wielu kulinarnych pomysłów. Wszak frytkownica nie tylko do przygotowywania frytek służy :) " W związku z powyższym mam do Was również małą prośbę. Jak widzicie zmieniło się trochę logo zabawy. Ci , którzy wkleili u siebie kod bezpośrednio z naszej strony nie bedą mieć problemów i baner zmieni się automatycznie. Resztę prosiłbym o zmianę obrazka we własnym zakresie. I to by było na tyle - koniec odrywania Was od garnków;-) Pozdrawiam! 