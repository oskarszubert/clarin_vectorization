W przyszłym tygodniu mam urodziny. Z tej okazji postanowiłem upiec właśnie ten sernik. Wracając wczoraj z pracy nie spodziewałem się niespodzianki jaką zastałem w domu. Otwarłem drzwi i na dzień dobry przywitał mnie zapach kawy dobiegający z piekarnika. Co to oznaczało domyślcie się sami;-) Ireno - Wielkie Dzięki!! Sam sernik jest smaczny, a osobiście myślę, że - wbrew jego nazwie -  o jego "sile" decyduje orzechowy spód. Przepis pochodzi z bloga Doroty.    SKŁADNIKI: Spód: 1,5 szklanki drobno posiekanych orzechów włoskich, 2 łyżki cukru, 3 łyżki roztopionego masła. Masa serowa: 800 g serka kremowego lub twarogu śmietankowego, 4 jajka, 1 szklanka kwaśnej śmietany, 2 łyżki granulek kawy instant, 1/4 łyżeczki cynamonu, 3/4 szklanki cukru, 1/4 szklanki gorącej wody, 3 łyżki mąki pszennej. SPOSÓB WYKONANIA: Orzechy, cukier i masło wymieszać. Wcisnąć w 22 - 23 cm tortownicę uszczelnioną dokładnie folią aluminiową. Piec przez 10 minut w temperaturze 165°C. Ser twarogowy wymieszać mikserem z cukrem i mąką. Dodawać jajka, pojedynczo, miksując po każdym dodaniu. Wmieszać kwaśną śmietanę. Granulki kawy i cynamon rozpuścić w gorącej wodzie, wystudzić. Ostudzoną kawę dodawać powoli do mikstury serowej, miksując. Wylać na podpieczony wcześniej spód z orzechów. Piekarnik nagrzać do 230oC, włożyć sernik (można przykryć od góry folią aluminiową), piec przez 10 minut. Po tym czasie zmniejszyć temperaturę do 130oC i piec jeszcze godzinę czasu. Sernika nie pieczemy do tzw. suchego patyczka, ważne, by sernik od góry był ścięty, szczególnie sprawdzając na jego środku. Ostudzić, włożyć na kilka godzin do lodówki, a najlepiej na całą noc. Podawać z kleksami bitej śmietany.. 