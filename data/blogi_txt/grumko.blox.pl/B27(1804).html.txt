Rendang to popularne w Indonezji i Malezji danie, które najczęściej przygotowywane jest z wołowiny. Tak właściwie to przypomina nam curry i nawet trochę podobnie smakuje. Nasza wersja jest bardzo kokosowa, co oczywiście bardzo nam odpowiadało;-) Gorąco polecamy!! Przepis pochodzi ze strony AsiaRecipe.Com, a przy okazji polecamy Wam wersję tej potrawy, którą pokazała na swoim blogu koleżanka Nobleva. Brunei: RendangSKŁADNIKI: 1 łyżeczka pasty krewetkowej, 1 kg steków wołowych lub wołowiny, kurczaka lub baraniny - u nas szynka wieprzowa, 1 łodyga trawy cytrynowej, 1 łyżeczka soli, 1 łyżka cukru, 1 łyżka sosu sojowego, 3 pokrojone w plasterki łodygi trawy cytrynowej, 120 g startego i usmażonego kokosa - u nas wiórki kokosowe, 4 plasterki startego galangalu, 5 zmielonych nasion tungu molukańskiego - dodaliśmy zmielone orzechy nerkowca, 2 łyżki przyprawy curry wymieszanej z dwoma łyżkami wody, 30 suszonych papryczek chili, 120 g szalotek, 4 czerwone papryczki chili, 1 ząbek czosnku, 2 cm kawałek imbiru, pół szklanki mleczka kokosowego, 8 łyżek oleju.SPOSÓB WYKONANIA: Rozgrzać olej i przesmażyć pastę krewetkową, zmielone nasiona tungu molukańskiego oraz curry. Dodać połowę mleczka kokosowego i smażyć aż olej zacznie się oddzielać. Sos sojowy zmiksować z trawą cytrynową, cukrem, solą, galangalem, suszonym i świeżymi paryczkami, czosnkiem oraz szalotkami. Dodać wraz z mięsem do mleczka. Dodać trawę cytrynową i starty kokos. Smażyć 10 minut. Wlać resztę mlecza i dusić do ok. godzin. Podawać z ryżem. 