W czasie naszej tegorocznej kulinarnej podróży po Azji, kilka bawiących się z nami osób, proponowało w swoich wpisach przepis na maślanego kurczaka. Bardzo on wszystkim smakował, więc i my spodziewaliśmy się po nim bardzo wiele no i się nie zawiedliśmy. Kurczak jest wspaniały! Miękki aromatyczny, no i ten sos z gatunku place lizać!;-) Gorąco polecamy!! Przepis pochodzi ze strony AsiaRecipe.Com.  Tybet: Kurczak maślany / Mar Jasha SKŁADNIKI: Marynata: 1 kurczak podzielony na porcje, 1 łyżka tandori masala, pół łyżki garam masala, 2 łyżki soku z limonki, pół łyżeczki mielonego kuminu, 5 łyżek jogurtu, sól. Curry: puree z pomidorów, 2 posiekane cebule, 1 łyżka pasty imbirowo - czosnkowej, 15 zmiksowanych na pastę orzeszków nerkowca, 1 i pół łyżki masła, 3 łyżki śmietany, 1 łyżeczka chili, olej.SPOSÓB WYKONANIA: Wymieszać składniki marynaty. Odstawić na godzinę. Rozgrzać olej i smażyć na nim kurczaka przez 10 minut. Wyjąć. Na pozostałym tłuszczu smażyć na złoto cebulę. Dodać pastę czosnkowo-imbirową. Smażyć przez chwilę, a następnie podlać odrobiną wody. Dodać pastę z orzeszków, chili, pastę z pomidorów i gotować 10 minut. Dodać masło, śmietanę i kurczaka. Wymieszać i gotować do miękkości kurczaka. Przybrać kolendrą i podawać. 