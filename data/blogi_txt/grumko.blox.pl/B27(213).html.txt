Dawno nie jedliśmy kuskusu, więc kiedy trafiłem na ten przepis od razu wiedziałem co będziemy jedli w niedzielę na śniadanie;-) Danie bardzo smaczne!! Jeśli chodzi o przygotowanie kuskusu to zrobiliśmy go tak jak zwykle czyli zalaliśmy go bulionem z oliwą z oliwek i ziołami z kostki Knorra - jeszcze lepiej wtedy smakuje. Farszu wyszło nam więcej. Chociaż nasze pomidory nie były najmniejsze wystarczyło go aż na 7 sztuk. Przepis pochodzi ze strony serwisu pychotka.pl.  SKŁADNIKI: 4 duże pomidory, 10 dag kuskusu, 20 dag wędzonej szynki, 2 jaja na twardo, 2 dag żółtego tartego sera, 2 dag masła, 3/4 szklanki śmietany, 1 ząbek czosnku, łyżka natki posiekanej, maggi, sól, pieprz SPOSÓB WYKONANIA: Pomidory ściąć z góry i wydrążyć, posolić wewnątrz. kuskus wsypać do salaterki, zalać wrzątkiem i z maggi. Odczekać aż wchłonie wodę. Rozdrobnić widelcem. Szynkę pokroić i wymieszać z pokrojonymi jajami, zgniecionym czosnkiem, kuskusem, śmietaną, natką. Przyprawić do smaku. Napełnić pomidory i włożyć do naczynia żaroodpornego. Posypać serem, położyć na wierzch kawałeczek masła. Przykryć ściętym czubkiem pomidora. Zapiekać 15 min. 