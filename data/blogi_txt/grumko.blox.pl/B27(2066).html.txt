W tym roku śledzie bardzo rzadko gościły na naszym stole i pewnie dlatego przepis ten zapisaliśmy jako jeden z pierwszych na liście naszych tegorocznych świątecznych dań. Przepis pochodzi z książki z serii "Lubię Gotować: Ze śledziami". Śledzie musztardowo - miodowe z żółtym seremSKŁADNIKI: 70 dag filetów śledziowych (matiasy), 1 plater (5 dag) łagodnego żółtego sera, 1 marynowana (10 dag) papryka, 1/3 słoika cebulek perłowych (5 dag), 2 łyżki ostrej musztardy francuskiej, 1 łyżka płynnego miodu, 1 łyżka oleju.SPOSÓB WYKONANIA: Filety moczyć w zimnej wodzie przez 2 godziny, kilkakrotnie zmieniając wodę, opłukać i osuszyć. Musztardę wymieszać z miodem, dodać olej, powtórnie wymieszać. Każdy filet posmarować z jednej strony pół łyżki pasty musztardowo - miodowej i odstawić na 5 minut w chłodne miejsce. Ser pokroić w słupki, paprykę w paski. Na posmarowanej stronie śledzia ułożyć ser i paprykę. Filety zwinąć i spiąć wykałaczką z nabitą cebulką. 