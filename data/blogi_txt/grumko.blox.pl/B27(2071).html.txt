A to doskonały przykład na to, ze nawet zwykłą wątrobiankę można podać w odświętny sposób i na dodatek całkiem fajnie ona smakuje. Przepis pochodzi z ze strony MyRecipes.Com. Pasta z wątrobianki i serka kremowego SKŁADNIKI: 1/4 szklanki suszonych wiśni - u nas suszona żurawina, 2 cienkie plasterki bekonu, 2 łyżki drobno posiekanych szalotek, 1 łyżeczka świeżego tymianku posiekanego, 1/4 łyżeczki soli, 1/8 łyżeczki czarnego pieprzu, 1 posiekany ząbek czosnku, 1 listek laurowy, 2 łyżki koniaku, 1/4 szklanki serka kremowego, 25 dag wątrobianki, 2 łyżki posiekanych i podpieczonych pistacji.SPOSÓB WYKONANIA: Wiśnie zalać wodą. Zagotować, gotować na średnim ogniu przez 3 minuty. Odcedzić, ostudzić i drobno posiekać. Usmażyć bekon i posiekać. Na patelni zostawić 1 łyżkę tłuszczu ze smażenia boczku. Dodać szalotki, tymianek, sól, pieprz, czosnek i liść laurowy. Smażyć przez 2 minuty. Zdjąć z patelni. Wyjąć listek laurowy. Na patelnię dodać koniak i zdrapać pozostałości na patelni. Zmiksować serek, szalotki oraz wątrobiankę i koniak. Dodać wiśnie i boczek. Wymieszać. Pastę przełożyć do pojemnika i schłodzić w lodówce. Przybrać listkiem laurowym i posiekanymi pistacjami. 