To przepis, który przypomniał nam bardzo popularne swego czasu sałatki z chińskich zupek. Nigdy ich wcześniej nie przygotowywaliśmy więc trudno pokusić się nam o jakiekolwiek porównanie, ale jeśli smakują podobnie jak ta sałatka, to zdecydowanie jesteśmy na tak;-) Polecamy!! Przepis pochodzi ze strony AsiaRecipe.Com. Japonia: Sałatka z kapusty pekińskiej i makaronu SKŁADNIKI: 1 posiekana kapusta pekińska, 3 posiekane zielone cebulki, pół szklanki posiekanej kolendry, 3 posiekane czerwone papryczki jalapeno - dodaliśmy czerwone chili, 12 dag chińskich zupek, pół szklanki oleju, 2 łyżeczki oleju sezamowego, 1/4 szklanki octu ryżowego, pół łyżeczki cukru, 1 łyżka podpieczonych ziaren sezamu, sól i pieprz. SPOSÓB WYKONANIA: Wymieszać kapustę, dymki, kolendrę i papryczki jalapenos. Pokruszyć makaron i zalać gorącą wodą. Odcedzić. Po ostudzeniu dodać do kapusty. Przygotować sos: Wymieszać oleje z octem, cukrem i przyprawami z zupki. Polać sałatkę i delikatnie wymieszać. Ewentualnie doprawić solą i pieprzem. Posypać ziarenkami sezamu i podawać. 