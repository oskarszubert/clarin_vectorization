Zostało nam trochę szynki parmeńskiej i w związku z tym szukałem przepisu na jej wykorzystanie. Na stronie: http://www.gotowanie.wkl.pl/przepis1887.html  znalazłem przepis na to spaghetti. Robiliśmy go z połowy ilości, a świeże szparagi zastąpiliśmy konserwowanymi z efektem bardzo pozytywnym. SKŁADNIKI:40 dag makaronu spaghetti, 15 dag szynki parmeńskiej pokrojonej w cieniutkie plasterki, 8 dag startego parmezanu, 5 łyżek oliwy z oliwek, 25 dag końcówek zielonych szparagów. 1 łyżka masła, 1 średnia cebula pokrojona w cienkie pół plasterki, 3 ząbki czosnku, sok z 1 cytryny, sól i pieprz, kilka listków świeżej bazylii.  SPOSÓB WYKONANIA: Makaron ugotować al dente w dużej ilości lekko osolonej wody. Odcedzić. W rondlu rozgrzać oliwę. Zeszklić na niej cebulę i przeciśnięty przez praskę czosnek. Dodać pokrojone w plasterki szparagi i sok z cytryny. Dusić do miękkości szparagów. Pod koniec duszenia dodać pokrojoną w kwadraciki (1 cm x 1cm) szynkę oraz masło. Sosem polać gorący makaron. Wymieszać. Posypać startym parmezanem. Udekorować listkami bazylii. 