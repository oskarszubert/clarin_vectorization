Wczoraj znowu na obiad były piersi kurczaka. Tym razem skorzystaliśmy z przepisu pochodzącego ze strony Kwestia Smaku i przygotowaliśmy je w orzechowo - serowej panierce. Zrobiliśmy z podwójnej ilości, ale tak nam smakowały, że wystarczyły tylko na jeden raz.    SKŁADNIKI: 2 mniejsze piersi z kurczaka lub 1 duża, 4 łyżki drobno posiekanych, a wcześniej zrumienionych na patelni orzechów włoskich, 2 łyżki bułki tartej, 2 łyżki tartego parmezanu, 1 łyżka posiekanej natki pietruszki, sól, pieprz,1 jajko roztrzepane    SPOSÓB WYKONANIA: Piersi lekko rozbić, szczególnie w najgrubszym miejscu, na około 1 cm filety. Do miseczki włożyć orzechy, bułkę tartą, ser i natkę pietruszki. Doprawić solą, pieprzem i wymieszać. Piersi obtoczyć w jajku a później dokładnie w panierce. Dobrze rozgrzać patelnię z olejem do smażenia (nie żałować, im więcej dobrze nagrzanego oleju, tym piersi bardziej chrupiące i mniej nasączone tłuszczem). Smażyć z dwóch stron na złoty kolor na średnim ogniu przez około 3-4 minuty. Piersi posypać natką pietruszki i podawać z kawałkami cytryny. 