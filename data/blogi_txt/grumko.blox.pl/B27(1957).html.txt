Bardzo prosta w przygotowaniu i delikatna w smaku pasta. Przepis pochodzi z książki "Przygoda kulinarna" Katarzyny Pośpieszyńskiej. Izrael: Pasta pieczarkowa SKŁADNIKI: 75 dag pieczarek, 8 łyżek oleju jadalnego, pół szklanki posiekanej cebuli, 1 jajko na twardo, 1 łyżeczka soli, 1/4 łyżeczki pieprzu. SPOSÓB WYKONANIA: Pieczarki umyć, osączyć i pokroić. Na patelnię z rozgrzanym olejem wsypać cebulę i pieczarki, smażyć na średnim ogniu przez 10 minut, kilkakrotnie mieszając. Grzyby wyjąć łyżką cedzakową. Pieczarki i cebulę posiekać, dodać jajko, sól i pieprz i siekać tak długo aż powstanie jednolita pasta. Pastę wymieszać z olejem, który pozostał na patelni. Przełożyć do miseczki. Oziębić. 