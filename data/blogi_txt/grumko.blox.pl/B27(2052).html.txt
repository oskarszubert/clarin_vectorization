Po porannych jajkach Beid Hamine pora na świetną sałatkę, w której sos przypomina nam w smaku gotową salsę koktajlową, którą przywozimy do domu po każdym pobycie w Hiszpanii;-) Przepis pochodzi z książki "Kuchnia żydowska i izraelska" Katarzyny Pośpieszyńskiej.  Izrael: Sałatka rybna SKŁADNIKI: 2 obrane marchewki, pokrojone w plasterki, 1 cebula pokrojona w talarki, pół łyżeczki soli, 1/4 łyżeczki pieprzu, 35 dag dorsza lub morszczuka, 2 kwaszone ogórki, pokrojone w kostkę. Sos: pół szklanki majonezu, 1 i pół kieliszka (dodaliśmy do smaku) likieru, brandy, koniaku, winiaku lub Soplicy, sok z jednej cytryny. Przybranie: 3 łyżki keczupu, 6 plasterków cytryny.SPOSÓB WYKONANIA: Średni rondek napełnić do połowy wodą, zagotować, dodać marchew, cebulę, sól i pieprz. Gotować na dużym ogniu 5 minut. Zmniejszyć płomień, włożyć rybę, gotować na małym ogniu 10 minut, zestawić z ognia. Rybę wyjąć łyżką cedzakową, osączyć, odstawić do wystudzenia. Usunąć ości, mięso rozdzielić na płatki lub pokroić w półtoracentymetrowe kawałki, dodać kostki kwaszonego ogórka. Majonez starannie wymieszać z alkoholem, sokiem z cytryny i keczupem. Rybę włożyć do kieliszków do szampana lub szklanych kompotierek, polać każdą porcję przyprawionym majonezem, przybrać keczupem i plasterkiem cytryny. 