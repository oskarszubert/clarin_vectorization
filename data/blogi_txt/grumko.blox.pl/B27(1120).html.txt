Nigdy jakoś specjalnie nie emocjonowaliśmy się pieczonymi lub grillowanymi skrzydełkami. Mimo to postanowiliśmy dać szansę temu przepisowi, a skłonił nas do tego występujący w nim sezam. Efekt przerósł nasze oczekiwania, a nieco ostre skrzydełka z dodatkiem sałatki z pomidora, ogórka i czerwonej cebuli stały się dla nas hitem ostatnich dni!! Przepis na "Susami Tavuk" pochodzi z książki Inci Kut "Turkish cockery".   SKŁADNIKI: pół kilograma kurzych skrzydełek, pół szklanki mleka, 3/4 szklanki sezamu, 1/4 szklanki bułki tartej, pół łyżeczki pieprzu kajeńskiego, sól, pieprz.SPOSÓB WYKONANIA: Wymieszać sezam, bułkę, pieprz oraz sól. Skrzydełka moczyć w mleku, a następnie panierować w sezamie z bułką. Wykładać na blaszce na papierze do pieczenia. Piec ok. 45 minut aż będą chrupiące. 