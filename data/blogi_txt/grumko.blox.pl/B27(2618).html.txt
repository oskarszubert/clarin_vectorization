Indie: Kurczak smażony w maśle ghee ŹRÓDŁO: Sailusfood.Com. UWAGI: Przepis jest naszą propozycją przygotowaną w ramach akcji kulinarnej Kuchnia Indyjska II SKŁADNIKI: 1 kg mięsa z kurczaka, pokrojonego w kawałki wielkości kęsa, pół szklanki gęstego jogurtu, pół łyżeczki kurkumy, 1 łyżeczka soku z cytryny, sól do smaku, 2 łyżeczki cukru, kilka listków curry, 6 łyżek masła ghee, 8 suszonych papryczek chilli, 8 ziaren czarnego pieprzu, 3 goździki, szczypta ziaren kopru włoskiego, 1,5 łyżki ziaren kolendry, pół łyżeczki ziaren kuminu, 7-8 suszonych płatków czosnku, 1,5 łyżki pasty tamaryndowej. SPOSÓB WYKONANIA: Wymieszać jogurt, kurkumę, sok z cytryny i pół łyżeczki soli. Kawałki kurczaka włożyć do powstałej marynaty i odstawić na 2-3 godziny lub na noc do lodówki. Suszone chili podpiec przez 2 minuty na suchej patelni. Zdjąć z patelni, odłożyć, a na patelni rozgrzać łyżeczkę ghee, po czym dodać ziarna kopru włoskiego, kuminu, kolendry, goździki i ziarna pieprzu, podsmażać przez 3 minuty na dużym ogniu. Zdjąć z ognia i odstawić do przestygnięcia. Podsmażone papryczki i przyprawy zmiksować z płatkami czosnku i pastą tamaryndową. Odstawić. W rondlu o grubym dnie rozgrzać 2,5 łyżki ghee, dodać kawałki kurczaka wraz z marynatą i gotować przez 20-25 minut do miękkości mięsa. Do dwóch osobnych miseczek przełożyć ugotowane kawałki kurczaka i płyn z gotowania. W rondlu rozgrzać pozostałe ghee, dodać zmiksowaną pastę, podsmażać przez 8-9 minut. Dodać kawałki kurczaka, wymieszać. Dodać płyn z gotowania kurczaka i cukier, gotować na średnim ogniu przez 4 minuty. Posolić do smaku, wymieszać. Zmniejszyć ogień, przykryć, gotować, aż kurczak pokryje się gęstym sosem. Zdjąć pokrywkę i smażyć kurczaka przez 2-3 minuty, po czym wyłączyć płomień. Podawać z ryżem, udekorowane listkami curry. 