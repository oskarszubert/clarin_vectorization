Po świątecznym "obżarstwie";-) naszą krótką, kulinarną wizytę u naszych zachodnich sąsiadów zaczynamy od niemieckiej wersji klasycznej zupy cebulowej. Choć może i nie najlepiej wygląda to spokojnie możemy zapewnić, że jest całkiem smaczna;-) Przepis na Zwiebelsuppe pochodzi ze strony recipezaar.com.    SKŁADNIKI: 150 g białej cebuli obranej i cienko pokrojonej w piórka, 150 g czerwonej cebuli obranej i cienko pokrojonej w piórka, 2 ząbki czosnku posiekanego w cienkie plasterki, 2 łyżki oliwy z oliwek, 1 łyżeczka posiekanego świeżego majeranku, 100 ml białego wytrawnego wina, 1 litr bulionu drobiowego, 4 kromki chleba tostowego, 30 g startego parmezanu, sól, pieprz, świeży majeranek do przybrania.SPOSÓB WYKONANIA: Na rozgrzanej oliwie smażyć przez 2 minuty czosnek i majeranek. Dodać oba rodzaje cebuli i smażyć aż będzie miękka czyli ok. 5 minut. Wlać wino i bulion. Gotować na bardzo małym ogniu przez 10 minut. Z chleba wykroić grzanki. Posypać serem i zgrillować. Zupę doprawić solą i pieprzem. Do talerza włożyć grzankę i zalać zupą. 