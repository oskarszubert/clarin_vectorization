Khachapuri to bardzo popularny w Gruzji fast food. Te placki serowe mają często różne kształty, są smażone lub pieczone, wreszcie na końcu różnią się trochę sposobem przygotowania farszu. W naszej wersji z podanych proporcji wycięliśmy 6 kwadratów o boku 15 cm, które smarowaliśmy farszem, a następnie rogi składaliśmy do środka. Ważne żeby je od razu smażyć złączeniami do dołu, bo wtedy wychodzą ładne, równe serowe placuszki. Jak dla nas hit ostatnich dni!! Przepis pochodzi ze strony Georgian Cuisine.   SKŁADNIKI: pół litra jogurtu naturalnego, 1 rozbełtane jajko, 3 łyżki rozpuszczonego masła, 1 łyżeczka sody oczyszczonej, 1 łyżeczka soli, ok. 3 szklanek mąki. Nadzienie: 30 dag startego sera mozzarella, 25 dag pokruszonego sera feta, 15 dag serka wiejskiego, 8 łyżek niesolonego masła w temperaturze pokojowej, 1 duże jajko, sól i pieprz. SPOSÓB WYKONANIA: Wymieszać składniki farszu. Sól dodać jeśli będzie potrzebna. Wyrobić składniki ciasta do momentu kiedy będzie odchodziło od ręki. Rozwałkować na kwadrat nałożyć nadzienie i złożyć rogi do środka. Smażyć na patelni z obu stron. Można przykryć talerzykiem podczas smażenia. 