Pora kończyć naszą krótką przygodę z kuchnią bułgarską. Na pożegnanie bardzo smaczny i treściwy gulasz przygotowany z warzyw i soczewicy. Podobnie jak w przypadku wczorajszej musaki dużą rolę odgrywa tutaj czubrica, którą gorąco polecamy! Przepis na gulasz pochodzi ze strony Passionate About Food. SKŁADNIKI: 1 szklanka soczewicy, 1 posiekana duża cebula, 2 średnie marchewki posiekane, 2 - 3 łodygi selera naciowego, 3-4 posiekane ząbki czosnku, 1-2 łyżki oleju, 1 puszka pomidorów lub 2 - 3 świeże pomidory posiekane w kostkę, 1 szklanka bulionu, 1 łyżka czubricy, sól, pieprz, 1 łyżka mąki kukurydzianej rozpuszczona w małej ilości wody.SPOSÓB WYKONANIA: Umyć soczewice i ugotować według przepisu na opakowaniu. W międzyczasie rozgrzać olej i podsmażyć cebulę, marchewkę oraz seler. Wlać bulion i gotować 10 minut. Dodać ugotowaną soczewicę, pomidory oraz czosnek i gotować kolejne 10 - 15 minut. Dodać mąkę kukurydzianą. Doprawić solą. Pieprzem i czubricą. Zdjąć z ognia i odstawić na kilka minut przed podaniem. 