Danie gołąbko podobne tyle, że z rybą, no i zapiekane. Na dodatek bardzo smaczne;-) Przepis pochodzi ze strony Indo.Com. Indonezja: Zapiekanka z makreli i warzyw SKŁADNIKI: pół główki kapusty, 1 łyżka przyprawy curry, 1 łodyga trawy cytrynowej, sól i pieprz, 2 świeże makrele, 4 łyżki oleju, 6 posiekanych cebul, 4 czerwone papryki pokrojone w plasterki, 2 rozgniecione ząbki czosnku, 1 łyżeczka pasty sambal, 2 liście limonki, 2 liście laurowe, 2 liście curry, 3 łyżki soku z limonki, 1 i pół łyżeczki cukru, 2 łyżki Kecap Manis czyli słodkiego sosu sojowego (przygotowaliśmy mieszając sos sojowy z brązowym cukrem w proporcji 1:1), 2 cm kawałek imbiru w plasterkach. SPOSÓB WYKONANIA: W garnku zagotować wodę. Doprawić solą i pieprzem. Dodać curry i trawę cytrynową. Dodać liście kapusty i gotować przez 2 minuty. Wyjąć i wyciąć twarde zgrubienia. Z ryb usunąć kręgosłup i podzielić na porcje. Naczynie do zapiekania wyłożyć połową liści kapusty, na nich ułożyć kawałki ryby, skórą do dołu. Rozgrzać olej i smażyć na nim przez 5 minut cebulę, czosnek oraz paprykę. Dodać pozostałe składniki i smażyć przez 5 minut. Kawałki ryby obłożyć usmażoną masą. Przykryć pozostałymi liśćmi i gotować na parze przez 30 minut. Danie można również zapiec w piekarniku. Należy wtedy naczynie dodatkowo przykryć folią aluminiową. 