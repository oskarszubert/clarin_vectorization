SKŁADNIKI: 70 dag świeżych leśnych grzybów, 1 i pół łyżki koncentratu pomidorowego, 10 dag cebuli cienko pokrajanej w plasterki, 50 ml oliwy, 2 drobno posiekane ząbki czosnku, 2 łyżki posiekanej natki pietruszki, 1 i pół litra wywaru ziołowego lub rosołu, 2 łyżka płatków jęczmiennych lub kaszy jęczmiennej, 250 ml mleka najlepiej koziego, świeżo zmielony pieprz, sól.   SPOSÓB WYKONANIA: Grzyby oczyścić, posolić i zostawić na kilka minut, a następnie wytrzeć wilgotna ściereczką. W garnku o grubym dnie zeszklić cebulę na oliwie, dodać grzyby oraz czosnek i razem smażyć przez 2 minuty. Dodać przecier pomidorowy oraz natkę i dusić kolejne 2 minuty. Wlać wywar ziołowy. Wsypać kaszę lub płatki i gotować na małym ogniu przez pół godziny. Dodać mleko i trzymać na małym ogniu przez 2 - 3 minuty - nie gotować. Doprawić do smaku. Podawać ze świeżym pieczywem i sałatą.   WYWAR ZIOŁOWY: 2 łyżki świeżo posiekanego tymianku lub 1 łyżka suszonego, 2 liście laurowe , 2 łyżki świeżego majeranku lub 1 łyżka suszonego, 1 gałązka natki pietruszki, 2 kawałki skórki cytrynowej (ok. 5 cm każdy), 10 dag cebuli, 4 ząbki czosnku, 1 mały strąk suszonej papryczki chilli, 10 ziaren pieprzu, 1 goździk, 1 mały kawałek cynamonu. Wszystkie składniki włożyć do garnka i zalać 1,5 litra wody i doprowadzić do wrzenia. Gotować 10 - 15 minut, odcedzić. 