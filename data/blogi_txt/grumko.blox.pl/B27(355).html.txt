Co roku wysiewamy na Wielkanoc rzeżuchę, ale zawsze służyła nam ona tylko do ozdoby. W tym roku postanowiłem to zmienić i wykorzystaliśmy ją do przygotowania bardzo fajnej sałatki, która smakuje i wygląda bardzo wiosennie. Zaskoczyła nas rzeżucha, która rosnąc wydziela charakterystyczny zapach, nie wszystkim odpowiadający. Smakuje jednak całkiem inaczej i zamierzam ją częściej wykorzystywać jak dodatek do potraw. Przepis pochodzi ze strony serwisy.gazeta.pl.    SKŁADNIKI: 2 pęczki rzodkiewek, 75 g łagodnego sera żółtego (edamski), 1 jajko na twardo, 1 pęczek szczypiorku, 4 łyżki stołowe rzeżuchy (po 7 dniach kiełkowania).Na sos: 2 łyżki stołowe octu owocowego, 2 łyżki stołowe oleju słonecznikowego, 1 łyżeczka do herbaty musztardy, sól ziołowa, pieprz mielony    SPOSÓB WYKONANIA: Rzodkiewki umyć i pokroić w cienkie plasterki. Posiekać szczypiorek a jajko i ser pokroić w kostkę. Wymieszać ocet z olejem, doprawić musztardą, solą ziołową i pieprzem. Delikatnie wymieszać wszystkie składniki, polać sosem i jeszcze raz ostrożnie wymieszać. 