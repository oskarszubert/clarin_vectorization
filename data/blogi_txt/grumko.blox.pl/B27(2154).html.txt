Ozorki duszone w śmietanie ŹRÓDŁO: "Cielęcina na naszym stole" Tadeusz Góra.  UWAGI: Danie przygotowaliśmy z użyciem SOSERa marki WINIARY. Szklankę wywaru używanego do podlewania mięsa wymieszaliśmy z 3 łyżkami SOSERa.SKŁADNIKI: 2 ozorki cielęce - u nas ozorki wieprzowe, włoszczyzna, 70 - 100 g boczku wędzonego, 2 cebule, 2 - 3 łyżki oleju, łyżka mąki, listek laurowy, ziele angielskie, majeranek, estragon, szklanka gęstej śmietany, koperek, szczypiorek, natka pietruszki, pieprz, sól.  SPOSÓB WYKONANIA: Ozorki umyć i wyciąć gruczoły ślinowe. Włoszczyznę umyć, oczyścić i opłukać; pokroić na kawałki. Ozorki włożyć do wrzącej wody, dodać włoszczyznę, listek laurowy, ziele angielskie i majeranek; gotować do miękkości. Miękkie ozorki wyjąć (wywar pozostawić), włożyć do zimnej wody; po przestudzeniu zdjąć skórę. Cebulę i boczek pokroić w kostkę. Boczek stopić w rondlu, dodać cebulę; lekko zbrązowić. Ozorki oprószyć mąką i zrumienić na oleju, po czym przełożyć do rondla z boczkiem i cebulą. Podlać wywarem, dodać estragon, pieprz i sól. Przykryć i dusić na małym ogniu uzupełniając wywarem odparowany płyn. Pod koniec duszenia wlać śmietanę i zagotować. Miękkie ozorki wyjąć, pokroić w plasterki, ułożyć na półmisku, zalać sosem i posypać zieleniną. Podawać z ziemniakami puree i kalafiorem z wody. 