Kolejne ziemniaki, które można serwować jako dodatek do dań głównych. Trzeba przyznać, że są trochę pracochłonne. Samo przygotowanie masy jest szybkie. Natomiast sporo czasu zajmuje formowanie kulek, panierowanie i smażenie. Warto się jednak było poświęcić, ponieważ kulki ziemniaczane wyszły bardzo smaczne. Wykorzystaliśmy je jako dodatek do panierowanej ryby pieczonej i cukinii w sosie tuńczykowym. Przepis na te ziemniaki pochodzi z dodatku pt. Dobra Kuchnia do dziennika "Polska" z dnia 19.06.2008r.  SKŁADNIKI: Masa ziemniaczana: 1 kg ziemniaków, 4 żółtka, 30g masła, sól, gałka muszkatołowa. Ciasto parzone: 150g mąki, 60g masła, 2 jajka, pół łyżeczki soli. Panierka: 3 jajka, bułka tarta, mąka, tłuszcz do głębokiego smażenia.    SPOSÓB WYKONANIA: Obrane ziemniaki ugotować w osolonej wodzie, odcedzić, przepuścić przez praskę, utrzeć puree, dodając masło, sól i gałkę muszkatołową. Szklankę wody zagotować z masłem. Zmniejszyć ogień, wsypać mąkę i - mieszając cały czas - gotować na małym ogniu, aż ciasto utworzy kulę odchodzącą od ścianek. Zdjąć z ognia. Miksować, dodając po jednym jajku, a potem dodając puree. Masę ochłodzić w lodówce. Formować kulki wielkości orzecha włoskiego, panierować w rozmąconym jajku i bułce tartej. Smażyć na złoto w głębokim tłuszczu. 