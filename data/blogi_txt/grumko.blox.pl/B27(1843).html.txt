Dziś zapraszamy na bardzo fajne danie z makaronem i całkiem pokaźną ilością warzyw;-) Przepis pochodzi ze strony AsiaRecipe.Com i jest również naszą trzecią propozycją w akcji "Czas na szpinak", którą zorganizowała koleżanka Wedelka. Nepal: Warzywna ThukpaSKŁADNIKI: 45 dag makaronu np. spaghetti, 3 szklanki warzyw (np. kalafior, marchewka, fasolka, ziemniaki), 25 dag pokrojonych liści szpinaku, 1 szklanka posiekanej cebuli, 1 łyżka posiekanego czosnku, 1 łyżka posiekanego imbiru, 1 łyżeczka kurkumy, 1 łyżeczka kuminu, pół łyżeczki ziaren lubczyku, 3 papryczki chili pokrojone w słupki, 1 liść laurowy, 1 szklanka pomidorów, pół szklanki jogurtu naturalnego, 2 łyżki sosu sojowego, 2 szklanki bulionu warzywnego, 2 łyżki oleju z gorczycy, sól i pieprz, 1 łyżka posiekanej kolendry.SPOSÓB WYKONANIA: Ugotować makaron w osolonej wodzie. Odcedzić. Rozgrzać 2 łyżki oleju. Podsmażyć cebulę. Dodać kurkumę, czosnek, imbir, kumin i chili. Smażyć przez minutę. Dodać warzywa smażyć przez 5 minut. Dodać pomidory, sos sojowy, jogurt, bulion, lubczyk, liść laurowy, sól i pieprz. Gotować aż warzywa będą miękkie. Dodać makaron i podgrzewać przez 5 minut. Dodać szpinak i podgrzewać przez minutę. Posypać kolendrą i podawać z chlebkami roti. 