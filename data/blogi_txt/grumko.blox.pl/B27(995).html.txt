Lokma to małe pączki popularne w zamieszkałej przez ludność turecką północnej części Cypru. Z zewnątrz są chrupiące, a w środku miękkie, a z dodatkiem miodu i cynamonu smakują pysznie. Przepis pochodzi ze strony cypnet.co.uk.   SKŁADNIKI: 250 g mąki, 1/4 łyżeczki soli, 6 g suszonych drożdży, 270 ml ciepłej wody, 6 - 7 łyżeczek miodu, 1 łyżeczka cynamonu, olej do smażenia. SPOSÓB WYKONANIA: Wymieszać mąkę z solą. Dodać suszone drożdże. Zacząć ubijać robotem elektrycznym i powoli dodawać ciepłą wodę. Wyrobić elastyczne ciasto. Nakryć i odstawić w ciepłe miejsce aby podwoiło swoją objętość. Ciasto podzielić na 30 części i uformować z nich kulki. Smażyć na złoto w głębokim oleju. Odsączyć na papierze kuchennym. Gotowe polać miodem i posypać cynamonem. 