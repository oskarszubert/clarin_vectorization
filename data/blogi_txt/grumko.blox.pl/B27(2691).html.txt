Liberia: Zupa z kapusty z pikantnymi kulkami mięsnymi ŹRÓDŁO: Celtnet.Org.Uk. SKŁADNIKI: Kulki mięsne: 4 papryczki chilli scotch bonet – u nas 1 papryczka pepperoni, 1 mała cebula, pokrojona w plasterki, 300 g mielonej wołowiny, 1 jajko, pół łyżeczki świeżo zmielonego czarnego pieprzu, pół łyżeczki mielonych ziaren kminu, sól do smaku. Zupa: 8 papryczek chilli scotch bonet – u nas 3 papryczki pepperoni, 3 posiekane cebule, 3 pomidory bez skórki, drobno posiekane, 2 małe kapusty, posiekane, pół łyżeczki świeżo zmielonego czarnego pieprzu, 100 ml bulionu wołowego, pół łyżeczki mielonych ziaren kminu, pół łyżeczki mielonej kurkumy. SPOSÓB WYKONANIA: Przygotować kulki mięsne: papryczki zmiksować na pastę, dodać cebulę, ponownie zmiksować, a następnie wymieszać z mięsem i przyprawami. Dodać jajko i ponownie dokładnie wymieszać. Uformować niewielkie kulki, usmażyć je na oleju na brązowo i odstawić. Przygotować zupę: papryczki zmiksować na pastę, dodać cebulę, ponownie zmiksować. Wymieszać z pomidorami. Powstałą pastę podsmażyć w woku, dodać kapustę. Smażyć kilka minut, po czym dodać przyprawy. Wlać rosół i dolać tyle wody, by przykryła kapustę. Doprowadzić do wrzenia, po czym gotować przez 20 minut. Dodać kulki mięsne i gotować kolejne 20 minut. Zupę podawać gorącą z ryżem. 