A oto   obiecany rano - przy okazji   pizzy barbecue - przepis z numerkiem 1500;-)   Cieszymy się, że ten skromny jubileusz mogliśmy świętować w towarzystwie   ozorków, które najzwyczajniej w świecie uwielbiamy;-) Pyszny jest również sos, który idealnie pasuje do mięsa. Polecamy!! Przepis pochodzi ze strony Puerto Viejo Costa Rica   i jest również naszą propozycją w zabawie "Czas   na śliwki"       Kostaryka: Ozorki w sosie śliwkowym  SKŁADNIKI: 1 ugotowany ozór - użyliśmy 4 ozorków wieprzowych, 250 g śliwek bez pestek, 125 g kaparów, 250 g oliwek bez pestek, 1 łyżka musztardy, 2 łyżki marmolady z wiśni, 1/4 szklanki oliwy, 4 szklanki wody, 3 liście laurowe, 1 szklanka usmażonych okruszków z ciemnego pieczywa. SPOSÓB WYKONANIA:   Zmiksować śliwki, kapary, oliwki, musztardę, marmoladę i oliwę na pastę. Do pasty włożyć na 20 minut ozora. Włożyć do garna z 4 szklankami wody i gotować przez pół godziny. Wyjąć mięso i pokroić na plasterki. Okruchy zalać płynem z gotowania. Dodać listki laurowe i gotować do momentu aż sos zgęstnieje. 