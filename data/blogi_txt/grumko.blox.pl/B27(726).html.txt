Jednym z najpopularniejszych duńskich dań mięsnych są frikadeller czyli klopsiki, które najczęściej przygotowywane są z wieprzowiny wymieszanej z mąką, jajkami, siekaną cebulą i ziołami, a podawane z ziemniakami i gęstym sosem. Ponieważ podobne kulki mięsne planujemy zjeść w Norwegii to dziś zapraszamy na bardzo smaczne duńskie danie z kurczaka, które w oryginale nazywa się Honsefrikassé. W efekcie dosyć długiego duszenia otrzymujemy bardzo miękkie mięso oraz sos winno - maślano - pieczarkowy. Pycha! Przepis pochodzi ze strony Christian's Danish Recipes.   SKŁADNIKI: Proporcje dla 8 osób: 3,6 kg kurczaka pokrojonego na porcje. 22,5 dag masła, 12 perłowych cebulek, pół posiekanego korzenia selera, sól, pieprz, 2 szklanki białego wina, 45 dag pokrajanych w plasterki pieczarek, 3 łyżki mąki. 4 roztrzepane żółtka, pół szklanki śmietany light, posiekana natka pietruszki, szczypiorek. SPOSÓB WYKONANIA: Kurczaka włożyć do garnka i dodać 11 dag masła, cebule oraz sól i pieprz. Dusić na małym ogniu przez 25 minut. Dodać wino i pieczarki. Przykryć I dusić przez 20 minut. Rozpuścić w rondlu pozostałe masło, dodać mąkę I zrobić zasmażkę - nie dopuścić do zbrązowienia. Kurczaka z cebulą, selerem I pieczarkami wyłożyć na podgrzany półmisek. Zasmażkę dodać do sosu i dokładnie wymieszać. Dusić do momentu zagotowania. Zmniejszyć ogień i dodać śmietanę wymieszaną z żółtkami. Podgrzewać przez chwilę. Zdjąć z ognia, dodać natkę I szczypiorek. Podawać z kurczakiem. 