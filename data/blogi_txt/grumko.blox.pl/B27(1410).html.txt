Dziś proponujemy Wam kolejny ciekawy pomysł na wykorzystanie pysznych i niestety często niedocenianych ozorków. Ugotowaliśmy je klasycznie czyli z warzywami i dopiero gdy były już całkiem miękkie, obraliśmy je ze skórki. Ponieważ sos i tak miał być zmiksowany, to pieczywo i czosnek dodaliśmy w całości do ozorków i marchewki. Przepis pochodzi ze strony recipes.wikia.com. Urugwaj: Potrawka z ozorków / Estofado de LenguaSKŁADNIKI: 1 kg ozorków, 2 małe cebule, 2 duże marchewki, 50 g smalcu, kieliszek białego wytrawnego wina, 1 szklanka bulionu wołowego, 1 listek laurowy, 1 gałązka tymianku, sól i pieprz, 1 ząbek czosnku, 1 kromka usmażonego chleba. SPOSÓB WYKONANIA: Ozory moczyć 12 godzin w ziemnej wodzie, a następnie dokładnie oczyścić. Włożyć do wrzątku i gotować 10 minut. Następnie włożyć do zimnej wody i ostrym nożem usunąć skórę. Gotować w dużej ilości wody przez 2 godziny. Na patelni przesmażyć na smalcu cebulę. Dodać pokrojone w grube plastry marchewki oraz ozory. Dodać, wino, bulion wołowy, liść laurowy i tymianek. Zmiksować chleb z czosnkiem oraz odrobiną wody z gotowania ozorków. Dodać do mięsa i marchewki wraz z 3 ziarenkami pieprzu i solą. Doprowadzić do wrzenia, przykryć i gotować na wolnym ogniu przez półtorej godziny. Ozorki wyjąć na ogrzany półmisek. Podawać ze zmiksowanym sosem, który w miarę potrzeby można zagęścić skrobią kukurydzianą. 