Erytrea: Kurczak z przyprawami na sposób z Erytrei / Tsebhi Derho ŹRÓDŁO: Celtnet.Org.Uk. SKŁADNIKI: 3 średnie posiekane cebule, 50 g przyprawy berberyjskiej, 50 g masła z przyprawami, 1 łyżeczka posiekanego imbiru, 1 łyżeczka posiekanego czosnku, 2 łyżki soku z cytryny, 2 łyżki pasty pomidorowej, 2 łyżeczki soli, 4 duże pomidory bez skóry i pestek, posiekane, 1 kg kurczaka pokrojony na porcje, 6 ugotowanych na twardo jajek, sól i pieprz do smaku.  SPOSÓB WYKONANIA: Kurczaka natrzeć solą oraz sokiem z cytryny i odstawić na 30 minut. W międzyczasie podsmażyć cebulę. Dodać przyprawę berberyjską i smażyć kilka minut. Dodać masło z przyprawami smażyć 5 minut. Dodać pomidory, pastę, czosnek, oraz imbir i gotować 20 minut. Dodać kurczaka. Polać 100 ml wody i gotować 45 minut. Na kilka minut przed podaniem dodać jajka. 