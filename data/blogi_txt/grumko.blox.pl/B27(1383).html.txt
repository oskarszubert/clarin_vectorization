Pół roku temu tak bardzo zasmakowały nam tureckie skrzydełka pieczone w sezamie, że przy pierwszej nadarzającej się okazji postanowiliśmy wypróbować nieco inny sposób ich przygotowania. Jedliśmy je z podpieczonymi ziemniakami i surówką, a całość smakowała znakomicie!! Przepis pochodzi z książki Belizeans Favourtie Foods/Erleen Godfrey. Belize: Skrzydełka w serowej panierceSKŁADNIKI: ok. 90 dag skrzydełek z kurczaka, 2 łyżki octu winnego lub 30 ml soku z limonki, 1 łyżeczka soli, pół łyżeczki ulubionej przyprawy, 2 rozbełtane jajka, 1 łyżka ostrego sosu, pół szklanki mieszanki mąki i bułki tartej, 1/4 szklanki tartego żółtego sera.SPOSÓB WYKONANIA: Skrzydełka natrzeć octem. Doprawić solą, pieprzem, ulubioną przyprawią i ostrym sosem. Wymieszać w plastikowej torebce mieszankę mąki z bułką tartą wraz z serem. Skrzydełka maczać w jajkach, a następnie panierować w mieszance w torebce. Kłaść na papierze. Przykryć folią i piec pod przykryciem przez 45 - 60 minut. 