A oto   obiecane rano empanady. Półtorej roku temu przygotowaliśmy je w  wersji   mięsnej, więc tym razem postanowiliśmy zjeść je z rybą i był to strzał w   dziesiątkę!! Farsz jest doskonały i doszliśmy do wniosku, że gdyby go tak za mocno nie mieszać, to byłaby z niego najlepsza sałatka rybna jaką w życiu   jedliśmy!! Przepis pochodzi z   serwisu  Popular Traditional Argentina Food,   a rybne empanady jedliśmy z dodatkiem   sosu chimichurri.   Argentyna: Rybne empanadas SKŁADNIKI: Farsz: 2 szklanki ugotowanej białej ryby, 1 średnia posiekana cebula, pół średniej czerwonej papryki pokrojonej w cieniutkie paseczki, 1 duży pomidor bez pestek posiekany, 3 łyżki oliwy z oliwek, 1 łyżka przecieru pomidorowego, 3 łyżki bulionu warzywnego lub rybnego, papryka i sól do smaku, tarta bułka, czosnek i posiekana natka. Ciasto: 3 szklanki mąki, 1 rozkłócone jajko, 1 szklanka smalcu, 4 łyżki wody.  SPOSÓB WYKONANIA: : Farsz: wymieszać oliwę, posiekaną cebulę, paprykę i pomidora. Dodać przecier, paprykę, sól. Ma powstać dosyć gęsty sos. Rybę wymieszać z sosem. Doprawić bułką tartą, czosnkiem i natką. Farsz nakładać na kółka wycięte z ciasta i upiec. Ciasto: wymieszać mąkę ze smalcem. Dodać jajko, wyrabiać na ciasto dodając po łyżce wody. Ciasto ma być lekkie i elastyczne. Odstawić na 25 – 35 minut. Rozwałkować i wycinać kółka. Empanadas podawać z   sosem chimichurri. 