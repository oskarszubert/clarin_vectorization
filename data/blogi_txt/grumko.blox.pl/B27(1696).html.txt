Dzisiejsza nasza propozycja skierowana jest do miłośników pieczonych kurczaków, które i my bardzo lubimy;-) Dzięki imbirowi oraz sporej ilości pieprzu mięso jest przyjemnie ostre, a limonkowo - oliwkowy sos nadaje daniu przyjemny kwaśno - słony smak i aromat. Polecamy!! Przepis pochodzi ze strony KazakhstanDishRecipes. Kazachstan: Kurczak limonkowySKŁADNIKI: 1 łyżka oliwy, 2 kurczaki po ok. 1,3 kg, 2 łyżeczki mielonego imbiru, 1 łyżeczka papryki, 3 roztarte ząbki czosnku, 1 duża posiekana cebula, 1/4 łyżeczki szafranu, pół łyżeczki gałki muszkatołowej, 2 łyżeczki soli, 2 łyżki świeżo zmielonego pieprzu, 2 szklanki bulionu z kurczaka, 1 szklanka posiekanych zielonych oliwek, 4 łyżki startej skórki z limonki.SPOSÓB WYKONANIA: W naczyniu do pieczenia rozgrzać oliwę. Włożyć kawałki kurczaka skórką do dołu. Wymieszać imbir, paprykę, czosnek, cebulę, gałkę, szafran, sól i pieprz. Dodać do kurczaka i podlać bulionem do połowy wysokości, którą zajmuje kurczak. Doprowadzić do zagotowania i wstawić do piekarnika nagrzanego do 200 stopni. Piec bez przykrycia przez pół godziny. Odwrócić kawałki kurczaka i piec do momentu aż kurczak się zezłoci - ok. 25 minut. Wyjąć kurczaka na półmisek. Dodać do sosu oliwki i skórki z limonek. Zmniejszyć ogień i gotować 5 minut. Kurczaka podawać polanego sosem. 