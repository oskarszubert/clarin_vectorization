Pora na   kolejne danie przygotowane wspólnie z   Wiosenką. Tym razem polecamy Wam rybę w   smacznym pomidorowym sosie, którego smak fajnie wzbogacają oliwki i kapary.   Korzystajcie z okazji, że pomidory o tej porze roku są najsmaczniejsze i   spróbujcie tego lekkiego, letniego dania;-) Przepis pochodzi ze   strony tasteofcuba.com   i jest naszą propozycją w akcji "Smacznie   i pomidorowo"       Kuba: Ryba w kubańskim stylu  SKŁADNIKI:   2 łyżki oliwy, półtorej szklanki cebuli pokrojonej w plasterki, 2 łyżki roztartego czosnku, 4 szklanki posiekanych i bez pestek pomidorów śliwkowych, półtorej szklanki białego wytrawnego wina, 2/3 szklanki pokrojonych w plasterki nadziewanych zielonych oliwek, 1/4 szklanki kaparów, 1/8 łyżeczki płatków czerwonej papryki   - dodaliśmy suszone chili, 4 filety po ok. 25 dag z okonia morskiego - u nas dorsz, 2 łyżki masła, 1/4 szklanki świeżo posiekanej kolendry.SPOSÓB WYKONANIA:   Na oliwie podsmażyć cebulę. Dodać czosnek i smażyć przez minutę. Dodać pomidory i gotować, aż będą prawie miękkie. Dodać wino, oliwki, kapary i płatki papryki. Zagotować. Włożyć filety rybne. Przykryć i dusić 10 – 12 minut. Wyjąć rybę i trzymać w cieple. Do sosu dodać masło i gotować do zgęstnienia. Na koniec dodać kolendrę. Rybę podawać polaną sosem. 