Pokazywaliśmy Wam w tym roku dwie wersje sajgonek na zimno: z krewetkami i z rybą. Pora na przepis z kurczakiem i to w dodatku na ciepło;-) Polecamy!! Przepis pochodzi ze strony KhmerKromRecipes.Com.   Kambodża: Sajgonki z kurczakiem / Num cha gio sach moan SKŁADNIKI: 25 dag mielonego kurczaka lub indyka, 1 szklanka posiekanej cebuli, 3 posiekane ząbki czosnku, 2 szklanki poszatkowanej kapusty, 1 szklanka poszatkowanej marchewki, 1 łyżka sosu rybnego, 1 łyżka sosu sojowego, 1 łyżka cukru, pół łyżeczki czarnego pieprzu, 1 opakowanie (25 sztuk) papieru ryżowego, 1 białko, 6 szklanek oleju do smażenia. SPOSÓB WYKONANIA: Wymieszać mięso z cebulą, czosnkiem, kapustą oraz marchewką. Dodać sos rybny, sos sojowy, cukier oraz pieprz. Dokładnie wymieszać. Papier ryżowy namoczyć, nakładać farsz, smarować brzegi białkiem i zwijać zgodnie z instrukcją na opakowaniu. Smażyć na złoty kolor. Podawać np. z słodkim sosem rybnym. 