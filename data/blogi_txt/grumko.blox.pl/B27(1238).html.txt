Dziś nasza pierwsza w tym roku propozycja dla miłośników ryb. Generalnie zapiekanka jest bardzo smaczna, ale uważamy, że ciasto można by spokojnie przygotować z połowy ilości i wtedy byłyby idealne proporcje między spodem, a farszem. Przepis pochodzi z książki "Banany w rytmie samby: Kuchnia brazylijska". Brazylia: Zapiekanka z sardynek / Forma de sardinhas SKŁADNIKI: ciasto: 3 filiżanki mąki, pół filiżanki mąki ziemniaczanej, łyżeczka masła, sól, filiżanka oleju, łyżka proszku do pieczenia, półtorej filiżanki mleka, 3 jajka, 3 łyżki utartego sera. Nadzienie: 2 puszki sardynek z olejem, 3 pomidory, 3 jajka ugotowane na twardo, 6 oliwek, utarty żółty ser, posiekana natka pietruszki.SPOSÓB WYKONANIA: Wszystkie suche składniki ciasta wymieszać, dodać żółtka, olej, mleko i na końcu pianę z białek. Dobrze wymieszać i wlać do żaroodpornej formy. Ułożyć na cieście najpierw pokrojone pomidory (odsączyć sok), sardynki, pokrojone jajka i oliwki. Posypać grubo serem. Zapiec w piekarniku pół godziny. 