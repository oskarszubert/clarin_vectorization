Ostatnio w soboty rano zajadaliśmy się śledziami, więc dla odmiany na jutrzejsze śniadanie przygotowaliśmy sobie filety z dorsza w bardzo smacznej, lekkiej marynacie. Polecamy! Przepis pochodzi ze strony Ukrainian Food.   SKŁADNIKI: 200 g białej ryby, 1 cebula pokrojona w drobne plasterki, 1 łyżka musztardy, 1 łyżeczka nasion kolendry, 1 łyżeczka mielonego czosnku, 1 szklanka białego wytrawnego wina, 1/4 szklanki octu, 1/4 szklanki wody, 2 łyżki posiekanego świeżego koperku, sól, pieprz.SPOSÓB WYKONANIA: Rozgrzać piekarnik do temperatury 180 stopni. Rybę ułożyć w żaroodpornym naczyniu. Położyć na nią cebulę. Wymieszać musztardę, nasiona kolendry, czosnek, wino, ocet, wodę, koperek, sól oraz pieprz. Zagotować i zalać rybę. Naczynie żaroodporne przykryć i piec przez 5 minut. Wyjąć z piekarnika. Ostudzić, a następnie mocno schłodzić w lodówce. 