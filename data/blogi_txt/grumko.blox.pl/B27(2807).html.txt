W połowie września otrzymaliśmy propozycję zorganizowania domowego gotowania z wykorzystaniem produktów marki WINIARY. Ponieważ preferujemy dania przygotowywane w domowym zaciszu, ale i bardzo lubimy zasiadać do stołu w   towarzystwie znajomych, to tym bardziej spodobał nam się pomysł wzięcia udziału w homecookingu. Żeby było jeszcze bardziej ciekawie, to postanowiliśmy zaprosić do wspólnej zabawy kogoś gotującego, ale i zarazem blogującego. W związku z tym skontaktowaliśmy się z Wiolettą, która jest autorką bloga „Jest Smacznie” i wraz ze swoim mężem Arturem, synem oraz kotem mieszka, podobnie jak my, w Bytomiu. Wioletta z rodziną nie tylko chętnie przyjęła zaproszenie do wspólnego gotowania, ale ponieważ okazało się, że dysponuje również większą i wygodniejszą - od naszej - kuchnią, to spotkanie zorganizowała u siebie. W sobotnie południe zaopatrzeni w składniki potrzebne do przygotowania kilku potraw wybraliśmy się do Wioletty i jej rodziny. Na dobry początek zasiedliśmy przy herbatce i poczęstowaliśmy gospodarzy waniliową babką straciatella, którą upiekliśmy już poprzedniego popołudnia, wykorzystując cukier waniliowy oraz proszek do pieczenia marki WINIARY.   Omówiwszy plan działania na nadchodzące godziny, najpierw zabraliśmy się za przygotowanie tostów z frittatą. W tym miejscu skorzystaliśmy z jednego z naszych ulubionych przepisów na frittatę z szynką i pomidorami. Okazało się, że jako składnik tostów świetnie sprawdziła się w towarzystwie sera mozzarella, awokado, pomidora i rukoli, a smaku dopełnił sos czosnkowo – ziołowy WINIARY.   Całość błyskawicznie zniknęła z talerzy, tym chętniej wszyscy zabraliśmy się do przygotowywania innych potraw min. pizzerinek. Tu pojawił się jednak pewien problem, bo do przygotowania ciasta musieliśmy dodać dużo więcej mąki, niż napisano na opakowaniu. Na szczęście Artur, któremu przypadło zaszczytne zadanie przygotowania ciasta, wykazał się sporą cierpliwością i ostatecznie pizzerinki wyszły całkiem fajnie. Jako wierzch ciasta wykorzystaliśmy włoski przepis na pyszną rybę z cukinią w lekko zmodyfikowanej wersji.   Ponieważ ryb nigdy za wiele Wioletta już wcześniej przygotowała dwie potrawy ze śledzi: śledzie w majonezie oraz śledzie w sosie pomidorowym, którymi zajadaliśmy się ze smakiem, oczekując na wyrośnięcie ciasta na pizzerinki oraz w czasie krojenia składników na kolejne potrawy. Podczas tego miłego, sobotniego wieczoru przygotowaliśmy także potrawę pochodzącą z kuchni irackiej, o nieco upiornej nazwie Języczki Sędziego. Do doprawienia mięsa użyliśmy tym razem Pomysłu na kotlety mielone, a za bazę sosu do zapiekania posłużył nam sos myśliwski, który do smaku doprawiliśmy pomidorową passatą.   Ostatnim z dań, jakie powstały tego popołudnia była wołowina po burgundzku czyli Boeuf Bourguignon (przepis na   blogu Wioli), do której przygotowania użyliśmy wołowego bulionu babuni oraz trochę czerwonego wytrawnego wina, które otrzymaliśmy od marki WINIARY.   Choć sporo było tego dnia krojenia i mieszania, gotowania, duszenia i pieczenia, to zgrana ekipa kucharzy dzielnie sobie z tym zadaniem poradziła, racząc się przy okazji min. różowym winem, przysłanym przez firmę WINIARY, której serdecznie dziękujemy za zaproszenie nas do zabawy w homecooking. Było to bardzo sympatyczne spotkanie, podczas którego nie tylko gotowaliśmy, ale również uśmialiśmy się   po pachy;-)Wszystkim polecamy taką formę spędzania wolnego czasu, bo to doskonały relaks połączony z degustacją fajnego jedzenia;-) 