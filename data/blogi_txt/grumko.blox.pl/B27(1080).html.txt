Ten przepis pochodzi akurat z kuchni macedońskiej, ale tarator jest popularny na całych Bałkanach, a np. w Bułgarii jest nawet jedną z narodowych zup. Ponieważ zamiast maślanki użyliśmy gęstego, bałkańskiego jogurtu to konsystencja naszej zupy bardzo przypominała greckie tzatziki. Nic to - najważniejsze, że smakowało;-) Przepis pochodzi ze strony balkan-cuisine.com. SKŁADNIKI: pół kilograma drobno pokrojonych ogórków zielonych, 250 ml kwaśnego mleka - dodaliśmy jogurt bałkański, 3 ząbki czosnku drobno posiekane, 1 ostra papryczka, sól, natka pietruszki. SPOSÓB WYKONANIA: Ogórki posolić i odstawić na 10 minut. Osączyć. Wymieszać z mlekiem, czosnkiem i papryczką. Doprawić. Posypać natką pietruszki, schłodzić i podawać. 