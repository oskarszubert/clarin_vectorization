Na zakończenie naszej krótkiej kulinarnej wizyty w Portugalii przygotowaliśmy danie z drobiu. Podobnie jak w przypadku szaszłyków espetada - przy wyborze przepisu - kierowaliśmy się doborem przypraw do mięsa. Kurczak przygotowany w ten sposób jest nie tylko rozpływający się w ustach, ale również bardzo smaczny, a to głównie dzięki pysznemu sosikowi. Przepis pochodzi ze strony portuguesecooking.com.   SKŁADNIKI: 2 łyżki masła, 2 łyżki oliwy z oliwek, 4 udka z kurczaka w dwóch kawałkach, 1 duża posiekana cebula, 1 duży pomidor bez pestek i posiekany, 1 duży ząbek czosnku posiekany, 1 łyżeczka słodkiej papryki, 1 łyżeczka przecieru pomidorowego, 1 liść laurowy, 2 łyżki drobno posiekanej natki pietruszki, 2 łyżeczki soli morskiej, pół łyżeczki mielonego białego pieprzu, woda (ok. 3 szklanek), 1 łyżka curry, pół szklanki gorącego mleka, 1 łyżeczka świeżego imbiru, 2 łyżki mąki kukurydzianej, suszone papryczki chili do smaku.SPOSÓB WYKONANIA: W garnku rozgrzać masło i oliwę. Dodać kurczaka i smażyć do zbrązowienia. Wyjąć i trzymać w cieple. Odlać tłuszcz zostawiając 2 łyżki. Dodać cebulę i smażyć do zezłocenia. Dodać pomidora i czosnek. Wmieszać paprykę, pastę pomidorową, liść laurowy oraz połowę natki pietruszki. Przykryć i dusić przez 10 minut do uzyskania konsystencji puree. Włożyć do garnka kurczaka. Doprawić solą i pieprzem. Podlać wodą do wysokości 3 kawałków kurczaka. Doprowadzić do wrzenia. Przykryć i dusić na wolnym ogniu przez 30 minut. W międzyczasie wymieszać w małej szklance curry z pół szklanki ciepłego mleka. W drugiej szklance wymieszać mąkę kukurydzianą z 2 łyżkami zimnej wody i papryczkami chili. Wlać zawartość obu szklanek do kurczaka wraz z imbirem. Zawartość garnka dobrze wymieszać. Dusić na małym ogniu aż kurczak będzie tak miękki, że będzie bardzo łatwo odchodził od kości. Podawać z ryżem . 