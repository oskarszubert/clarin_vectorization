Nie spodziewaliśmy, że będzie to aż tak wspaniały deser;-) Trochę przerażała nas ilość cukru, ale w ostatecznym rozrachunku pudding nie jest wcale taki słodki. Wspaniale smakuje kokosowa pianka z pysznym, lejącym się karmelem. Polecamy!! Przepis na pudding pochodzi ze strony TastyCooking.Com, a piekliśmy go w dwóch naczyniach żaroodpornych, tak więc to co widzicie na zdjęciu to połowa porcji. Timor Wschodni: Pudding kokosowySKŁADNIKI: 3 szklanki cukru, 6 jajek, 2 łyżki mąki, 2 szklanki mleka kokosowego, 1/4 szklanki świeżo startego kokosu do dekoracji.SPOSÓB WYKONANIA: Rozgrzać piekarnik do 175 stopni. W rondlu podgrzewać 1 szklankę cukru. Mieszać drewnianą łyżką aż cukier się rozpuści. Kiedy zacznie się z niego robić karmel zdjąć z ognia i rozlać do naczynia żaroodpornego o pojemności 6 szklanek. Odstawić. Ubić jajka z 2 szklankami cukru. Mąkę wymieszać z dwoma łyżkami mleczka kokosowego. Mieszankę dodać do pozostałego mleczka kokosowego. Wymieszać z masą jajeczną. Nalewać do naczynia, do którego wcześniej rozlaliśmy cukier. Piec w kąpieli wodnej przez 40 minut. Wyjąć z kąpieli. Po 20 minutach szklanki odwrócić i wyłożyć budyń na talerzyki. Chłodzić 6 - 8 godzin. Deser podawać posypany świeżym kokosem. 