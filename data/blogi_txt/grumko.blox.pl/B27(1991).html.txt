Do przygotowania tego dania użyliśmy pstrągów, a podawaliśmy je z sałatką z ogórków, pomidorów, cebuli i mięty. Przepis pochodzi ze strony AsiaRecipe.Com. Iran: Grillowana ryba z limonką, szafranem i ziołami / Maahi Kabab SKŁADNIKI: ryba w całości np. łosoś lub dorsz, pół szklanki soku z limonki, pół szklanki oliwy extra virgin, 50 g świeżej kolendry, 50 g świeżej natki pietruszki, 50 g świeżej mięty, pół łyżeczki szafranu, sól i pieprz do smaku.SPOSÓB WYKONANIA: Sprawić rybę. Osuszyć i grillować przez 5 – 10 minut aż skóra będzie sucha i łatwo ją będzie zdjąć z ryby. Przygotować sos. Posiekać kolendrę, natkę i miętę. Dodać sok z limonki, oliwę, szafran, sól i pieprz. Wymieszać. Naczynie do zapiekania wyłożyć folią. Na folii ułożyć rybę. Rybę natrzeć sosem, nakryć filią aluminiową i piec przez ok. 45 – 60 minut. Czas pieczenia zależy od wielkości ryby. Upieczoną rybę przybrać plasterkami limonki i natką pietruszki. Podawać. 