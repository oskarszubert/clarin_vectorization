Nasze satay'e przygotowaliśmy z mielonej wołowiny i wiórków kokosowych. Oczywiście dodaliśmy również resztę składników;-) Całość bardzo nam smakowała. Przepis pochodzi ze strony Indo.Com.  Indonezja: Satay z BaliSKŁADNIKI: 35 dag wołowiny, pół kokosa - dodaliśmy wiórki kokosowe, 3 ząbki czosnku, 4 kawałki papryczki chili, 1 łyżka brązowego cukru, 1 dag kolendry, 1 dag galangalu, 1 limonka, 1 łyżeczka pasty z krewetek, sól i pieprz. SPOSÓB WYKONANIA: Poszatkować mięso i kokosa. Czosnek pokroić w plasterki i zbrązowić na tłuszczu. Podgrzać pastę z krewetek. Dodać sok z limonki. Zmiksować na pastę czosnek, chili, cukier, kolendrę, galangal oraz pastę z krewetek. Doprawić solą i pieprzem. Pastę wymieszać z mięsem i kokosem. Formować kiełbaski wielkości kciuka i nadziewać je na patyczki. Zgrillować. 