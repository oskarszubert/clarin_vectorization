Kajuńska sałatka ziemniaczana ŹRÓDŁO: "Pyszne ziemniaki" Wydawnictwa Reader's Digest.  SKŁADNIKI: 1 kg małych młodych ziemniaków, 2 czerwone cebule, 3 - 4 cebule dymki, 250 g chorizo, 2 łyżki natki pietruszki drobno posiekanej, 6 łyżek octu jabłkowego, 6 łyżek oliwy z oliwek, 1 łyżka musztardy Dijon, pół łyżeczki słodkiej mielonej papryki, pieprz kajeński, sól.  SPOSÓB WYKONANIA: Wyszorować ziemniaki, a potem wrzucić je do osolonego wrzątku i gotować 20 - 25 minut, aż zmiękną. Odcedzić, ostudzić, pokroić w plasterki i przełożyć do dużej miski. W czasie gdy ziemniaki się gotują obrać cebule i grubo posiekać. Dymkę i chorizo pokroić w cienkie plasterki. Dodać do ziemniaków cebulę, dymkę, posiekaną natkę pietruszki i 3 łyżki octu. Na patelni usmażyć na oliwie chorizo. Kiełbasę z oliwą dodać do ziemniaków i wymieszać. Na patelni podgrzać resztę octu, musztardę i przyprawy. Polać sosem sałatkę i delikatnie wymieszać. 