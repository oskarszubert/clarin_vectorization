Filety z indyka z sosem musztardowym i puree z bekonem ŹRÓDŁO: blog "W pewnej kuchni na Wyspach..." SKŁADNIKI: 20 g masła, 8 filetów z indyka, 2 szalotki, drobno posiekane, 1 ząbek czosnku, przeciśnięty przez praskę, 1/2 szklanki wytrawnego czerwonego wina, 1/2 szklanki kwaśnej śmietany, 2 łyżeczki musztardy francuskiej. Puree z bekonem: 1 kg ziemniaków, obranych i grubo pokrojonych, 2 plasterki bekonu bez skóry, grubo pokrojone, 20 g masła, 1/4 szklanki kwaśnej śmietany, 1 łyżka szczypiorku, grubo pokrojonego. SPOSÓB WYKONANIA: Przygotować puree: ugotować ziemniaki na parze, w tym czasie podsmażyć bekon na patelni i odsączyć z nadmiaru tłuszczu na papierowym ręczniku. W misce ugnieść ugotowane ziemniaki z masłem i śmietaną, dodać szczypiorek i bekon, wymieszać. Połowę masła rozpuścić na patelni i podsmażyć filety, aż się zrumienią z obu stron. Zdjąć z patelni i odstawić, a następnie rozpuścić na niej pozostałe masło i mieszając, smażyć szalotki i czosnek, aż zmiękną. Wlać wino, doprowadzić do wrzenia, zmniejszyć ogień i gotować około 5 minut bez przykrycia. Wmieszać śmietanę i musztardę, dodać filety i gotować kolejne 10 minut pod przykryciem. Filety polane sosem posypać dodatkowym szczypiorkiem i podawać z puree. 