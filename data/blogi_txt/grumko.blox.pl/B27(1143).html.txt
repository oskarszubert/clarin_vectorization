Już od ponad trzech tygodni trwa Ziemniaczany Sezon 2009 zorganizowany przez Olgę. Najwyższa pora abyśmy i my wzięli udział w tej zabawie, a nie będzie to wcale trudnie, bo na Litwie - dokąd właśnie dotarliśmy z Widelcem - ziemniaki są bardzo popularne. Na początek proponujemy Wam przepis na dosyć specyficzną zupę przygotowaną na bazie pieczonego śledzia. Na pewno nie wszystkim przypadnie ona do gustu, ale miłośnikom ryb powinna zasmakować. Przepis na Svoguno sriuba su silke (cibulynë) pochodzi ze strony Lithuanian Traditional Foods. SKŁADNIKI: 1 śledź, 3 cebule drobno posiekane, 3 ziemniaki ugotowane w łupinkach, litr wody, pół litra zakwasu buraczanego, pół łyżeczki pieprzu, sól do smaku. Dodatkowo: ugotowane ziemniaki w łupinach.SPOSÓB WYKONANIA: Śledzia oczyścić. Zawinąć w papier do pieczenia i upiec. Obrać ze skóry i kości, a następnie zmiksować z ziemniakami. Zagotować wodę z kwasem buraczanym i chwilę razem pogotować. Dodać masę śledziowo - ziemniaczaną oraz cebulę. Doprawić solą i pieprzem. Dokładnie wymieszać i podawać z ziemniakami ugotowanymi w mundurkach. 