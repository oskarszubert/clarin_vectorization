Cheeseburgery z serem cheddar i guacamole ŹRÓDŁO: blog "Filozofia Smaku". SKŁADNIKI: 300 g mielonej wołowiny, pół małej cebulki, drobno posiekanej, 1 ząbek czosnku, pół łyżeczki mielonego tymianku, pół łyżeczki sproszkowanej cebuli, pół łyżeczki słodkiej papryki w proszku, 1/4 łyżeczki chili w proszku, sól, świeżo zmielony pieprz, 4 plastry sera cheddar, 4 liście sałaty, guacamole: 2 awokado, 2 łyżki drobno posiekanej cebulki, 1 mały pomidor pozbawiony nasion, 1 ząbek czosnku, 1-2 łyżki soku z limonki, 1/4 łyżeczki chili w proszku, łyżka posiekanej natki pietruszki, sól, świeżo mielony pieprz, 4 bułki do hamburgerów  SPOSÓB WYKONANIA: Mięso doprawiamy solą i pieprzem, dodajemy posiekany drobno czosnek, cebulkę i pozostałe przyprawy. Z masy formujemy 4 okrągłe kotlety, spłaszczamy i lekko smarujemy je oliwą z obu stron. Układamy je na ruszcie i wkładamy do piekarnika nagrzanego do temp. 180 stopni. Pieczemy 20 minut. Po 15 minutach układamy na nich kawałki sera i pieczemy dalej 5 minut. Możemy je także usmażyć na patelni. Przygotowujemy guacamole: awokado obieramy ze skórki, pozbywamy się pestki. Rozgniatamy je dokładnie za pomocą widelca. Pomidorka kroimy w drobną kostkę, czosnek przeciskamy przez praskę. Do awokado dodajemy posiekaną natkę, pomidora, chili, czosnek i cebulę, doprawiamy solą, pieprzem i sokiem z limonki. Bułki kroimy na pół, podgrzewamy w piekarniku przez 3 minuty. Układamy na nich liście sałaty, burgery, łyżkę guacamole. 