Do wypróbowania tego przepisu skłonił mnie dodatek do masy mięsnej kuminu, który bardzo lubimy. Nie zawiedliśmy się, bo kotleciki nam bardzo smakowały, a podawaliśmy je z burkiem z bakłażanów. Przepis pochodzi ze strony recipes.wuzzle.org i jest to przy okazji nasza druga propozycja z ramach Wielkiego Grillowania organizowanego przez Pozytywną Kuchnię. SKŁADNIKI: 45 dag mielonej wołowiny, 45 dag mielonej wieprzowiny, 1 posiekana średnia cebula, pół szklanki posiekanej natki pietruszki, 1 łyżeczka pieprzu, 2 łyżki kuminu, 2 łyżeczki oregano, 2 średnie jajka, pół szklanki bułki tartej, sól do smaku.SPOSÓB WYKONANIA: Wszystkie składniki dokładnie wymieszać. Włożyć na noc do lodówki. Formować hamburgery i grillować. 