Zupa z jęczmienia popularna jest w szwajcarskim kantonie o nazwie Gryzonia. W smaku przypomina nasz swojski krupnik, a że go lubimy to nam smakowała;-) Przepis na Bündner Gerstensuppe pochodzi ze strony swissroots.org.    SKŁADNIKI: 1/3 szklanki jęczmienia, pół bulwy selera, 2 marchewki, 2 ziemniaki, pół główki białej kapusty, 1 por, 2 łyżki oleju, 1 kostka rosołowa, sól, pieprz, 2 łyżki śmietany.SPOSÓB WYKONANIA: Jęczmień opłukać i moczyć przez całą noc. Obrać i posiekać seler, marchewkę oraz ziemniaki. Posiekać kapustę bez głąba. Pora pokroić w krążki. Rozgrzać olej i przesmażyć na nim seler, marchewki, ziemniaki oraz kapustę. Dodać jęczmień, por, zalać 950 ml wody. Dodać kostkę bulionową i gotować przez 2 godziny. Doprawić solą i pieprzem. Dodać śmietanę. 