Żeberka w piwie ŹRÓDŁO: SeriousEats.Com.  SKŁADNIKI: ok. 1,2 kg żeberek, sól i świeżo zmielony pieprz do smaku, 2 łyżki oleju, 10 ziarenek ziela angielskiego, 2-3 laski cynamonu, 10 plasterków świeżego imbiru ze skórką lub 1 łyżka mielonego, 5 suszonych czerwonych papryczek chilli lub łyżeczka pieprzu cayenne, 5 lekko rozgniecionych ząbków czosnku, 1 butelka ciemnego piwa (guinness lub porter). SPOSÓB WYKONANIA: Piekarnik rozgrzać do temp. 180 stopni C. Żeberka pokroić na kawałki, posypać solą i pieprzem. Olej rozgrzać w głębokim naczyniu żaroodpornym i obsmażyć żeberka na brązowo. Dodać ziele angielskie, cynamon, imbir, papryczki i czosnek i wymieszać, po czym dodać piwo. Doprowadzić do wrzenia, przykryć i zmniejszyć ogień, gotować przez chwilę na małym ogniu, po czym przełożyć naczynie do piekarnika i piec przez ok. 1 godzinę. Upieczone mięso wyjąć z sosu, posypać solą i pieprzem, krótko obsmażyć z obu stron na brązowo. W międzyczasie sos spod pieczenia przecedzić, zagotować. Żeberka podawać z sosem. 