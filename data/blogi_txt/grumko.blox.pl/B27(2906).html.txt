Ponad miesiąc temu Ula zaprosiła nas na Spotkanie Kulinarnych Blogerów, które zorganizowała w swojej Kuchni Na Wzgórzu w Krzeszowicach. O jej zdolnościach organizacyjnych mieliśmy się okazję przekonać już z samego rana, bo wreszcie po kilku dniach niepogody wyszło słońce, które specjalnie na okoliczność wczorajszego spotkania dla nas zamówiła;-) Na miejsce dotarliśmy po godzinie 12 i praktycznie od razu Jacek - mąż Uli - rozpoczął grillowanie, które z małymi przerwami trwało praktycznie do samego wieczora.   Oprócz dań z grilla na stole pojawiły się ciasteczka, owoce oraz napoje.   Wszystkich tych przysmaków mieliśmy okazję skosztować w towarzystwie autorek i autorów następujących blogów: Artkulinaria, Bernika - mój kulinarny pamiętnik, Book Me A Cookie, Getrusia, Michalinko oraz Sto Procent Masła w Maśle, o późnym popołudniem dołączyli do nas również bliscy znajomi naszych gospodarzy. Niewątpliwie gwiazdą spotkania była kulinarna suczka o sympatycznym imieniu Kluska;-) Dla nas mieszczuchów dodatkową atrakcją była możliwość spędzenia kilku godzin z dala od wielkopłytowej zabudowy i osiedlowego zgiełku.    Mieliśmy również okazję skosztować min. bobu świeżo zerwanego z krzaczka  oraz po raz pierwszy zobaczyć na własne oczy żółte maliny.   Tych kilka godzin spędzonych w Krzeszowicach minęło nam bardzo szybko. Pociągiem o 20.58 odjechaliśmy w kierunku Bytomia i parę minut po 23 byliśmy w domu. Dziękujemy wszystkim za mile spędzony czas, a szczególne podziękowania kierujemy do Uli, która całość bardzo fajnie zorganizowała. Chętnie Was jeszcze odwiedzimy;-) 