Kaukaz: Lilidż po kabardyńsku ŹRÓDŁO: Kulinarny Kaukaz: Smaki, Tradycje, Receptury. SKŁADNIKI: 1 kg miękkiej baraniny lub wołowiny, 150 g stopionego masła, 2 pokrojone cebule, 3-4 ząbki czosnku, 2 łyżki mąki pszennej, 2 łyżki posiekanej kolendry i natki kopru, 1 łyżeczka mielonej czerwonej papryki, sól. SPOSÓB WYKONANIA: Mięso oczyścić z błon i ścięgien, umyć, osuszyć papierowym ręcznikiem i pokroić na nieduże kawałki. W kazanie (użyliśmy głębokiego rondla) rozgrzać stopione masło i zrumienić na nim cebulę. Dodać mąkę i ciągle mieszając, smażyć całość jeszcze 5 minut. Dodać kawałki mięsa i posypać je papryką. Naczynie nakryć pokrywką i dusić mięso z cebulą, aż do pojawienia się sosu. Pod koniec przygotowywania potrawy dodać sól, rozgnieciony w prasce czosnek, trochę wody lub wywaru i dusić jeszcze przez 5 minut. Mięso wyłożyć razem z powstałym sosem na talerz i posypać zieleniną. Oddzielnie podać świeże warzywa. 