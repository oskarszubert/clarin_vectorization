Z takim zastosowaniem tortilli spotkaliśmy się po raz pierwszy. To fajny sposób na zagospodarowanie placków, które zostały po otwarciu woreczka i trochę już przeschły. Poza tym mamy w tym daniu kurczaka, pyszny sos salsa verde oraz sery, więc całość smakuje bardzo fajnie. Przepis pochodzi z książki Marleny Spieler "What's Cooking: Mexican".  Meksyk: Chilaquile z zielonym chili i kurczakiem SKŁADNIKI: 12 czerstwych tortilli pociętych w paski, 1 łyżka oleju roślinnego, 1 pokrojony na kawałki ugotowany mały kurczak, salsa verde, 3 łyżki posiekanej kolendry, 1 łyżeczka świeżego oregano, 4 posiekane ząbki czosnku, 1/4 łyżeczki kuminu, 350 g startego sera np. cheddar lub mozarella, 450 ml bulionu z kurczaka, ok. 100 g starego parmezanu. Do podania creme fraiche, 3 - 5 posiekane dymki, posiekane chili.SPOSÓB WYKONANIA: Paski tortilli wymieszać z olejem i piec w rozgrzanym do 190 stopni C piekarniku ok. 30 minut, aż się zrumienią i będą chrupiące. Ułożyć kurczaka w żaroodpornym naczyniu. Przykryć połową salsy, kolendry, oregano, czosnku, kuminu i parmezanem. Na wierzchu ułożyć jeszcze dwie takie warstwy i przykryć chipsami tortilla. Polać bulionem i posypać serem. Piec ok. 30 minut w temperaturze 190 stopni. 