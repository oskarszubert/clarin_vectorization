Tego typu danie jest popularne nie tylko w Islandii, ale również w Danii, Szwecji czy Finlandii. W związku z tym, nasz skandynawski etap kulinarnej wyprawy postanowiliśmy zakończyć potrawą, która kojarzy nam się z popularnymi w naszych rodzinnych domach odsmażanymi ziemniakami z jajkiem sadzonym i maślanką. Przepis pochodzi z bloga Icelandic cooking, recipes and food culture.    SKŁADNIKI: 250 g ugotowanego mięsa: wołownia, baranina, wieprzowina, kurczak, indyk, kiełbaski, 500 g ugotowanych ziemniaków, 1 duża cebula, 100 g margaryny lub masła, 1 łyżeczka soli, odrobina pieprzu. SPOSÓB WYKONANIA: Pokroić mięso i ziemniaki w drobna kosteczkę. Obrać i pokroić w talarki cebulę. Smażyć na złoty kolor. Dodać mięso i ziemniaki i smażyć do momentu, aż składniki się zezłocą. Doprawić sola i pieprzem. Podawać z jajkiem sadzonym, keczupem i świeżą sałatą. 