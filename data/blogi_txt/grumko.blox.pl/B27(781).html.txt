Były już ziemniaki na kwaśno, a okazuje się, że i soczewicę można przygotować w podobny sposób. Danie serwowaliśmy z kurczakiem z kapustą kiszoną. Przepis pochodzi z książki Petera Trnka pt. "The Best of Czech Cooking".   SKŁADNIKI: 2 szklanki soczewicy, 2 liście laurowe, 1 średnia cebula posiekana, 1 roztarty ząbek czosnku, 2 łyżki masła lub smalcu, pół łyżeczki tymianku, pół szklanki czerwonego octu winnego.   SPOSÓB WYKONANIA: Soczewicę przełożyć do garnka i zalać wodą. Dodać listki laurowe i trochę soli. Gotować na małym ogniu do miękkości. Odcedzić. Na patelni rozgrzać tłuszcz i usmażyć cebulę z czosnkiem. Dodać do soczewicy wraz z tymiankiem i octem winnym. Doprawić solą i świeżo mielonym pieprzem. Dusić ok. 10 minut. 