Hiszpania: Tortilla z kiełbasą i serem ŹRÓDŁO: Spain- Recipes.Com. SKŁADNIKI: 5 łyżek oliwy z oliwek, 20 dag dobrze przyprawionej kiełbasy pokrojonej w plasterki – najlepiej chorizo lub salsichon, 70 dag ziemniaków pokrojonych w plasterki, 2 cebule pokrojone w plasterki, 4 duże jajka, 2 łyżki posiekanej natki pietruszki + do przybrania, 1 szklanka tartego sera Manchego lub innego twardego sera, sól i pieprz do smaku. SPOSÓB WYKONANIA: Na patelni rozgrzać 1 łyżkę oliwy, dodać kiełbasę i smażyć na złoto. Zdjąć z patelni i osączyć z tłuszczu na papierowym ręczniku. Na patelnię wlać 2 łyżki oliwy, dodać ziemniaki i cebulę, smażyć mieszając przez 2 – 3 minuty. Przykryć i smażyć ok. 30 minut na złoty kolor od czasu do czasu mieszając. W misce wymieszać jajka, natkę, ser i kiełbasę. Doprawić. Usmażoną cebulę z ziemniakami zdjąć z patelni. Delikatnie osączyć z tłuszczu na papierowym ręczniku. Wymieszać z masą jajeczną Na patelni rozgrzać pozostałe 2 łyżki oliwy. Wlać masę ziemniaczano – jajeczną. Smażyć aż spód się zetnie. Patelnię wstawić do nagrzanego piekarnika i dopiec tortillę na złoty kolor. Pokroić na kawałki i przybrać natką. Tortillę można podawać na ciepło lub zimno. 