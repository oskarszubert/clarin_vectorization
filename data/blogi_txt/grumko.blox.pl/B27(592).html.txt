Dziś na śniadanie był omlet, którego przygotowanie zajmuje trochę czasu, ale warto bo jest fantastyczny!! Szczególnie w pamięci zapada farsz, który dzięki dodatkowi kopru włoskiego ma fajnie anyżkowy posmak. Przepis pochodzi z książki Jenny Stacey pt. "Potrawy z ziemniaków".   SKŁADNIKI: ZIEMNIAKI: 6 sztuk, 75 g masła, 3 zmiażdżone ząbki czosnku, 2 obrane oczyszczone z pestek i pokrajane w kostkę pomidory, 1 łyżeczka papryki w proszku, 12 jajek, pieprz. Nadzienie: 225 g młodego szpinaku, 1 łyżeczka zmielonych nasion kopru włoskiego, 125 g pokrojonego w kostkę sera feta, 4 łyżki jogurtu naturalnego.   SPOSÓB WYKONANIA: Rozpuścić na patelni 1 łyżkę masła i przez 7 - 10 minut smażyć na małym ogniu ziemniaki do uzyskania złocistej barwy. Dodać czosnek, sproszkowaną paprykę i pomidory. Całość smażyć przez kolejne 2 minuty i przełożyć do miski. Roztrzepać jajka i przyprawić pieprzem. Dodać do ziemniaków i pomidorów, dobrze wymieszać. Aby przygotować nadzienie blanszować przez 1 minutę szpinak, następnie wyjąć go miską cedzakową i zalać zimną wodą. Dodać nasiona kopru włoskiego, ser i jogurt. Całość wymieszać. Rozpuścić na patelni 1 łyżkę stołową masła. Wylać 1 masy z ziemniaków i jajek. Smażyć przez 2 minuty raz obracając. Omlet wyłożyć na talerz, posmarować go 1 nadzienia ze szpinaku i złożyć. Podobnie przyrządzić pozostałe 3 omlety. Uwagi: zamiast fety można użyć innego sera, a szpinak można zastąpić blanszowanymi brokułami. 