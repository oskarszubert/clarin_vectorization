Przepis na te trufle podała Evena na swoim blogu Raspberries and Cream. Tak mi się spodobał, że zmieniliśmy nasze deserowe plany na weekend i będzimy się zajadać tymi czekoladowymi kuleczkami. Czas studzenia masy w lodówce skróciliśmy do ok. 45 minut, bo po tym czasie masa już dostatecznie stężała. Zamiast brandy użyliśmy ostatecznie amaretto, w którym dodatkowo moczyliśmy wydrylowane czereśnie. Dało to fajny efekt smakowy i tylko szkoda, że z tych proporcji wychodzą rzeczywiście 24 trufle, bo jak na nasze możliwości to trochę za mało;-) SKŁADNIKI: 225 g ciemnej czekolady, 25 g miękkiego masła, 2 żółtka, 2 łyżeczki brandy lub brandy wiśniowego, 2 łyżeczki słodkiej śmietanki, 24 wydrylowane czereśnie lub wiśnie, 2 łyżki kakao    SPOSÓB WYKONANIA: Czekoladę połamać na kawałki i rozpuścić w kąpieli wodnej. Rozpuszczoną pozostawić na ok 6 min. Ubić razem masło, żółtka, brandy(ja dałam whisky) i śmietankę. Do ubitej masy dodać rozpuszczoną czekoladę i mieszać aż zrobi się gęsta. Przykryć i pozostawić do wystudzenia na ok. 30 min. Wstawić do lodówki na ok 1,5 godziny, pilnując, aby masa za bardzo nie stężała. Podzielić stężałą masę na 24 kawałki i każdym z nich oblepić wiśnię. Obtoczyć w kakao i wstawić na 2 godziny do lodówki. 