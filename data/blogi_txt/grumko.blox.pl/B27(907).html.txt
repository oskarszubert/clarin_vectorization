Ponieważ z pieczenia ciasta z rabarbarem zostało nam kilka łodyg, a dodatkowo po imprezie nie mieliśmy jakichś większych planów związanych z gotowaniem, to na obiad przygotowaliśmy sobie taką oto prostą sałatkę. Smakowała całkiem nieźle, a dodatkowo dodaliśmy do niej pokrojone piersi kurczaka, które wcześniej usmażyliśmy na patelni grillowej. Przepis pochodzi ze strony Rhubarb Recipes.   SKŁADNIKI: 4 pokrojone w plasterki gałązki rabarbaru, 50 g cukru, zimna woda, 2 łyżki czerwonego octu winnego, 20 młodych liści szpinaku, 6 łyżek oliwy z oliwek, 1 łyżka orzeszków piniowych - u nas orzechy nerkowca, sól i pieprzSPOSÓB WYKONANIA: Umyć rabarbar i szpinak. Włożyć rabarbar razem z cukrem na dużą patelnię dodać tyle wody, by przykryła szpinak na 2.5 cm. Doprowadzić do wrzenia na średnim ogniu, następnie gotować bez przykrycia przez 2 minuty. Zdjąć z ognia przelać płyn z gotowania przez sito do miski, zachowując rabarbar. Wlać płyn z gotowania ponownie na patelnię i razem z octem winnym, solą i pieprzem. Doprowadzić do wrzenia, następnie gotować bez przykrycia, aż płyn zredukuje się do ok. 120 ml. W międzyczasie podzielić szpinak na 4 talerze, na wierzchu ułożyć rabarbar. Gdy płyn jest zredukowany, zdjąć patelnię z ognia i wmieszać oliwę. Przed podaniem skropić sałatki gotowym dressingiem, posypać orzeszkami, podawać natychmiast. 