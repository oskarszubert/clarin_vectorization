Za godzinę wyruszamy w drogę do Poznania na koncert zespołu Radiohead!! Planowo mamy wrócić do domu jutro w godzinach porannych, więc aby mieć coś ciepłego do zjedzenia na "dzień dobry", to ugotowaliśmy sobie wczoraj smaczną grecką zupę rybną. Podobnie jak Grecy lubimy dodatek sosu jajeczno - cytrynowego do potraw i dlatego polecamy Wam również kilka innych dań z jego wykorzystaniem: ghuwarlakia z sosem jajeczno - cytrynowym, fricassee z baraniny oraz zupę cytrynową. Przepis na zupę rybną pochodzi z książki "Greek Cookery: 300 Traditional Recipes" i jest również naszą jedenastą propozycją w ramach akcji Pomidorowy Sezon 2009.   SKŁADNIKI: 1 kg ryby morskiej, 3 średnie ziemniaki, 4 małe cebule, 3 marchewki, 1 korzeń selera przekrojony na pół, 2 średnie pomidory, pół szklanki oliwy, 1 szklanka ryżu, sól, pieprz, sos jajeczno - cytrynowy. Sos jajeczno - cytrynowy: 1-2 szklanki bulionu, 2 jajka, sok z 1 cytryny, odrobina mąki.SPOSÓB WYKONANIA: Obrać i umyć warzywa. Włożyć do garnka z wodą z oliwą, solą i pieprzem. Kiedy warzywa będą prawie ugotowane dodać rybę i gotować 20 minut. Wyjąć rybę i warzywa na talerz. Szklankę wywaru odłożyć do przygotowania sosku jajeczno-cytrynowego. Do pozostałego wywaru dodać ryż i gotować 15 minut. W międzyczasie przygotować sos jajeczno- cytrynowy: wymieszać mąką z sokiem cytrynowym. W misce ubić jajka z sokiem z mąką. nadal ubijając jajka stopniowo dodawać bulion. Kiedy ryż będzie gotowy dodać wmieszać sos jajeczno - cytrynowy, dodać rybę i warzywa. Nie zagotowywać. 