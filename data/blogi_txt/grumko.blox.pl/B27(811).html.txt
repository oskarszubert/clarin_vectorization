Przepis na serowy kalafior, który może stanowić samodzielne danie albo jak w naszym przypadku być fajnym dodatkiem do smażonych serc wieprzowych. Przepis pochodzi z bloga Icelandic cooking, recipes and food culture.    SKŁADNIKI: 1 średni kalafior, pół szklanki bułki tartej, 2 łyżki parmezanu, 100 g tartego sera np. Goudy.SPOSÓB WYKONANIA: Kalafior podzielić na różyczki i ugotować w osolonej wodzie. Dokładnie odcedzić i ułożyć w naczyniu żaroodpornym. Wymieszać bułkę tartą z parmezanem i posypać główki kalafiora. Na każdej kłaść porcję żółtego sera i zapiekać w piekarniku nagrzanym do 200 stopni do momentu aż ser się rozpuści i zacznie brązowieć. 