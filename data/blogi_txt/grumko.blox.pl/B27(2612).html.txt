Quesadillas z chorizo i smażonym jajkiem ŹRÓDŁO: ClosetCooking.Com.  SKŁADNIKI: 1 papryczka jalapeno, 1 kiełbaska chorizo, 1 tortilla o średnicy 25 cm, pół szklanki startego sera cheddar - u nas gouda, 1 zielona cebulka pokrojona w plasterki, 1 łyżka posiekanej kolendry, 1 jajko, pół awokado pokrojonego w kostkę, 1 łyżka kwaśnej śmietany. SPOSÓB WYKONANIA: Jalapeno zgrillować, wystudzić i pokroić. Pokrojoną kiełbaskę podsmażać przez 4-5 minut. Tortillę ułożyć na patelni, połowę powierzchni tortilli posypać połową sera, kiełbaską, papryczką jalapeno, cebulką, kolendrą i pozostałym serem. Złożyć tortillę i smażyć na złoto z obu stron przez 2-3 minuty, aż ser się roztopi. Usmażyć jajko sadzone. Quesadillas podawać z ułożonym jajkiem na wierzchu, przybrane śmietaną, kostkami awokado, posypane zieleniną. 