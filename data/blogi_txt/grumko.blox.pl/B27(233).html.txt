Został nam wywar z gotowania ozorków, więc grzechem było by go nie wykorzystać. Ugotowałem w nim włoszczyznę, żeby mieć bazę do zupy, a potem już gotowałem zgodnie z przepisem. Zupa bardzo smaczna, a przepis na nią pochodzi z książki "Przepisy czytelników: Dania obiadowe" z serii Biblioteczka Poradnika Domowego. Po tak pysznym obiedzie obejrzeliśmy nie mniej pyszną kreskówkę "RATATUJ" - gorąco polecamy - jak dla nas REWELACJA!!! SKŁADNIKI: 5 szklanek rosołu, pół kilograma porów, 2 parówki, 3-4 ziemniaki, pół szklanki śmietany, 1-2 łyżeczki mąki, łyżka masła, przyprawa maggi, natka pietruszki, sól i pieprz.   SPOSÓB WYKONANIA: Pory przekroić wzdłuż na połówki, starannie umyć, a potem drobno pokroić i poddusić w maśle. Zalać wrzącym rosołem, dodać ziemniaki pokrajane w kostkę, parówki pokrajane w plasterki, gotować. Gdy ziemniaki będą miękkie, zaprawić zupę śmietaną wymieszaną z mąką, zagotować. Przyprawić do smaku i posypać natkę pietruszki. Taką zupę można też zmiksować i podawać z grzankami. 