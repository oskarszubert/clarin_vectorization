To się nazywa nieco inne spojrzenie na pizzę i to jakie smaczne. Świetny jest ten farsz! Zdecydowanie warto go wypróbować! Przepis pochodzi z bloga Malaysian Recipes.  Malezja: Pizza z kurczakiem po malezyjsku SKŁADNIKI: 1/4 szklanki brązowego cukru, 3/4 szklanki octu winnego, 1/4 szklanki sosu sojowego, 3 łyżki wody, 2 łyżki masła orzechowego, 1 łyżka posiekanego imbiru, pół łyżeczki rozgniecionego czerwonego pieprzu, 4 posiekane ząbki czosnku, olej, 20 dag piersi z kurczaka pokrojonej na kawałki, 5 dag tartego sera szwajcarskiego, 1/4 szklanki tartej mozzarelli, 25 dag ciasta na pizzę, 1/4 szklanki posiekanej cebuli dymki. SPOSÓB WYKONANIA: Wymieszać w rondlu 8 pierwszych składników. Gotować 5 minut. Na oliwie usmażyć kurczaka. Kurczaka włożyć do mieszanki octowej i gotować minutę. Ciasto rozwałkować. Posypać serami. Na wierzchu ułożyć masę z kurczaka. Piec w temperaturze 250 stopni przez ok. 12 minut. Pizzę posypać dymką i odstawić na 5 minut. Podawać. 