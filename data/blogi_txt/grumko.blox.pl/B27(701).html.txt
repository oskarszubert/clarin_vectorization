Ten przepis podała Ptasia na swoim blogu w czasie organizowanego przez nią weekendu korzennego. Jako, że mieliśmy w barku butelkę cydru, która cierpliwie czekała, aż ktoś się nią w końcu zainteresuje, to przygotowaliśmy sobie taki oto smaczny i rozgrzewający napój. SKŁADNIKI: 0,25 l cydru lub piwa Red's, 0,25 l zaparzonej herbatki owocowo-ziołowej, najlepiej korzennej, kawałek cynamonu, ze 2 goździki, 2 kwiaty gałki muszkatołowej  miód lub brązowy cukier, 1 łyżka rumu/brandy, opcjonalnie, 1 gwiazda anyżu, kawałek skórki cytrynowej/pomarańczowej.    SPOSÓB WYKONANIA: Wszystkie składniki umieszczamy w rondelku, podgrzewamy na niewielkim ogniu (nie zagotowujemy!), aż całość będzie gorąca. Sprawdzamy, czy nie należy dosłodzić (wszystko zależy od słodyczy cydru/piwa). Przecedzamy przez sitko i pijemy. 