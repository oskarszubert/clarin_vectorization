Somalia: Somalijski pilaw z kurczaka / Iskudheh Karis ŹRÓDŁO: Celtnet.Org.Uk. UWAGI: Przepis jes również naszą propozycją w III Festiwalu Kuchni Arabskiej, który zorganizowała Panna Malwinna. SKŁADNIKI: 1 mały kurczak podzielony na porcje, 30 dag ryżu basmati, 750 ml wody, 1 pokrojona cebula, 2 posiekane ząbki czosnku, 5 rozgniecionych ziaren kardamonu, 4 goździki, 1 laska cynamonu, 1 łyżeczka mielonego kuminu, 1 łyżeczka mielonych nasion kolendry, 2 łyżki posiekanej natki kolendry, 1 łyżeczka startego imbiru, 2 łyżki pasty pomidorowej, 1 kostka rosołu drobiowego, 2 średnie posiekane pomidory, 1 średnia posiekana papryczka chili, sól i pieprz do smaku. SPOSÓB WYKONANIA: Kilkakrotnie przepłukać ryż w zimnej wodzie, przesypać do miski, zalać wodą i odstawić. W patelni o grubym dnie rozgrzać olej, dodać kawałki kurczaka, przyprawić solą i pieprzem i usmażyć. Wmieszać cebulę i czosnek, smażyć całość przez ok. 6 minut, aż cebula się zeszkli. Wmieszać ziarna kardamonu, goździki, cynamon i imbir. Smażyć przez minutę, po czym dodać pomidory, chlili, kumin, mieloną kolendrę i pastę pomidorową. Gotować przez 12 minut, następnie wmieszać odcedzony ryż, wlać 750 ml wody i dodać kostkę bulionową. Wymieszać, doprowadzić do wrzenia, po czym gotować pod przykryciem na małym ogniu przez ok. 20 minut, aż ryż będzie ugotowany. Pilaw podawać posypany kolendrą. 