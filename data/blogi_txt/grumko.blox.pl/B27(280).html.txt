Zostało nam sporo marynowanych pieczarek, z którymi był najwyższy czas zrobić i przepis na te kotlety okazał się świetnym sposobem na ich wykorzystanie: wyszedł świetny kwaskowaty sosik. Niestety nie udało nam się dostać kotletów cielęcych, więc zastąpiliśmy je schabem wieprzowym. W zamian za to kupiliśmy zrazówkę cielęcą, ale o niej napiszę coś więcej w przyszłym tygodniu;-) Przepis pochodzi z książki Traditional Greek Cooking.    SKŁADNIKI: 6 kotletów cielęcych, 1 mała puszka pieczarek, 2 łyżki musztardy, sok z jednej cytryny, pół łyżki mąki kukurydzianej, 1 szklanka białego wytrawnego wina, 5 łyżek masła, 3 łyżki jogurtu, sól i pieprz.    SPOSÓB WYKONANIA: Kotlety usmażyć na maśle, wyjąc i ułożyć na półmisku. Na tym samym tłuszczu podsmażyć pieczarki, dodać sok z cytryny i musztardę. Wymieszać mąkę z winem i wlać do pieczarek, gotować mieszać od czasu do czasu. Dodać sól, pieprz, jogurt i mieszać do czasu aż powstanie sos. Włożyć ponownie kotlety i podgrzać w sosie. Serwować. 