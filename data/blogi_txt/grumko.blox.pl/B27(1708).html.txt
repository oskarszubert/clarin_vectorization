Uwielbiamy pieczone warzywa!! Ich przygotowanie jest szalenie proste, a efekt zawsze niesamowity. Tym razem piekły się w towarzystwie kurczaka i kuminu co nadało im dodatkowego świetnego posmaku. Gorąco polecamy!! Przepis pochodzi ze strony The Art Of Uzbek Cuisine. Uzbekistan: Potrawka z kurczaka z piekarnika / Tovuqli dimlama SKŁADNIKI: kilka kawałków kurczaka, 2 cebule pokrojone w cienkie plasterki, 2 cukinie pokrojone w plasterki, 2 ziemniaki pokrojone w plasterki, 2 pomidory pokrojone w plasterki, 30 g rozpuszczonego masła lub oliwy, tarty żółty ser, 50 ml wody, sól do smaku, 1 łyżka nasion kminu, posiekana kolendra.SPOSÓB WYKONANIA: W naczyniu do zapiekania wyłożyć warzywa. Na warzywach ułożyć kawałki kurczaka. Posolić, posypać kuminem, podlać wodą i masłem. Wstawić do piekarnika i piec przez godzinę. Sprawdzić czy mięso i warzywa są miękkie. Jeśli nie to wstawić do piekarnika na 30 minut. Miękkie mięso i warzywa wyłożyć na talerz. Posypać serem i kolendrą. Podawać. 