Dziś podobnie jak wczoraj proponujemy Wam danie z ziemniakami, które tym razem zapiekaliśmy z kurczakiem i papryką w sosie pomidorowym. Bardzo nam ta zapiekanka smakowała, a po raz kolejny świetnym dodatkiem okazał się koper włoski. Polecamy;-) Przepis pochodzi ze strony MaldivianRecipes.Com. Malediwy: Zapiekanka z kurczaka i ziemniakówSKŁADNIKI: 3 średnie ziemniaki pokrojone w 2,5 cm kostkę, 2 duże piersi kurczaka pokrojone na kawałki, 1 łyżka oliwy, 2 roztarte ząbki czosnku, 1 zielona papryka pokrojona w 2,5 cm kawałki, 1 średnia cebula pokrojona w plasterki, 1 szklanka sosu pomidorowego, 1/4 łyżeczki kopru włoskiego, 1 łyżeczka oregano, świeżo mielony pieprz, 3 łyżki tartego parmezanu, sól do smaku.SPOSÓB WYKONANIA: Rozgrzać piekarnik do temperatury 190 stopni. Ziemniaki obgotować przez 5 minut. Oliwą wysmarować naczynie do zapiekania. Ułożyć kawałki kurczaka i ziemniaki. Posypać czosnkiem, cebulą i zieloną papryką. Polać sosem pomidorowym. Posypać koprem włoskim i oregano. Posypać świeżo mielonym pieprzem. Na koniec posypać tartym parmezanem. Przykryć folią. Piec przez pół godziny. Zdjąć folię, zamieszać. Doprawić ewentualnie solą. Piec bez przykrycia przez 15 - 20 minut. 