Ekspozycja prezentuje na pow. 22 ha, 65 obiektów tradycyjnej architektury wiejskiej i małomiasteczkowej z części Górnego Śląska i z Zagłębia Dąbrowskiego, z końca XVIII do poł. XX wieku. Kolekcja budownictwa składa się z typowych przykładów drewnianej architektury zgrupowanych w formie zagród chłopskich o zróżnicowanym stanie majątkowym gospodarzy oraz obiektów wolno stojących: garbarni, wiatraka, kościoła, karczmy, aresztu, spichlerzy dworskich i kapliczek wkomponowanych w odtworzony mikro pejzaż zieleni przyzagrodowej, łąk i pól uprawnych. Wyposażenie wnętrz obiektów mieszkalnych, gospodarczych, przemysłowych oraz użyteczności publicznej zostało odtworzone zgodne z pierwotnym przeznaczeniem tych pomieszczeń. Natomiast wnętrza spichlerzy dworskich, które mają dużą kubaturę użytkową, zaadaptowano na pomieszczenia, w których prezentowane są stałe i czasowe wystawy tematyczne. Ekspozycja składa się z dwóch części prezentujących tradycyjne budownictwo ludowe dwóch regionów: Zagłębia Dąbrowskiego i części Górnego Śląska z wyodrębnionymi podregionami. Więcej zdjęć znajduje się w naszej galerii na Picasie. 