Oryginalnie w przepisie są kotlety jagnięce, które zastąpiliśmy ogólnodostępnym wieprzowym schabem. Co do sosu to jeśli lubicie bakłażana, oliwki i pomidory to będziecie tak jak my bardzo zadowoleni. Przepis pochodzi z książki "Smaki Grecji" wydawnictwa Parragon.    SKŁADNIKI: 4-8 kotletów jagnięcych z antrykotu, sól, pieprz, 3 łyżki oliwy, 1 bakłażan pokrojony w kostkę o boku 2 cm, 1 grubo posiekana cebula, 1 drobno posiekany ząbek czosnku, 400 g krojonych pomidorów z puszki z zalewą, szczypta cukru, 16 czarnych bez pestek i grubo posiekanych greckich oliwek, 1 łyżeczka posiekanych świeżych ziół (bazylia, natka pietruszki, oregano).    SPOSÓB WYKONANIA: Rozgrzać grill. Kotlety oprószyć pieprzem. Ułożyć kotlety na siatce, piec w średniej temperaturze 10-15 minut do miękkości. W czasie pieczenia raz odwrócić. W międzyczasie w garnku rozgrzać oliwę, dodać bakłażana, cebulę i czosnek, smażyć 10 minut, aż zaczną się rumienić. Dodać pomidory z zalewą, cukier, oliwki, posiekane zioła, sól i pieprz. Dusić na małym ogniu przez 5-10 minut. Przed podaniem położyć sos na 4 ogrzane talerze, na nich ułożyć kotlety. 