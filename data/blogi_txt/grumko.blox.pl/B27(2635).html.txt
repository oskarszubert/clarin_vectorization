Polska: Klops z pomidorami ŹRÓDŁO: Kuchnia polska: 1000 najlepszych przepisów. SKŁADNIKI: 1 kg mielonej wieprzowiny, 2 jajka, 4 łyżki bułki tartej, 1 łyżka koncentratu pomidorowego, 2 duże pomidory, 3 - 5 suszonych pomidorów w marynacie, 1 łyżeczka tymianku, 2 ząbki czosnku, 2 łyżki oleju, szczypta słodkiej papryki, cukier, sól i pieprz do smaku.  SPOSÓB WYKONANIA: Do mięsa wbić jajka, dodać koncentrat pomidorowy, 3 łyżki bułki tartej, drobno posiekane suszone pomidory i zmiażdżony w prasce czosnek, wymieszać. Dodać 2 - 3 łyżki wody i wyrobić na jednolitą masę. Doprawić papryką, solą, pieprzem, cukrem, wymieszać. Masę przełożyć do wysmarowanej olejem i wysypanej tartą bułką formy do pieczenia, wyrównać powierzchnię. Z pomidorów zdjąć skórkę, a miąższ pokroić w grube plastry. Ułożyć na wierzchu klopsa, posmarować olejem i posypać tymiankiem. Piec przez 50 minut w temperaturze 180 stopni C. 