Łatwy i szybki w przygotowaniu pomysł na obiad. Rybę zamarynowaliśmy rano, a po powrocie z pracy usmażyliśmy ją i podaliśmy z uduszoną dzień wcześniej fasolką szparagową z pomidorami. Przepis pochodzi ze strony Vietnamese Recipes. Wietnam: Ryba w sosie z trawy cytrynowej / Ca Uop Xa SKŁADNIKI: 2 łodygi posiekanej trawy cytrynowej, 3 posiekane ząbki czosnku, 2 posiekane papryczki chili, 1/4 łyżeczki świeżo mielonego czarnego pieprzu, 2 łyżki sosu rybnego, 1 łyżeczka cukru, pół łyżeczki curry lub kurkumy, 75 dag ryby w całości, 5 łyżek oleju, 2 gałązki posiekanej kolendry.SPOSÓB WYKONANIA: Wymieszać na pastę trawę cytrynową, czosnek, chili, pieprz, sos rybny, cukier i curry. Rybę podzielić na mniejsze porcje. Kawałki ryby marynować w przygotowanej paście przez minimum godzinę. Wyjąć z marynaty i smażyć na oleju na złoty kolor, około 7 minut. Zdjąć z patelni. Przybrać kolendrą i podawać. 