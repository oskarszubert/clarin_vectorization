SKŁADNIKI: 4 jajka, 30 dag białej kiełbasy, 10 dag startego żółtego sera, mała czerstwa bułka, 1 cebula, 2 łyżki posiekanej natki pietruszki, szklanka mleka, łyżeczka zmielonej gorczycy, łyżeczka masła, sól i pieprz.   SPOSÓB WYKONANIA: Bułkę pokroić w drobną kostkę, zrumienić na patelni na stopionym maśle. Kiełbasę obrać ze skórki, pokroić i zrumienić na dużej patelni na średnim ogniu, dodać drobno pokrojoną cebulę, zeszklić ją, dodać pieprz, natkę pietruszki, gorczycę, sól. Zdjąć z ognia, przestudzić (usunąć nadmiar tłuszczu). Jajka dokładnie roztrzepać z mlekiem, połączyć z serem i grzankami z bułki, dodać usmażoną kiełbasę, wymieszać, wlać do wysmarowanej tłuszczem żaroodpornej formy, przykryć, wstawić na noc do lodówki. Następnego dnia piec ok. 40 - 50 minut w nagrzanym piekarniku. Podawać z smażonymi ziemniakami i surówkami lub kiszonymi ogórkami. 