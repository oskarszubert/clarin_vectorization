Nie ma to jak talerz pełen pysznego makaronu!;-) Przepis pochodzi ze strony AsiaRecipe.Com Singapur: Makaron po singapursku SKŁADNIKI: 1/4 szklanki oleju, 4 - 6 posiekanych ząbków czosnku, 2 łyżki pokrojonego w paseczki świeżego imbiru, 2 litry wody, 1 łyżka oleju, 2 łyżeczki soli, 4 - 6 gniazd wermiszelu - u nas gniazda z zwykłego makaronu, 2 szklanki ugotowanego kurczaka, wieprzowiny, wołowiny lub krewetek - u nas usmażone polędwiczki wieprzowe, 1/3 szklanki posiekanej cebuli dymki, 2 łyżeczki rozgniecionej czerwonej papryki - dodaliśmy posiekaną, 1/4 szklanki sosu ostrygowego, 3 łyżki curry, 2 łyżeczki sosu sojowego. SPOSÓB WYKONANIA: Zagotować wodę z solą, olejem i ugotować makaron. Na patelnię z rozgrzanym olejem wrzucić czosnek i imbir. Smażyć do miękkości. Dodać mięso, dymkę i paprykę. Podsmażyć. Dodać sos ostrygowy, curry i sos sojowy. Dodać odcedzony makaron. Wymieszać. Można podawać od razu lub danie zapiec w piekarniku. 