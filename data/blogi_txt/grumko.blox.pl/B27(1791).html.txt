Bardzo fajnie skomponowane danie, o wielu ciekawych smakach. Polecamy!! Przepis pochodzi ze strony AsiaRecipe.Com. Laos: Czerwone curry z kurczaka / Gang Pit SKŁADNIKI: 2 łyżki oliwy, pół łyżki czerwonej pasty curry, 45 dag piersi kurczaka pokrojonych w kostkę, 1 łyżeczka soli, 2 łyżki sosu rybnego, 1 łyżka cukru (opcjonalnie), 1 puszka mleczka kokosowego, 4 listki limonki kafir (opcjonalnie), 10 dag zielonej fasolki, 1 puszka pędów bambusa, 10 dag pokrojonego w kostkę i podsmażonego bakłażana, 2 cebule dymki pokrojone w 2,5 cm kawałki, 1 szklanka listków bazylii.SPOSÓB WYKONANIA: W woku rozgrzać oliwę. Dodać pastę curry i smażyć przez minutę. Dodać kurczaka i smażyć przez 3 minuty, Dodać sól, sos rybny, cukier i smażyć mieszając przez kolejne 3 minuty. Kurczak powinien wchłonąć cały płyn. Dodać mleczko kokosowe, liście limonki kafir i zagotować. Dodać fasolkę, pędy bambusa, przykryć i gotować 3 minuty. Dodać bakłażana, przykryć i gotować 3 minuty. Dodać dymkę, bazylię, wymieszać i podać. Podawać z ryżem, sałatą i świeżym ogórkiem. 