Po morelach i brzoskwiniach przyszła pora na deser z nektarynkami, który tym samym dodajemy do akcji Morelkowo – Brzoskwiniowo, którą zorganizowała koleżanka Karolina. Jako, że należymy do miłośników serników zaskoczeniem nie będzie jeśli napiszemy, że nam smakował;-) Fajna jest ta kruszonka z pistacjami oraz ten gęsty nektarynkowy sos. Polecamy!! Przepis pochodzi ze strony MyRecipes.Com. SKŁADNIKI: Spód wg przepisu: tłuszcz do wysmarowania formy, 1 szklanka herbatników maślanych, 2 łyżki niesolonych, podpieczonych pistacji, 1 łyżka oleju canola - u nas składniki spodu jak tutaj, a dodatkowo orzeszki ziemne zastąpiliśmy pistacjami. Sernik: 2 szklanki (2 - 3 szt.) obranych, pokrojonych na kawałki nektarynek bez pestek, 1 szklanka plus 1 łyżka cukru, pół kg chudego serka wiejskiego, 1 i pół szklanki (ok. 340g) chudego serka kremowego, 1/4 szklanki mąki kukurydzianej, 1 szklanka chudej kwaśnej śmietany, 1 pół łyżeczki ekstraktu waniliowego, 2 białka z dużych jaj, 1 całe duże jajko. Kruszonka: pół szklanki cukru, 1/3 szklanki wody, 1/4 szklanki niesolonych, podpieczonych pistacji, posiekanych. Sos: 2 szklanki (2 - 3 szt.) obranych, pokrojonych na kawałki nektarynek bez pestek, 2 łyżki cukru, 1 łyżeczka świeżego soku z lemonki.SPOSÓB WYKONANIA: Rozgrzać piekarnik do 160C. Owinąć od zewnątrz spód i boki tortownicy folią aluminiową, lekko natłuścić. Zmiksować herbatniki z pistacjami, dodać olej, zmiksować. Powstałą mieszankę wsypać na przygotowane dno tortownicy i ubić mocno, by powstał spód i boki do wysokości ok. 2cm. W małym rondelku wymieszać 2 szklanki przygotowanych nektarynek z 1 łyżką cukru. Przykryć i gotować na małym ogniu przez ok. 5 minut, aż cukier się rozpuści. Odkryć i gotować jeszcze ok. 5 minut, sos zgęstnieje. Wystudzić. Zmiksować serek wiejski, dodać wystudzone nektarynki, pozostałą szklankę cukru, serek kremowy i mąkę kukurydzianą. Miksować do połączenia składników w gładką masę. Dodać śmietanę, wanilię, białka i jajko. Zmiksować do połączenia składników. Gotową masę serową wlać do przygotowanej formy. Piec w kąpieli wodnej, w temperaturze 160C przez ok. 50 minut. Kiedy sernik jest gotowy, należy wystudzić go pozostawiając w piekarniku, przy otwartych drzwiczkach przez ok. 1 godzinę. Następnie wyjąć formę z kąpieli wodnej, oddzielić nożem brzeg ciasta od formy zdjąć folię. Wystudzić ciasto w temperaturze pokojowej, następnie schłodzić w lodówce przez min. 8 godzin. Przygotować kruszonkę: natłuścić papier do pieczenia. W małym rondelku wymieszać pół szklanki cukru i 1/3 szklanki wody i gotując na średnim ogniu, doprowadzić do wrzenia. Dotować jeszcze przez minutę, do rozpuszczenia cukru, następnie jeszcze 4 minuty, do zezłocenia. Zdjąć z ognia i delikatnie wmieszać 1/4 szklanki pokrojonych pistacji. Szybko wylać i rozprowadzić mieszankę na przygotowanym papierze do pieczenia. Gdy całkowicie wystygnie połamać na kawałeczki. Przygotowaną kruszonką posypać sernik. Przygotować sos: wymieszać 2 szklanki posiekanych nektarynek, 2 łyżki cukru i sok z lemonki, zmiksować na gładki sos. Podawać z sernikiem. 