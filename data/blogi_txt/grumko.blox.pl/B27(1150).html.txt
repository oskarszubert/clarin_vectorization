Jeden z najsmaczniejszych sposobów na ziemniaki, jaki mieliśmy okazję do tej pory przygotowywać i kosztować. Mimo, że świeże leśne grzyby zastąpiliśmy pieczarkami to danie smakowało rewelacyjnie i ciężko nam było się od niego oderwać. Przepis na "Bulvio ko?ë su grybais" pochodzi ze strony Lithuanian Traditional Foods i jest naszą trzecią propozycją w ramach Ziemniaczanego Sezonu 2009. Te pyszne ziemniaki jedliśmy jako dodatek do wieprzowych pulpecików z kapustą.   SKŁADNIKI: 10 obranych ziemniaków, 200 g ugotowanych świeżych grzybów - u nas pieczarki, 100 g wędzonego boczku drobno pokrojonego, 1 cebula drobno posiekana, 100 g kwaśnej śmietany, szczypta pieprzu.SPOSÓB WYKONANIA: Ziemniaki ugotować i przecisnąć przez praskę. Podsmażyć boczek z cebulą. Dodać grzyby i smażyć aż wszystkie soki wyparują. Dodać do ziemniaków wraz ze śmietaną i pieprzem. Zmiksować. 