Jak może zauważyliście zasmakowaliśmy w Amaretto.;-) O mały włos, a zrezygnowalibyśmy z tego drinka ponieważ w polskojęzycznych wersjach tego przepisu pojawiało się piwo. Kombinacja piwa z wódką nie bardzo mi się podobała, ale wpisałem nazwę drinka w zagraniczną wyszukiwarkę i okazało się, że tam zamiast piwa dodaje się słodko - kwaśny mix. Ot mała różnica;-) Taka wersja wydała nam się ok, więc zmieszaliśmy wszystkie składniki i popijamy sobie teraz takiego bardzo smacznego weekendowego dnika. Przepis pochodzi ze strony idrink.com. SKŁADNIKI: 1 część Amaretto, 1 część wódki, 1 część słodko - kwaśnego mixu: od jeden do półtora łyzki soku z cytryny wymieszanego z łyżeczką cukru pudru, 6 części soku pomarańczowego.    SPOSÓB WYKONANIA: Wymieszać wszystkie składniki z dodatkiem lodu. 