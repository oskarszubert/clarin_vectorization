Skoro powiedziało się "a" czyli placki, to trzeba było powiedzieć "b", czyli sos grzybowy;-) Tym sposobem na talerzu oprócz placków ziemniaczanych pojawił się bardzo smaczny kurczak duszony z winem, suszonymi grzybami i czosnkiem. Pycha obiad! Przepis na kurczaka pochodzi z książki Petera Trnka pt. "The Best of Czech Cooking".    SKŁADNIKI: 4 piersi lub udka z kurczaka, 1 średnia cebula drobno posiekana, 3 łyżki smalcu lub oleju, 3 roztarte ząbki czosnku, 2,5 dag suszonych grzybów, 2 łyżki posiekanej natki pietruszki, 1 łyżeczka majeranku, 1 szklanka białego wytrawnego wina, sok z jednej cytryny, 2 łyżki mąki.SPOSÓB WYKONANIA: Grzyby namoczyć w szklance cieplej wody. Odcedzić, drobno posiekać, a płyn zachować. Na rozgrzanym tłuszczu smażyć na złoto porcje kurczaka. Dodać cebulę i czosnek. Dodać wino, płyn z grzybów i sok z cytryny. Doprawić solą i pieprzem. Przykryć pokrywka i dusić 30 minut obracając kurczaka jeden raz. Żeby zagęścić sos wymieszać w małej szklance make z kilkoma łyczkami wody. Dodać do sosu i gotować jeszcze przez 2 minuty. Danie podawać posypane natką pietruszki. 