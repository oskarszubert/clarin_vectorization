Bardzo łatwe w przygotowaniu ciasto, które na dobrą sprawę można przygotować wykorzystując każdy inny owoc. Gorąco polecamy!! Przepis pochodzi z bloga AZ Cookbook.    SKŁADNIKI: 5 dużych czyli ok. 1 kg jabłek najlepiej Granny Smith, około łyżeczki cynamonu, 4 duże jajka w temperaturze pokojowej, 1 szklanka cukru, pół łyżeczki ekstraktu z wanilii, 1 szklanka mąki, masło do wysmarowania blaszki, 1 łyżka bułki tartej, cukier puder do posypania.SPOSÓB WYKONANIA: Jabłka obrać i wykroić z nich gniazda nasienne. Pokroić w ćwiartki. Wysmarować masłem tortownicę o średnicy 23 cm. Wysypać bułką tartą. Włożyć jabłka. Posypać cynamonem. Utrzeć jajka z cukrem. Dodać wanilię i mąkę. Dokładnie wymieszać. Wylać na jabłka. Nie mieszać. Piec ok. 50 - 60 minut w temperaturze 180 stopni. Posypać cukrem pudrem. Podawać z lodami oraz kawą lub herbatą. 