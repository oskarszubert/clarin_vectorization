Chodził za nami klasyczny schabowy i tym razem podaliśmy go z kuskusem oraz fajnym maślano - pomidorowym sosem z kurek. Przepis na sos, który robiliśmy z podwójnej ilości pochodzi ze strony kuchnia.gazeta.pl.    SKŁADNIKI: 10 dag kurek, 1 pomidor (15 dag), 1/2 szklanki bulionu z kury (może być z kostki), 1 łyżka posiekanej bazylii, 3 łyżki masła, 5 łyżek białego wytrawnego wina, 1 ząbek czosnku, 3 łyżki oliwy, sól, pieprz. SPOSÓB WYKONANIA: Na rozgrzanej oliwie połączonej z 2 łyżkami masła podsmażyć rozdrobniony czosnek, umyte i sparzone posolonym wrzątkiem kurki, obrany i pokrojony w kostkę pomidor. Zalać winem oraz bulionem, dusić 3-4 min. Dodać pozostałe masło i bazylię, doprawić solą i pieprzem. 