To przepis, który braliśmy pod uwagę przygotowując się do Dnia Czosnku. Tak się akurat złożyło, że w tym samym czasie Agata opublikowała zaproszenie do zabawy pt. "Tydzień z ciecierzycą", tak więc postanowiliśmy zachować go właśnie na tę okazję. Danie proste w przygotowaniu i co najważniejsze, fajnie się je zjada;-) Przepis pochodzi z serwisu Myrecipes.com. Inne nasze przepisy z ciecierzycą to: sałatka z kuskusem i kurczakiem oraz hummus.    SKŁADNIKI: 2 łyżeczki oliwy, 2 obrane i rozgniecione ząbki czosnku, 3/4 łyżeczki soli, 1/4 łyżeczki rozgniecionego czerwonego pieprzu, odcedzona puszka ciecierzycy o pojemności ok. 43 dag - my ugotowaliśmy 25 dag suchej ciecierzycy, ok. 400 ml bulionu z kurczaka, półtorej szklanki makaronu - muszle, pół szklanki pomidorów koktajlowych przekrojonych na połówki, 2 posiekane ząbki czosnku, 1 łyżka posiekanej natki pietruszki, 1 łyżka świeżego soku z cytryny, 3 łyżki startego parmezanu.SPOSÓB WYKONANIA: Rozgrzać oliwę na średnim ogniu. Dodać rozgnieciony czosnek i smażyć przez minutę. Dodać sól, pieprz, ciecierzycę oraz bulion. Zagotować, przykryć i dusić przez 15 minut. W międzyczasie ugotować makaron w osolonej wodzie. Zmiksować ciecierzycę z dodatkami z którymi się dusiła. Otrzymaną pastę dokładnie wymieszać z makaronem, pomidorami, posiekanym czosnkiem, natką i sokiem z cytryny. Posypać serem i serwować. 