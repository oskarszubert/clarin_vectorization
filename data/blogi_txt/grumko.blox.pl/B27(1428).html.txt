Po strawieniu spaghetti z sosem szpinakowym proponujemy Wam w ramach deseru wypicie smacznego truskawkowego drinka;-) Jego przygotowanie zaplanowaliśmy już w noc sylwestrową kiedy to popijaliśmy batidę kokosową;-) Tak nam wtedy zasmakowała, że postanowiliśmy w sezonie przygotować truskawkową wersję tego popularnego w Brazylii drinka;-) Naszym zdaniem jest ona smaczniejsza od batidy kokosowej, ale o tym najlepiej przekonać samemu;-) Przepis pochodzi z książki "Banany w rytmie samby: Kuchnia brazylijska" i jest również naszą kolejną propozycją w ramach akcji "Z Widelcem przez kuchnie obu Ameryk". Brazylia: Batida truskawkowa / Batida De Fresa SKŁADNIKI: 60 ml wódki z trzciny cukrowej cachaça, pół szklanki truskawek, 60 ml słodzonego skondensowanego mleka, 1 - 2 łyżeczki cukru, 1 szklanka lodu.SPOSÓB WYKONANIA: Wszystkie składniki włożyć do blendera i zmiksować. 