Kilka miesięcy temu podawaliśmy przepis na suwlaki z wieprzowiny, więc dziś dla odmiany ich wersja drobiowa serwowana z sosem tzatzki. Proste i smaczne danie przy którym można miło spędzić np. część urodzinowego popołudnia;-) Przepis pochodzi ze strony My Recipes.    SKŁADNIKI: Suwlaki: 3 łyżki świeżo wyciśniętego soku z cytryny, 1 i pół świeżego posiekanego lub pół łyżeczki suszonego oregano, 2 łyżeczki oliwy z oliwek, pół łyżeczki soli, 4 przeciśnięte przez praskę ząbki czosnku, 25 dag mięsa z piersi z kurczaka pokrajanego w kostkę., 1 średnia cukinia pokrajana w kostkę. Tzatziki: pół szklanki obranego i pozbawionego pestek ogórka, pół szklanki jogurtu naturalnego, 1 łyżka soku z cytryny, 1/4 łyżeczka soli, 1 przeciśnięty przez praskę ząbek czosnku.    SPOSÓB WYKONANIA: Połączyć ze sobą sok z cytryny, oregano, oliwę, sól i czosnek. Dodać kurczaka i marynować 30 minut w lodówce. Osączyć z marynaty i na przemian z cukinią nadziewać na szpadki. Grillować ok. 8 minut aż mięso i cukinia ładnie się zezłocą. Wymieszać składniki sosu. Podawać z szaszłykami. 