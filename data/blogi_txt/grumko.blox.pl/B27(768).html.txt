Fantastyczna zupa! Jedna z najlepszych jakie do tej pory jedliśmy! Ugotowaliśmy ją na wywarze z kurczaka, a dodatek żytniego chleba sprawia, że jeśli lubicie żurek, to ta zupa na pewno przypadnie Wam do gustu. Przepis pochodzi z książki Petera Trnka pt. "The Best of Czech Cooking".    SKŁADNIKI: 1 średni chleb żytni lub pumpernikiel, 8 szklanek wody lub rosołu, 1 łyżeczka zmiażdżonych nasion kminku, 1 łyżka masła, 1/4 szklanki gęstej śmietany, 2 żółtka, 2 łyżki posiekanej natki pietruszki. SPOSÓB WYKONANIA: Chleb pokroić w kostkę i przełożyć do garnka. Dodać wodę lub rosół, nasiona kminku, sól i pieprz do smaku. Powoli doprowadzić do zagotowania. Zmniejszyć gaz i gotować 15 minut. Zupę zmiksować blenderem. Dodać śmietanę, żółtka, masło. Wymieszać. Podgrzać na ogniu nie dopuszczając do zagotowania. Posypać natkę. 