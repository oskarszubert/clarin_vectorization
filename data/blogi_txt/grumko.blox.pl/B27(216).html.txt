Nie ukrywam, że zaliczamy się do miłośników programów Nigelli Lawson;-)). Ostanio na tej stronie trafiłem właśnie na ten przepis, który pochodzi z książki "Nigella gryzie".  Prosto i szybko otrzymujemy kurczaka o chrupiącej skórce i o środku rozpływającym się w ustach. Mimo wszystko dla nas numerem jeden jeśli chodzi o kurczaki moczone w mleku pozostaje przepis z "Kuchni zdrowego serca" Katarzyny Pośpieszyńskiej na Panierowany Kurczak Pieczony. 2-4 pałki z kurczaka namoczyć w mleku pełnotłustym - (750 ml mleka + 1 łyżeczka soli ). Wstawić do lodówki na noc lub kilka godzin. Później wszystko przełożyć do garnka i doprowadzić do wrzenia. Gotować na niewielkim ogniu , aż mięsko będzie ugotowane . Nie przejmować się powstałym kożuchem, tak ma być . Wyjąć mięso , przestudzić .Nie musi być całkowicie zimne. Wymieszać ( 125 g mąki , 1 łyżeczkę pieprzu caynne, 1 łyżeczkę soli ). Kawałki kurczaka w tym obtaczać , następnie w jajku ( lekko ubite ) i na koniec znów w mące. Pozostawić na około 15 min. - aż lekko obeschnie. Na patelni rozgrzać mocno dużo tłuszczu ( aż prawie będzie dymił ), kłaść kawałki kurczaka i obsmażać z każdej strony po 1 minucie , aż skórka będzie złoto-brązowa i chrupiąca. 