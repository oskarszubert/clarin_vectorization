Kiedy kilka   tygodni temu zaczynaliśmy planować naszą kolejną kulinarną podróż szybko okazało się, że Afryka to tak naprawdę aż ponad 60 mniejszych lub większych państw. Z kolei rzut oka w kierunku Australii i Oceanii uświadomił nam, że w skład tego kontynentu wchodzi tylko 14 krajów.To podsunęło nam pomysł, aby tym razem wydłużyć   nieco naszą zabawę i na spokojnie przyjrzeć się kuchni obu kontynentów naraz.    W związku z tym pierwotnie planowaliśmy, aby akcja „Z Widelcem przez Afrykę, Australię i Oceanię” trwała 18 miesięcy i zakończyła się w połowie 2013r. Kiedy jednak do czasu, który postanowiliśmy przeznaczyć na przygotowanie afrykańskich i australijskich potraw zaczęliśmy dodawać przerwy związane ze świętami, naszymi zaplanowanymi wyjazdami oraz tymi, które pewnie po drodze się przytrafią, to doszliśmy do wniosku, że najlepszym rozwiązaniem będzie rozłożenie naszej zabawy na okres dwóch lat.Ten   jakby nie było dosyć długi przedział czasowy pozwoli nam również na przygotowanie dań, na które mamy ochotę już od dawna, a do tej pory napięty kalendarz każdej   naszej następnej kulinarnej podróży sprawiał że odkładaliśmy ich ugotowanie na bliżej nie określoną przyszłość. I tak np.   w styczniu przygotujemy znowu kilka hiszpańskich dań z książki, którą nie tak dawno przywieźliśmy z   Barcelony i z którą chcielibyśmy się   w końcu bliżej zaprzyjaźnić.Tradycyjnie wszystkich chętnych zapraszamy do wspólnej zabawy i poznawania nowych smaków.     Swoje propozycje publikujcie na blogach pomiędzy 1 stycznia 2012r, a 19 grudnia 2013r., a każdy wpis opatrzcie słownym lub obrazkowym odsyłaczem do naszego podsumowania.Linki do przygotowanych przez Was dań przesyłacie nam na adres: sblister@interia.pl.Nie zapomnijcie podać nazwy kraju z którego pochodzi dany przepis. PozdrawiamyIrena i Andrzej 