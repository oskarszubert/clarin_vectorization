A to nasz wczorajszy obiad. W planach miał być na dwa razy, ale tak nam zasmakował, że zjedliśmy go w całości przy pierwszym podejściu;-) Przepis pochodzi z książki Jenny Stacey pt. "Potrawy z ziemniaków".   SKŁADNIKI: ZIEMNIAKI: 450 g, 25 g masła, 6 łyżek mąki. Farsz: 1 łyżka oleju roślinnego, 1 posiekana szalotka, 1 zmiażdżony ząbek czosnku, 1 pokrajana w kostkę czerwona papryka, 175 g tuńczyka z puszki po odsączeniu z puszki. 50 g kukurydzy z puszki po odsączeniu z zalewy, 150 ml mleka, 3 roztrzepane jajka, 1 łyżka posiekanego koperku, sól, pieprz, 50 g dojrzałego pikantnego startego sera. Do dekoracji: świeże łodyżki koperku, plasterki cytryny.   SPOSÓB WYKONANIA: Pokrojone w kostkę ziemniaki gotować przez 10 minut. Odcedzić i rozgnieść na masę. Dodać masło i mąkę i zagnieść ciasto. Rozgnieść ciasto ziemniaczane na oprószonej mąką stolnicy, a następnie wypełnić nim okrągłą formę o średnicy 20 cm. Nakłuć ciasto widelcem. Przykryć papierem do pieczenia, obciążyć fasolą i przez 20 minut piec w nagrzanym do 200 stopni piekarniku. Rozgrzać olej, dodać szalotkę, czosnek i paprykę. Całość smażyć przez 5 minut. Następnie dokładnie odlać tłuszcz i położyć na podpieczonej dolnej warstwie ciasta. Porozrywać tuńczyka na małe kawałki i ułożyć w następnej warstwie. Roztrzepać w misce mleko, jajka i koperek. Przyprawić solą i pieprzem. Dodać do masy z ryb i warzyw, posypać serem. Przez 20 minut piec w piekarniku do momentu zapieczenia farszu. Udekorować koperkiem i plastrami cytryny. Podawać ze świeżą sałatą lub mieszanymi warzywami. 