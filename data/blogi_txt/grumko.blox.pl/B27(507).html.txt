Na chwilę powrócimy do Święta Narodowego Szwajcarii, które przypada już w piątek 1 sierpnia. Święto to obchodzone jest od 1891 roku i upamiętnia odnalezienie dokumentu z 1291 roku, w którym trzy kantony : Uri, Schwyz i Unterwalden założyły konfederację, która była zalążkiem powstania obecnej Szwajcarii. Przy okazji naszła mnie myśl, że fajnie by było uczcić kulinarnie nasze święto narodowe i w listopadzie przygotować z tej okazji trochę naszych tradycyjnych potraw. Jak myślicie?? Co do samych pomidorów to wyszły nam trochę za kwaśnie, ale to wina odmiany której użyliśmy. W związku z tym serwowaliśmy je do kanapek z wędliną, które uprzednio smarowaliśmy upieczonym z pomidorami czosnkiem i wtedy było ok. Przepis pochodzi z książki "Smaki Hiszpanii" wydawnictwa Parragon.   SKŁADNIKI: 8 ciemnoczerwonych pomidorów, 3 gałązki świeżego tymianku oraz dodatkowe na przybranie, 12 nie obranych ząbków czosnku, 1/4 szklanki oliwy, sól i pieprz.    SPOSÓB WYKONANIA: Pomidory przekroić wzdłuż na połówki i ułożyć (przekrojoną częścią do góry) w jednej warstwie w dużym naczyniu żaroodpornym naczyniu. Pomiędzy pomidorami poukładać gałązki tymianku i ząbki czosnku. Pomidory skropić oliwą i posypać sola i pieprzem. Piec przez 40-45 min w piekarniku nagrzanym do 220 stopni, aż pomidory będę miękkie i zaczną się zwęglać na bokach. Wyjąć i wyrzucić gałązki tymianku. Doprawić sola i pieprzem. Przybrać świeżym tymiankiem i podawać na gorąco lub ciepło. Już na stole wycisnąć miąższ z ząbków czosnku na pomidory. 