SKŁADNIKI:1 kilogram fasolki szparagowej, szklanka oliwy, 2 średnie cebule, ząbek czosnku, pół kilograma dojrzałych pomidorów, natka pietruszki,  sól i pieprz, łyżka cukru   SPOSÓB WYKONANIA: Fasolkę obieramy z włókien i kroimy na kawałki ok. 3 cm. W rondlu rozgrzewamy oliwę, wrzucamy drobno posiekaną cebulę i czosnek. Smażymy aż będą miękkie, ale nie zrumienione. Dodajemy pomidory bez skóry i pestek, fasolkę oraz dużą garść posiekanej natki pietruszki. Przyprawiamy solą, pieprzem i cukrem. Przykrywamy i dusimy na wolnym ogniu ok. 30 minut. Podajemy na zimno. 