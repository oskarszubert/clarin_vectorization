Do przygotowania tej zapiekanki użyliśmy filetów z mintaja, ale nic nie stoi na przeszkodzie by zastąpić je np. śledziami, które ponoć w smaku przypominają latające ryby. Siłą tego dania jest świetne połączenie smaku wszystkich składników i zgodnie uważamy, że była to jedna z najsmaczniejszych zapiekanek jakie do tej po jedliśmy! Przepis pochodzi ze strony recipeisland.com, a przy okazji uchylimy rąbka tajemnicy, że za kilka dni planujemy zapiec po raz kolejny rybę tyle, że tym razem z makaronem;-)  Barbados: Ryba zapiekana pod puszystymi ziemniakami SKŁADNIKI: 6 - 8 latających ryb - użyliśmy filetów z mintaja, 2 pomidory w plasterkach, 2 cebule pokrojone w plasterki, 2 ugotowane na twardo jajka w plasterkach, sos brązowy, 1 rozkłócone jajko, bułka tarta, puszyste ziemniaki.SPOSÓB WYKONANIA: Rybę wyfiletować. Można zamarynować w mieszance soli, pieprzu, ostrej papryki, natki pietruszki i drobno posiekanej cebuli. Panierować w jajku i bułce. Usmażyć. Połowę ryby wyłożyć w żaroodpornym naczyniu. Na rybie ułożyć połowę plasterków cebuli, pomidorów oraz jajek. W tej samej kolejności ułożyć warstwy pozostałej ryby, cebuli i jajek. Polać sosem. Przykryć warstwą puszystych ziemniaków i zapiekać w temperaturze 170 stopni przez 30 - 40 minut. 