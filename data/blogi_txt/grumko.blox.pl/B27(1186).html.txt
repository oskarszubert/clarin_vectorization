Mmmmm to była uczta;-) Jedna z pyszniejszych przystawek jakie do tej pory jedliśmy!! Danie przygotowaliśmy z dwóch średniej wielkości bakłażanów, z których wycięliśmy krajalnicą 13 plastrów. Żeby ograniczyć ilość tłuszczu upiekliśmy je piekarniku, przedtem smarując jednak delikatnie oliwą. Ilości nadzienia nie zwiększaliśmy, bo spokojnie wystarczyła nam na taką ilość plasterków. Jeśli nie jesteście zbyt czosnkowi to uważajcie, bo te użyte do przygotowania 4 ząbki dają na prawdę nieźle popalić;-) Przepis na "Badimcan Borucuqlari" pochodzi z bloga AZ Cookbook.    SKŁADNIKI: 1 duży bakłażan, 125 ml oleju roślinnego, 2 łyżki majonezu, 4 ząbki rozgniecionego czosnku, pół szklanki posiekanych orzechów włoskich, półtorej szklanki posiekanej świeżej natki pietruszki lub kolendry.SPOSÓB WYKONANIA: Bakłażana pokroić wzdłuż na 8 półcentymetrowych plastrów. Posolić i odstawić na cedzaku na 30 minut. Opłukać i osuszyć. Na rozgrzanym oleju smażyć bakłażany po 5 minut z każdej strony. Wyjąć i osączyć na papierowym ręczniku. Bakłażany można również upiec w piekarniku. Plastry bakłażanów smarować majonezem, posypać rozkruszonym czosnkiem i orzechami. Na wierzch ułożyć zioła. Zrolować i przełożyć na półmisek. Podawać. 