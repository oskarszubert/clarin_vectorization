Jadaliśmy mięsa w różnych sosach słodko - kwaśnych, a akurat ten wydaje nam się zdecydowanie najlepszy! Podoba nam się przede wszystkim to, że jest bardzo delikatny i nie zagłusza smaku mięsa oraz warzyw. Przepis pochodzi ze strony FilipinoFoodRecipes.Net. Filipiny: Wieprzowina słodko - kwaśna SKŁADNIKI: pół kilograma polędwiczki wieprzowej pokrojonej na kawałki, 1 mała puszka ananasa, 1 duża pokrojona w ćwiartki cebula, 1 pokrojona w plasterki czerwona papryka, 1 pokrojona w plasterki zielona papryka, 2 łyżki sosu sojowego, 3 łyżki oleju z orzeszków ziemnych, 4 łyżki skrobi kukurydzianej, 3 łyżki keczupu, 1 łyżka cukru, 1 łyżeczka soli, 3 posiekane ząbki czosnku.SPOSÓB WYKONANIA: Mięso zalać dwoma szklankami wody, dodać pół łyżeczki soli i gotować do miękkości. Odcedzić, a wywar zachować. Wymieszać 2 łyżki skrobi z sosem sojowym, a następnie wymieszać z mięsem. Polędwiczki usmażyć na złoty kolor. Pozostałe 2 łyżki skrobi wymieszać z pół szklanki wywaru z gotowania mięsa, odstawić. Podsmażyć czosnek oraz cebulę. Dodać papryki, ananasa z syropem, keczup, cukier oraz pół łyżeczki soli. Dodać wymieszaną wcześniej skrobię z wywarem. Gotować aż sos zgęstnieje. Sosem polać usmażone polędwiczki i podawać z ryżem. 