Pastel de papas to popularna argentyńska zapiekanka z ziemniaków, mięsa mielonego oraz jajek. Jest to idealna propozycja dla miłośników puree ziemniaczanego, które zdecydowanie dominuje w tym daniu. Dodatki sprawiają, że nie staje się ono nudne i naprawdę ciężko jest się od niego oderwać;-) Przepis pochodzi z serwisu Popular Traditional Argentina Food,   Argentyna: Pastel de papas SKŁADNIKI: 4 szklanki puree ziemniaczanego, 2 jajka ugotowane na twardo, pół łyżeczki posiekanej natki pietruszki, 2 łyżki startego sera, 1 posiekana cebula, 2 posiekane pomidory, 1 łyżka sosu pomidorowego, 1 roztarty ząbek czosnku, pół szklanki oleju, 2 szklanki mielonej wołowiny, przyprawy do smaku. SPOSÓB WYKONANIA: Na oleju usmażyć cebulę i czosnek. Dodać pomidory, sos pomidorowy. Podsmażyć, a następnie dodać wołowinę. Gdy wołowina będzie prawie usmażona dodać ser oraz natkę i posiekane jajka. Doprawić. W wysmarowanym tłuszczem naczyniu do zapiekania wyłożyć połowę ziemniaków. Przykryć masą mięsną, a na nią wyłożyć resztę ziemniaków. Piec do lekkiego zbrązowienia. 