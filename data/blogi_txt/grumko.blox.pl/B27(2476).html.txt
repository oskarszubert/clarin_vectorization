Tunezja: Zupa selerowo - czosnkowa ŹRÓDŁO: Recipes4Us.Co.Uk. UWAGI: Przepis jes również naszą propozycją w III Festiwalu Kuchni Arabskiej, który zorganizowała Panna Malwinna. SKŁADNIKI: 6 łyżek oliwy, 6 posiekanych ząbków czosnku, 35 dag ciecierzycy namoczonej na noc w wodzie, 2,2 litra bulionu z kurczaka, 2 posiekane cebule, 3 posiekane marchewki, 6 posiekanych łodyg selera naciowego, sól i pieprz, sok z jednej cytryny, 3 łyżki posiekanej kolendry.  SPOSÓB WYKONANIA: Na rozgrzanej połowie oliwy smażyć czosnek przez 2 minuty. Dodać ciecierzycę, wlać bulion i gotować do miękkości ciecierzycy czyli ok. 1 godziny. W międzyczasie rozgrzać pozostałą oliwę. Dodać cebulę, marchewkę i seler. Wymieszać i smażyć przez 20 minut, mieszając od czasu do czasu. Kiedy ciecierzyca będzie miękka dodać do zupy masę cebulową. Doprawić solą, pieprzem, sokiem z cytryny i kolendrą. Wymieszać i gotować przez 5 minut. Podawać na ciepło. 