Ależ my lubimy przyprawę 5 smaków!! Kto jeszcze jej nie kosztował powinien koniecznie spróbować np. gotując sobie taką pyszną potrawkę! Przepis pochodzi ze strony ThaiTable.Com. Tajlandia: Potrawka z jajek i wieprzowiny o pięciu smakach / Kai Pa - Loh SKŁADNIKI: 3 jajka, 30 dag wieprzowiny, 3 obrane ząbki czosnku, pół łyżki białego tajskiego pieprzu, 1 opakowanie 15 dag tofu do smażenia, 4 łyżki jasnego tajskiego sosu sojowego, 1 łyżka ciemnego tajskiego sosu sojowego, 5 łyżek cukru palmowego, 1 łyżeczka przyprawy 5 smaków, 1 łyżka oleju, 3 szklanki wody. SPOSÓB WYKONANIA: Jajka ugotować na twardo. Obrać ze skorupek. Wieprzowinę pokroić w kostkę. Czosnek zmiksować z pieprzem. Rozgrzać olej i smażyć na nim przez minutę pastę czosnkową. Dodać mięso i smażyć do momentu, aż przestanie być różowe. Dodać przyprawę 5 smaków i ciemny sos sojowy. Dodać jajka i wodę. Zagotować. Dodać jasny sos sojowy i gotować na małym ogniu przez 45 minut. Dodać cukier palmowy. Zwiększyć ogień, zagotować. Zmniejszyć ogień. Dodać tofu i gotować 30 minut. Podawać z ryżem jaśminowym. 