Naszą chhwelę przygotowaliśmy z kurczaka, ale myślimy, że zamiast kotletów jagnięcych czy kurczaka można by również z powodzeniem wykorzystać schab wieprzowy. Świetnym pomysłem jest pasta, którą miesza się ze grillowanym mięsem, a która zaledwie w ciągu kilku minut nadaje daniu fajnego posmaku. U nas dodatkiem do chhweli była sezamowa sałatka ziemniaczana. Przepis pochodzi ze strony ExploreNepal.Com. Nepal: Sezamowa Chhwela SKŁADNIKI: 90 dag kotletów jagnięcych lub piersi z kurczaka, pokrojonych w 2,5 cm kawałki - u nas kurczak, 2 łyżki soku z limonki, 1 łyżka oleju z gorczycy, 1 łyżeczka mielonego pieprzu, sól do smaku. Marynata: 1 szklanka podpieczonych ziaren sezamu, 1 łyżka soku z limonki, 1 łyżka nasion kuminu, 3 czerwone papryczki chili, 3 ząbki czosnku, 2,5 cm kawałek imbiru, 1 łyżeczka kurkumy, 4 łyżki oleju z gorczycy. Do przybrania: 1 łyżeczka nasion kopru włoskiego, 10 pokrojonych w plasterki ząbków czosnku, 1 łyżka oleju z gorczycy, pół szklanki dymki pokrojonej w 2,5 cm kawałki. SPOSÓB WYKONANIA: Wymieszać sok z limonki, olej, pieprz i sól. Mieszaną natrzeć mięso i odstawić na 30 minut. Zgrillować i każdy kawałek mięsa przekroić na pół. Zmiksować na pastę składniki marynaty. Wymieszać ze zgrillowanym mięsem. Odstawić na 10 minut. Przygotować przybranie. Na oleju podsmażyć nasiona kopru. Dodać czosnek. Zbrązowić. Przybraniem polać mięso. Posypać dymką. Wymieszać podrzucając. Podawać z zieloną sałatką. 