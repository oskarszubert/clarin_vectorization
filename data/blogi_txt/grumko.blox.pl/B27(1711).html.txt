Mieliśmy okazję już kilka razy przygotowywać zupy na bazie jogurtu i za każdym razem nam one smakowały. Tak też było i tym razem. Gorąco polecamy!! Przepis pochodzi ze strony The Art Of Uzbek Cuisine. Uzbekistan: Zupa ryżowa z jogurtem / Qatiqli hu'rda SKŁADNIKI: 50 ml oleju, 250 g mięsa (baranina lub wołowina - u nas rostbef) pokrojonego w małą kostkę, 1 duża posiekana cebula, 2 duże zmiksowane pomidory lub 2 łyżki pasty pomidorowej, 1 papryka pokrojona w kostkę, 1 marchewka pokrojona w plasterki, 100 g ryżu, 400 ml jogurtu, sól i pieprz do smaku, 1 łyżeczka mielonej kolendry.SPOSÓB WYKONANIA: Na oleju usmażyć mięso z przyprawami. Dodać cebulę i smażyć na złoto, Dodać paprykę, pomidory oraz marchewkę i podsmażyć. Dodać ryż i smażyć 2 - 3 minuty. Dodać szklankę wody, zagotować. Gotować na małym ogniu aż zupa zgęstnieje. Dodać sól i dusić 3 minuty. Zdjąć z ognia i wymieszać z jogurtem. Posypać zieleniną. Podawać. 