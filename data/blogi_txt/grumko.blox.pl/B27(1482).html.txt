To zdecydowanie hit ostatnich dni! Po raz pierwszy przygotowaliśmy tę kawę w ubiegłą sobotę, a w chwili obecnej chłodzi się w lodówce już po raz trzeci;-) Całość ma świetną konsystencję i przyjemnie smakuje toffi, no i oczywiście kawą;-) Gorąco polecamy! Przepis pochodzi ze strony tasteofcuba.com. Na koniec chcielibyśmy podziękować Madzi za M M'sową inspirację, a korzystając z okazji życzymy Ci Droga Koleżanko Mega Wspaniałych Wakacji!!;-)  Kuba: Kawa z mlecznym sosemSKŁADNIKI: 4 łyżki skrobi kukurydzianej -  u nas mąka kukurydziana, 3 szklanki mleka, 1 szklanka śmietany 36%, 2 i pół łyżki kawy instant, 1 szklanka cukru, 2 jajka, śmietana kremówka, kulki / fasolki czekoladowe. SPOSÓB WYKONANIA: Wymieszać skrobię z szklanką mleka. Na parze gotować wymieszane mleko z skrobią, resztę mleka, śmietanę, kawę i cukier. Masa powinna być gęsta. Przykryć i gotować przez 10 minut. Ubić jajka. Powoli wlać do nich szklankę kawowej mikstury. Cały czas ubijać. Przelać do reszty kawowej mikstury w garnku na parze. Dokładnie wymieszać. Gotować 2 minuty. Zdjąć z ognia i przelać do szklanek do kawy. Schłodzić w lodówce. Podawać z bitą śmietaną i kulkami / fasolkami czekoladowymi. 