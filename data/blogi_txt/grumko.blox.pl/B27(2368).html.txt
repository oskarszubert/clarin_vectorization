Hiszpania: Flamenquines z marchewką ŹRÓDŁO: blog Filozofia Smaku.  SKŁADNIKI: 8 młodych marchewek, sól, 8 plasterków gotowanej szynki, 8 cienkich plasterków sera Manchego - ponieważ mieliśmy ser Manchego w dużym trójkątnym kawałku i nie za dobrze szło nam wycinanie plasterków, to zastąpiliśmy Manchego ostrym serem w plasterkach, 2 łyżki posiekanej natki pietruszki, bułka tarta do obtoczenia, 1 - 2 roztrzepane jajka, wykałaczki do podania.  SPOSÓB WYKONANIA: Marchewki myjemy, obieramy i gotujemy w osolonej wodzie około 8 minut lub do momentu aż będą miękkie. Na plastrze wędliny układamy plaster sera, kładziemy marchewkę, posypujemy natką i zwijamy w ciasną roladkę. Kroimy w mniejsze kawałki, zanurzamy w jajku a następnie obtaczamy w bułce tartej. Smażymy na patelni na złotobrązowo. W każdy kawałek wbijamy wykałaczkę. Podajemy na ciepło, ale równie dobrze smakują jedzone na zimno z dodatkiem sosów. 