Francja: Fontainebleau z marchwiowym przecierem z cynamonem ŻRÓDŁO: „Mała Paryska Kuchnia” Rachel Khoo. Przepis inspirowany naszymi wakacjami w Paryżu i na Martynice na przełomie czerwca i lipca 2013r. Obszerną relację z tego wyjazdu znajdziecie po kliknięciu TUTAJ. SKŁADNIKI: pól laski wanilii, 200 ml śmietany kremówki, 1 łyżeczka cukru, 20 dag twarożku homogenizowanego, mielony cynamon do posypania. Przecier: 3 starte marchewki, 150 ml soku z marchwi, sok z 1 pomarańczy, 1 łyżka cukru, szczypta mielonego cynamonu. SPOSÓB WYKONANIA: Laskę wanilii rozciąć wzdłuż i wyskrobać ziarenka. Włożyć je do miski razem ze śmietaną i cukrem. Ubić na sztywno i zmieszać z twarożkiem. Wyłożony czystą ściereczką durszlak włożyć do dużej miski, a następnie umieścić w nim masę śmietanowo - twarogową. Związać ściśle rogi. Na wierzchu ustawić ciężki garnek (można wlać do niego wodę, by go dodatkowo obciążyć) i wszystko wstawić do lodówki na noc lub na całą dobę. Przygotować przecier: Wszystkie składniki wrzucić do garnka, przykryć i doprowadzić do wrzenia. Gotować przez 10 minut, a następnie zmiksować na gładką masę. Wystudzić i wstawić do lodówki. Przed podaniem przelać schłodzony przecier do 4-6 salaterek, dodać po czubatej łyżce masy twarożkowej i posypać szczyptą cynamonu. 