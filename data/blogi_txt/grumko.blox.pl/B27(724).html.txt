Niedzielne śniadanie, a więc jajka na ciepło pod postacią omletu ze sporą ilością warzyw oraz wędzonej makreli. Bardzo pożywna i ciekawa w smaku potrawa. Na kolana nas nie rzuciła, ale na pewno była warta wypróbowania. Przepis na Aggekage med roget makrel pochodzi ze strony hjerteforeningen.dk.   SKŁADNIKI: 1 mała cukinia, 1 papryka, 2 cebule (1 żółta i 1 czerwona), 1 łyżka oleju rzepakowego lub oliwy z oliwek, 6 jaj, 100 ml wody, sól i pieprz, 175 g makreli wędzonej, 1 pęczek szczypiorku, 500 g pomidorów, 3 łyżki ocet balsamiczny, 2 łyżki ciekłego miodu, 1 łyżeczka musztardy Dijon.    SPOSÓB WYKONANIA: Pokroić cukinię, paprykę i biała cebulę w kostkę. Rozgrzać na patelni pół łyżki oliwy, Podsmażyć warzywa. W misce wymieszać jajka, wodę, sól i zalać nimi warzywa. Smażyć na bardzo małym ogniu ok. 10 -15 minut do zestalenia się masy. Makrelę obrać ze skóry i ości. Wyłożyć na omlecie i posypać posiekanym szczypiorkiem. Wymieszać miód, ocet, musztardę i resztę oliwy. Powstałym sosem polać pokrojone pomidory i podawać z omletem. 