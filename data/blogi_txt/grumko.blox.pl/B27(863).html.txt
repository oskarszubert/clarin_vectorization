Co prawda to jeszcze nie sezon na szparagi, ale spodobała nam się ta sałatka i dlatego przygotowaliśmy ją z dodatkiem białych szparagów konserwowych. Łatwa i lekka sałatka w sam raz na niedzielne jajeczne śniadanie;-) Przepis na Eiersalade met asperges pochodzi ze strony godutch.com.   SKŁADNIKI: 250 gram świeżych zielonych szparagów, 6 dużych kromek chleba razowego, 30 g masła, 75 g rukwi wodnej lub młodego szpinaku, 8 jajek ugotowanych na twardo, 2 łyżki posiekanych pikli, 2 łyżki posiekanych szalotek, 4 łyżki majonezu, 2 łyżki jogurtu naturalnego, 1 i pół łyżki keczupu, 2 pomidory, 1 łyżka posiekanego szczypiorku. SPOSÓB WYKONANIA: Pokroić szparagi na 2,5 cm kawałki i moczyć je przez godzinę w zimnej wodzie. Gotować w wodzie z dodatkiem soli przez 8 minut. Zdjąć z ognia, odstawić na 8 minut, a następnie odcedzić wodę. Opiec kromki pieczywa posmarowane masłem. Na grzankach położyć rukiew wodną lub szpinak. W misce wymieszać szparagi, posiekane jajka, pikle oraz szalotki. W innej misce wymieszać na gładki sos majonez, jogurt i keczup. Doprawić solą i pieprzem. Sos wymieszać z sałatką. Układać na grzankach. Pomidory obrać ze skórki i pokroić na plasterki. Ułożyć na grzankach z sałatką i posypać szczypiorkiem. 