Czekoladowe ciasto z Guinnessem ŹRÓDŁO: TasteOfHome.Com. SKŁADNIKI: Ciasto: 1 szklanka piwa Guinness lub innego ciemnego piwa, pół szklanki masła pokrojonego w kostkę, 2 szklanki cukru, 3/4 szklanki kakao (tradycyjnego, a nie rozpuszczalnego), 2 rozbełtane jajka, 2/3 szklanki kwaśnej śmietany, 3 łyżeczki ekstraktu z wanilii lub 1 łyżka aromatu waniliowego, 2 szklanki mąki, 1,5 łyżeczki sody oczyszczonej. Dekoracja: 230 g serka kremowego, 1,5 szklanki drobnego cukru, pół szklanki gęstej kremówki. SPOSÓB WYKONANIA: Tortownicę o średnicy 23 cm wysmarować tłuszczem, po czym dno wyłożyć papierem do pieczenia. W rondelku podgrzać piwo i rozpuścić w nim masło. Zdjąć z ognia. Dodać cukier, wymieszać do rozpuszczenia, wmieszać kakao. Dodać jajka, śmietanę i wanilię, zmiksować na gładką masę. Dodać mąkę i sodę, zmiksować. Przełożyć do przygotowanej tortownicy. Piec przez 45-50 minut w temp. 180 stopni C, do momentu, aż patyczek wetknięty do środka wyjmiemy czysty. Po wyjęciu z piekarnika całkowicie wystudzić, po czym zdjąć obręcz tortownicy. W dużej misce ubić serek z cukrem i kremówką. Ciasto ułożyć na paterze, na wierzchu ciasta rozsmarować kremową masę serową tak, by przypominała pianę na kuflu piwa. 