Zupa prawie jak nasz swojski rosół, ale prawie robi wielką różnicę;-) Przepis pochodzi ze strony My Recipes.    SKŁADNIKI: 1,5 - 1,8 kg mięsa z kurczaka, 6 obskrobanych marchwi, 4 łodygi selera naciowego, 1 duża cebula pokrojona na ćwiartki, 2 i pół łyżeczki soli, 1 łyżeczka ziarenek czarnego pieprzu, 2 awokado pokrojone w cienkie plasterki, 2 szklanki chipsów tortilla. SPOSÓB WYKONANIA: Kurczaka włożyć do garnka wraz z 3 marchewkami, 2 łodygami selera i cebulą. Doprawić przyprawami i zalać zimną wodą (ok. 8 szklanek).Zagotować i gotować na małym ogniu przez 30 minut. Wyjąć kurczaka i odstawić do ostudzenia. Przecedzić wywar i odrzucić warzywa. Do wywaru dodać pozostałe marchewki i łodygi selera: gotować 10 minut. Chłodnego kurczaka obrać z kości i pokroić na mniejsze kawałki. Dodać do zupy i podgrzać W 4 miseczkach układać chipsy i po pół awokado. Zalać ciepłą zupą. 