Sos ten podawaliśmy jako dodatek do sera manchego smażonego na głębokim tłuszczu. Przepis pochodzi z książki pt. "Smaki Hiszpanii" Wydawnictwa Parragon.  Hiszpania: Sos mojoSKŁADNIKI: 40 g jednodniowego chleba, bez skórki w małych kawałkach, 2 duże ząbki czosnku, pół łyżeczki soli, 1 i pół łyżki mielonej ostrej papryki, 1 łyżka mielonego kuminu, 2 łyżki czerwonego octu winnego, 5 łyżek oliwy z pierwszego tłoczenia, 2 smażone papryki ze słoika, odcedzone. SPOSÓB WYKONANIA: Chleb umieścić w misce i zalać wodą tak aby go przykryła. Odstawić na 5 minut, a później odcisnąć z niego wodę. Utrzeć czosnek z solą na pastę. Wmieszać ostrą paprykę oraz kumin. Umieścić w robocie kuchennym. Wlać 2 łyżki octu winnego i miksować. Następnie dodać chleb, 2 łyżki oliwy i powtórnie zmiksować. Przy włączonym urządzeniu dodawać po kilka kawałków papryki i miksować aż powstanie jednolity sos. Jeśli trzeba wlać więcej oliwy aż powstanie sos gładki i gęsty. Podawać z ziemniakami. 