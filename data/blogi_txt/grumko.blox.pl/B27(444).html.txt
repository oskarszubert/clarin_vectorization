Przepis pochodzi z bloga Cudawianki. Sałatkę jedliśmy na zimno bo przygotowaliśmy ją wczoraj z myślą o dzisiejszym śniadaniu. Przeszła smakami i okazało się, że przypomina nam ona  coś co już jedliśmy. Trochę nam to zajęło zanim nas oświeciło, że jest ona zbliżona smakiem do sałatki kwietniowej, którą bardzo lubimy;-) Obie są bardzo smaczne, jednak ze wskazaniem na kwietniową, bo ser wędzony ma bardziej wyrazisty smak. SKŁADNIKI: około 15 młodych małych ziemniaków, pęczek szczypiorku, łyżka chrzanu, dwie łyżki ziołowego serka o konsystencji serka philadelphia, sześć rzodkiewek, sól. SPOSÓB WYKONANIA: Obrać ziemniaki i ugotować w osolonej wodzie. Rzodkiewki pokroić na ćwiartki. Dodać do ugotowanych i odcedzonych ziemniaków. Wymieszać z chrzanem i serkiem. Dodać drobno posiekany szczypiorek. Wymieszać. Doprawić do smaku. 