Wśród wielu dań, które przygotowaliśmy wspólnie z Anitą i Majaną, nie było do tej pory żadnego napoju. Najwyższy więc czas aby nadrobić to niedopatrzenie i w związku z tym proponujemy dzisiaj napój na bazie dulce de leche, który smakuje świetnie, a szczególnie kiedy sowicie doprawi się go cynamonem;-) Jak samemu przygotować dulce de leche możecie przeczytać w tym wpisie. Po raz kolejny polecamy ten sposób, bo nie jest ani trudny, ani czasochłonny, a upieczone dulce de leche smakuje zdecydowanie lepiej niż np. gotowa masa krówkowa. Przepis pochodzi ze strony My Colombian Recipes. Kolumbia: Milkshake z dulce de leche / Malteada de Arequipe o Dulce de Leche SKŁADNIKI: 3 szklanki mleka, 1 szklanka dulce de leche np. domowej roboty, półtorej szklanki pokruszonego lodu, szczypta cynamonu.SPOSÓB WYKONANIA: Zmiksować mleko z dulce de leche i cynamonem. Dodać lód, wymieszać i podawać. 