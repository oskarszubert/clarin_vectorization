Pasta orzechowaŹRÓDŁO: Przepis pochodzi z książki Hanny Szymanderskiej "Potrawy z orzechami". SKŁADNIKI: 25 dag twarożku, 5 łyżek gęstego majonezu, szklanka drobno posiekanych orzechów włoskich, po strąku zielonej i czerwonej papryki, 3 łyżki rodzynek, kilka kropli sosu tabasco, 1/4 łyżeczki pieprzu cayenne, sól do smaku. Do dekoracji: 2-3 liście sałaty, kilka listków świeżej mięty lub melisy, paski kolorowej papryki. SPOSÓB WYKONANIA: Rodzynki sparzyć wrzątkiem i osączyć. Majonez dokładnie wymieszać z posiekanymi orzechami, twarożkiem i drobno posiekaną papryką. Dodać rodzynki, sos tabasco, sól i pieprz cayenne, dokładnie wymieszać, przykryć i wstawić na 2-3 godziny do lodówki. Podawać na liściach sałaty, udekorować paseczkami papryki i listkami melisy lub mięty. 