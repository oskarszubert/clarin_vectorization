Ciasto cytrynowe z makiem ŹRÓDŁO: QuiChefNetwork.Com. UWAGI: Do upieczenia tego ciasta zaprosiła nas Wiosenka, a jej wersję deseru możecie zobaczyć na jej blogu Eksplozja Smaku. SKŁADNIKI: 240 g mąki, 3/4 łyżeczki proszku do pieczenia, 1/2 łyżeczki soli, 156 g niesolonego masła, rozpuszczonego i wystudzonego, 60 g tłustej śmietany w temperaturze pokojowej - dodaliśmy gęstą kremówkę 30%, 3 łyżeczki startej skórki cytrynowej, 1 łyżeczka soku z cytryny, 3 łyżeczki maku, 4 jajka w pokojowej temperaturze, 250 g cukru. SPOSÓB WYKONANIA: Rozgrzać piekarnik. W misce umieścić mąkę, proszek i sól. Wymieszać. W drugiej misce wymieszać masło, śmietanę, skórkę, sok i mak. Jajka ubijać z cukrem 5 minut aż będą białe i puszyste. Delikatnie wmieszać (przesiać) szpatułką mąkę do jajek aż się połączą. Dodać 1/4 masy jajecznej do masy maślano - śmietankowej. Dodać resztę i mieszać delikatnie aż się połączą. Przełożyć ciasto do przygotowanej wcześniej formy keksowej. Piec przez 1 godzinę do suchego patyczka. Ciasto można polukrować. 