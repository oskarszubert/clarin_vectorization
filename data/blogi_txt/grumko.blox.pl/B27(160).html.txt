W niedzielę 19 września br. wybraliśmy się na imprezę zorganizowaną z okazji 150 lecia Browaru w Zabrzu. Jedną z atrakcji tego dnia była możliwość zwiedzenia niedostępnych na co dzień linii produkcyjnych. Ponieważ odwiedziliśmy w tym roku browary w Tychach i Żywcu, to bardzo chcieliśmy zobaczyć z bliska jak funkcjonuje nasz lokalny browar. Zainteresowanie zwiedzaniem było tak duże, że oczekiwanie w kolejce zajęło nam ponad godzinę.  W sumie to niewiele zwiedziliśmy, bo duża liczba chętnych sprawiła, że ok. 25 osobowe poruszały się  po zakładzie praktycznie biegiem. Na początku zobaczyliśmy linię produkcyjną piwa w puszkowego.  Później byliśmy w hali w której rozlewa się piwo butelkowe.   Na koniec zaproszono nas na degustację piwa i na tym wycieczka po browarze się zakończyła. Browar zabrzański wielkością nie może równać się z tyskim, czy żywieckim, warto było jednak wybrać się i tu, dla porównania. Szkoda tylko, że zwiedzanie odbywało się w tak zawrotnym tempie. Duże zainteresowanie mieszkańców jego zwiedzeniem może skłoni szefów browaru do częstszego otwierania jego podwojów dla zwiedzających. Widać miłośnicy lokalnego piwa są zainteresowani miejscem, gdzie ono powstaje.   Oprócz zwiedzania browaru organizatorzy przygotowali różnorodny program gwarantujący zabawę dla całej rodziny. Między innymi ustawiono miasteczko dla dzieci, zorganizowano okolicznościowe wystawy, konkursy oraz występy.   Gwiazdami wieczoru były zespoły Lady Pank oraz Dżem, a imprezę zakończył pokaz sztucznych ogni. 