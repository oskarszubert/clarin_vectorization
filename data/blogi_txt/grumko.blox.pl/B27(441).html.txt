Trafiłem na ten przepis na blogu Komarki. Bardzo mnie zaintrygował, a że ponoć do odważnych świat należy to przygotowaliśmy sobie tę jajecznicę na dzisiejsze śniadanie. Warto było, bo wyszła bardzo smacznie. W smaku jest kwaskowato - słodka, a chrupiące grzanki ładnie się komponują z puszystą jajecznicą.  SKŁADNIKI: 200 g bardzo kruchego, młodego rabarbaru, 100 g cukru, 2 kromki białego chleba, 100 g topionego masła, 80 g masła, 8 roztrzepanych jajek, 4 łyżki śmietany,, sól i świeżo zmielony pieprz.    SPOSÓB WYKONANIA: Rabarbar obrać, 2/3 pokroić w drobną kostkę, resztę w paseczki wielkości dużej zapałki. Około 100 ml wody zagotować z cukrem. Wrzucić rabarbar pokrojony w paseczki i gotować 30 sekund. Wyjąć łyżką cedzakową. Do gotującego się syropu wrzucić resztę rabarbaru i gotować ok. 1 minuty. Wyjąć i odsączyć. Chleb pokroić na duże kostki i obsmażyć na rozgrzanym topionym maśle aż się zarumienią. Grzanki odsączyć z tłuszczu na ręcznikach papierowych (ja użyłam tostów pokrojonych w kostkę, unikając tym samym dodatkowego smażenia). Masło roztopić na patelni lub w rondlu, wlać jajka i usmażyć jajecznicę. Pod koniec dodać śmietanę i rabarbarowe kostki, doprawić solą i pieprzem. Gotową jajecznicę posypać rabarbarem pokrojonym w zapałki i grzankami. 