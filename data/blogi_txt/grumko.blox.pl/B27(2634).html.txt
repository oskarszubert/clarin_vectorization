Wybrzeże Kości Słoniowej: Purée z awokado z tuńczykiem / Purée d'Avocat au Thon ŹRÓDŁO: Celtnet.Org.Uk. SKŁADNIKI: 2 awokado, 2 pomidory bez skórki i pestek, pół posiekanej cebuli, 1 starty ząbek czosnku, 1 puszka tuńczyka w sosie własnym, sok z 1 limonki, 1 limonka pokrojona na plasterki, sól i czarny pieprz do smaku. SPOSÓB WYKONANIA: Obrać awokado i posiekać. Umieścić w blenderze razem z kawałkami pomidorów, cebulą, czosnkiem, sokiem z limonki. Zmiksować. Doprawić do smaku solą i pieprzem. Na środku talerzyka ułożyć przygotowane purée z awokado, a wokół niego ułożyć kawałki tuńczyka i plasterki limonki. 