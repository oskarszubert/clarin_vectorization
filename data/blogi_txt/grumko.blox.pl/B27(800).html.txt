Dziś urodziny Ireny, więc na dzień dobry zjedliśmy sobie po kawałku smacznego sernika czekoladowego z nutellą;-) Przepis pochodzi z bloga Doroty.    SKŁADNIKI: Składniki na spód: 150 g ciastek digestive, 2 łyżki nutelli, 1/2 łyżeczki cynamonu. Składniki na masę serową: 500 g sera śmietankowego (3 - krotnie zmielonego), 0,5 szklanki cukru (można dać więcej, jeśli ktoś lubi bardzo słodkie), 3 jajka, 1 łyżka proszku budyniowego waniliowego, 1/4 szklanki kwaśnej śmietany, 100 g gorzkiej czekolady, 2 - 3 czubate łyżki nutelli - daliśmy 3.    SPOSÓB WYKONANIA: Tortownicę o średnicy 20 cm wyłożyć folią aluminiową. Ciastka pokruszyć, dodać nutellę i cynamon, dokładnie wymieszać. Masę ciasteczkową wyłożyć do tortownicy i wstawić do lodówki na około 30 minut. Czekoladę rozpuścić w kąpieli wodnej lub mikrofali i ostudzić. Ser ubić z cukrem na gładką masę. Dalej ubijając dodawać jajka, proszek budyniowy i śmietanę. Masę podzielić na 3 części. Do jednej z nich dodać rozpuszczoną czekoladę, wymieszać. Do drugiej nutellę, zmiksować. Kolejno porcjami nakładać masę serową na przygotowany spód. Najpierw, poczynając od warstwy najgęstszej - czekoladowa, potem warstwa z nutellą, na końcu warstwę białą Piec w temperaturze 180 stopni przez około godzinę. Można również od góry przykryć folią aluminiową. Sernika tego nie pieczemy do tzw. suchego patyczka. Wystarczy, że powierzchniowa warstwa sera będzie ścięta aż do środka. 