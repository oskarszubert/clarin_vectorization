Ten przepis może wydawać się trochę skomplikowany, ale kiedy wcześniej przygotuje się wszystkie potrzebne składniki, to ugotowanie tego dania nie powinno stwarzać żadnych większych problemów. Jest przy tym sporo frajdy, a w dodatku na koniec otrzymamy talerz pełen różnych wspaniałych smaków!! Przepis pochodzi ze strony AsiaRecipe.Com. Bhutan: Kamrupi biriani ze smażonymi warzywamiSKŁADNIKI: 3 szklanki ryżu, 100 - 200 g zielonego groszku, pół łyżeczki kurkumy, 6 - 8 ziaren zielonego kardamonu, 4 ziarna czarnego kardamonu, 2 główki czosnku, 10 - 15 goździków, 4 piersi z kurczaka, olej, 5 małych bakłażanów, 20 orzechów nerkowca, 10 cm kawałek imbiru, 1 pęczek kolendry, 1 duża cebula, 1 mała główka brokułów, 4 ziemniaki, 1 duża cebula w plasterkach. SPOSÓB WYKONANIA: Ryż ugotować na dwa sposoby. Sposób I: Rozgrzać 1 - 2 łyżeczki oleju. Dodać 4 ziarna zielonego kardamonu i 2 ziarna czarnego kardamonu. Dodać orzechy nerkowca, 3/4 porcji ryżu. Podlać wodą i ugotować. Sposób II: Rozgrzać 1 łyżeczkę oleju. Dodać 4 goździki. Dodać 1/4 porcji ryżu. Podlać wodą. Dodać pół łyżeczki kurkumy. Ugotować. Następnie wymieszać obie porcje ryżu. Posiekać kolendrę. Zetrzeć imbir. Rozetrzeć czosnek. Wymieszać pozostały kardamon i zgnieść. Groszek przesmażyć na oleju. Bakłażany i brokuły pokroić na małe kawałki. Ziemniaki ugotować, obrać ze skórki i pokroić na małe kawałki. Rozgrzać olej. Dodać cebulę, 5 goździków, 1/4 kolendry, 1/4 imbiru, połowę czosnku, połowę rozgniecionych ziaren kardamonu. Smażyć kilka minut. Zdjąć z patelni. Dodać bakłażany i brokuły. Gdy będą miękkie zdjąć z patelni. Na tym samym oleju smażyć ziemniaki, a następnie dodać ponownie bakłażany, brokuły oraz zielony groszek. Dokładnie wymieszać i chwilę smażyć razem. Kurczaka pokroić w kostkę. Wymieszać z pozostałym imbirem, pozostałym czosnkiem, pozostałym rozgniecionym kardamonem. Rozgrzać olej. Dodać 1/2 kolendry. Podsmażyć. Dodać kurczaka, 5 goździków i smażyć aż kurczak będzie prawie miękki. Dodać 1/4 imbiru, 1/4 kolendry. Wymieszać i dusić kilka minut. Podawać z przygotowanym wcześniej ryżem i warzywami. 