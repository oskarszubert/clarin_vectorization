Co prawda nazwa kojarzy się z omletem, ale nam to danie bardziej przypomina tort naleśnikowy na słodko;-) Placki i farsz przygotowaliśmy wczoraj tak więc dzisiaj tylko złożyliśmy je w całość no i zapiekliśmy. Trzeba przyznać, że jest to dosyć ciężka propozycja jak na godzinny poranne, ale nam po - co by nie powiedzieć - monotonnych śniadaniach hotelowych bardzo przypadła do gustu;-) Przepis pochodzi ze strony welw.com. SKŁADNIKI: Ciasto: 4 szklanki mleka, 3 łyżki cukru, 2 i 3/4 szklanki maki, 1 łyżeczka soli, 4 jajka. Nadzienie: 1 szklanka cukru pudru lub 1/4 granulowanego, 45 dag kremowego serka, 1 szklanka kwaśnej śmietany, 2 jajka, 1 łyżeczka startej skórki cytrynowej, 1/4 szklanki bułki tartej.SPOSÓB WYKONANIA: Wymieszać dokładnie składniki ciasta. Odstawić na 15 minut. Smażyć omlety, które następnie układać na ogrzanym półmisku. Wymieszać składniki farszu. Omlety układać w naczyniu do zapiekania przekładając je nadzieniem. Na wierzchu powinien znaleźć się omlet. Piec 15 - 20 minut w 160 stopniach. Podać polane rozpuszczonym masłem. 