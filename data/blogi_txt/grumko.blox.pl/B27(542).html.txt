Dziś na śniadanie były proste i bardzo smaczne tosty z wykorzystaniem chleba tostowego o aromacie pizzy, który jak już wiecie upiekliśmy sami i nadal jesteśmy z tego powodu z siebie bardzo dumni;-) Przepis pochodzi ze strony gotowanie.onet.pl. SKŁADNIKI: 4 kromki chleba tostowego, masło, 4 plasterki szynki, 25 dag twarogu, jajko, cebula, łyżka posiekanych świeżych ziół, sól, pieprz.    SPOSÓB WYKONANIA: Chleb cienko posmarować masłem, ułożyć plasterki szynki. Twaróg utrzeć z jajem, dodać posiekaną cebulę, przyprawy i zioła do smaku. Tosty z szynką ułożyć na blasze, posmarować masą twarożkową i wyrównać powierzchnię. Piec 15-20 minut na środkowej półce piekarnika rozgrzanego do temp.225-250 C. 