W tym przepisie naszą uwagę zwróciły bławatki, a że udało nam się je kupić, to postanowiliśmy wypróbować to danie. Ryba podana w ten sposób jest bardzo smaczna, ale swój fajny smak zawdzięcza głównie sosowi chili, a nie kwiatkom. Naszym zdaniem, to taki bajer, który jakoś specjalnie na smak dania nie wpływa. Niemniej kolejne ciekawe kulinarne doświadczenie za nami;-) Przepis pochodzi z bloga Malaysian Recipes.   Malezja: Sola panierowana w kwiatach bławatka SKŁADNIKI: Sos chili: 6 posiekanych papryczek chili, 4 posiekane ząbki czosnku, 1 łyżeczka kurkumy, 5 cm kawałek świeżego imbiru, posiekany, 4 łyżki oleju, 1 łyżeczka soli, 2 łyżki octu winnego, 4 łyżki zimnej wody. Ryba: olej do głębokiego smażenia, 20 dag bławatków, 40 dag filetów z soli, sól i pieprz do smaku. SPOSÓB WYKONANIA: Zmiksować składniki sosu. Przełożyć do rondla i gotować na małym ogniu przez 10 minut. Rozgrzać olej. W jednym talerzu umieścić sos chili, a w drugim bławatki. Filety doprawić solą i pieprzem. Panierować w sosie, a następnie w bławatkach. Smażyć z obu stron na złoty kolor. 