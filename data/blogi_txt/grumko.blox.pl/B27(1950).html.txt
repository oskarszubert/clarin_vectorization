Smak tej sałatki przeszedł nasze najskrytsze oczekiwania!! Przepis pochodzi ze strony AsiaRecipe.Com Singapur: Sałatka z pieczonego kurczaka, melona i mango SKŁADNIKI: pół upieczonego lub ugotowanego kurczaka, 150 g melona miodowego, 1 gruszka, pół zielonego ogórka, 150 g melona cantaloupe, 1 mango, 120 g jicamy - pominęliśmy, 3 łyżki podpieczonych mielonych orzeszków ziemnych, 2 łyżki uprażonych ziaren sezamu, 1 pęczek posiekanej kolendry. Marynata do mięsa: pół łyżki jasnego sosu sojowego, 2 łyżeczki cukru, 1 łyżeczka sosu ostrygowego, 1 łyżka oleju. Sos: 3 łyżki wody, pół łyżeczki soli, 1 - 2 łyżeczek cukru, pół łyżeczki oleju sezamowego, pół łyżki keczupu, 1 łyżeczka sosu chili, 1 i pół łyżeczki mąki kukurydzianej, 1 i pół łyżeczki chińskiego sosu śliwkowego lub dżemu morelowego - u nas dżem, 2 łyżeczki oleju. SPOSÓB WYKONANIA: Z mięsa zdjąć skórę i pokroić w paski. Włożyć do marynaty i odstawić na godzinę. Melony, mango, ogórka, gruszkę i jicamę obrać i pokroić w paski. Na środku talerza ułożyć kawałki kurczaka obłożyć dookoła owocami i warzywami. Posypać orzeszkami, sezamem i posiekaną kolendrą. Schłodzić w lodówce. Wymieszać składniki sosu za wyjątkiem oleju i sosu śliwkowego. Rozgrzać olej. Włożyć sos i gotować do zgęstnienia. Na koniec wmieszać sos śliwkowy. Schłodzić. Przed podaniem sałatkę polać sosem. 