Pogoda za oknem nie rozpieszcza, więc przynajmniej nasze dzisiejsze śniadanie wprawiło nas w całkiem niezły nastrój. Najczęściej papryki nadziewa się farszem przygotowanym z ryżu i mięsa. Dziś proponujemy Wam inną kompozycję składników, która według nas sprawdziła się bez zarzutu. Oczywiście dominujący jest szpinak, ale kawałki tuńczyka bardzo fajnie uzupełniają całość przez co smak farszu nie jest monotonny. Polecamy!! Przepis pochodzi z książki Belizeans Favourtie Foods/Erleen Godfrey.  Belize: Papryki nadziewane szpinakiem i tuńczykiem SKŁADNIKI: 4 duże zielone papryki, 55 dag ugotowanego szpinaku, 1 mała puszka tuńczyka, pół łyżeczki soli, 1 łyżeczki pieprzu, pół startej cebuli, 5 dag startego żółtego sera SPOSÓB WYKONANIA: Umyć papryki. Obgotować 3 - 5 minut w gorącej wodzie. Przekroić na połówki. Wymieszać szpinak z tuńczykiem, cebulą, serem. Doprawić solą i pieprzem. Farszem nadziać połówki papryk. Wstawić do naczynia wypełnionego do 2,5 cm wysokości wodą i zapiekać w temperaturze 180 stopni przez 20 - 25 minut. 