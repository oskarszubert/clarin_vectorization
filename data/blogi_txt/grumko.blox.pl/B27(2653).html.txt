Włochy: Jajka ze śródziemnomorskimi warzywami w sosie pomidorowym / Nova in camicia ŻRÓDŁO: Gino D'Acampo "Fantastico!". Jajka śródziemnomorskie przygotowaliśmy wspólnie z Malwiną z "Filozofii Smaku". SKŁADNIKI: 3 łyżki oliwy z oliwek, 1 średnia cebula, pokrojona w plasterki, 3 średnie posiekane cukinie, 1 duża posiekana żółta papryka, 400 g pomidorów z puszki, 5 świeżych listków bazylii, 50 g oliwek Kalamata - bez pestek, 4 średnie jajka, 70 g świeżo startego sera cheddar, sól i pieprz. SPOSÓB WYKONANIA: W dużej patelni rozgrzać oliwę i usmażyć na niej cebulę, cukinię i paprykę na brązowo. Doprawić solą i pieprzem, dodać pomidory, listki bazylii i oliwki. Wymieszać, przykryć i gotować na średnim ogniu przez ok. 10 minut, aż wyparuje woda z pomidorów. W międzyczasie rozgrzać grill. W warzywach na patelni zrobić cztery dołki, delikatnie wbić w nie jajka, posypać serem i podpiec pod grillem, aż jajka się zetną. Podawać natychmiast z grzankami. 