Profiteroles to właściwie francuski deser, który przez lata zyskał sobie taką popularność, że na stałe zagościł w kuchni hiszpańskiej. Jest łatwy w przygotowaniu, a smakuje świetnie, szczególnie kiedy profiteroles są dobrze schłodzone.;-)  Przepis na czekoladowe profiteroles pochodzi ze strony BBC Food. SKŁADNIKI: Ciasto: 200 ml zimnej wody, pół łyżeczki drobnego cukru, 85 g niesolonego masła, szczypta soli, 115g mąki, 4 rozkłócone średnie jajka. Na krem: 600 ml śmietany kremówki, 15 g cukru pudru. Sos czekoladowy: 15 g masła, 60 ml wody, 175 g czekolady mlecznej.SPOSÓB WYKONANIA: Rozgrzać piekarnik do temperatury 200 stopni. Aby przygotować ciasto mieszamy w garnku masło, wodę oraz cukier. Gotujemy na małym ogniu. Po zagotowaniu dodajemy mąkę i sól. Mieszamy energiczne aż masa zacznie odchodzić od ścianek i uformuje się w kulę. Odstawiamy do lekkiego ostudzenia. Następnie dodajemy jajka i dokładnie mieszamy. Łyżeczką moczoną w ciepłej wodzie nakładamy porcje ciasta na blachę, którą wcześniej wyłożyliśmy papierem do pieczenia. Pieczemy przez ok. 25 - 30 minut. Odstawiamy do ostudzenia. Ubijamy śmietanę z cukrem pudrem i przy pomocy rękawa cukierniczego nadziewamy nią ostudzone ciastka. Rozpuszczamy czekoladę z wodą i masłem - najlepiej w kąpieli wodnej. Sosem polewamy nadziane śmietaną ciastka. Podajemy na ciepło lub na zimo. 