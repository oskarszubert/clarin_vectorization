Włochy: Szaszłyki z wołowiny i kiełbasy / Spiedini di salsiccia manzo ŹRÓDŁO: "Włoska wyprawa Jamiego" Jamie Oliver.  SKŁADNIKI: 12 kawałków polędwicy wołowej lub wieprzowiny, 4 długie kiełbasy z wędzonego mięsa, 4 grube plastry pancetty lub boczku wędzonego, 18 listków świeżej szałwi, 2 obrane ząbki czosnku, 1 obrana ze skórki i przepołowiona cytryna, oliwa z pierwszego tłoczenia, sól morska i świeżo zmielony czarny pieprz, 4 długie sztywne gałązki świeżego rozmarynu (do nadziewania).  SPOSÓB WYKONANIA: Kawałki mięsa wrzucić do miski. Każdą kiełbasę podzielić na 3 porcje i dodać do mięsa. Każdy plaster pancetty pokroić na 4 - 5 kawałków o długości ok. 2,5 cm. I również wrzucić do miski. Dodać 12 listków szałwi. Pozostałe listki utrzeć w moździerzu na pastę z czosnkiem i skórką z cytryny. Wlać 4 łyżki oliwy i sok z połowy cytryny. Starannie wymieszać i polać mięso w misce. Marynować 1 - 3 godziny w lodówce. Rozgrzać piekarnik do najwyższej temperatury. Z gałązek rozmarynu usunąć igiełki zostawiając tylko część na czubach. Nadziewać kawałek pancetty, następnie złożony listek szałwi, kiełbasę i kawałek wołowiny. Każdy szaszłyk powinien składać z trzech takich "zestawów" i kończyć się kawałkiem pancetty. Szaszłyki ułożyć na posmarowanej oliwą blaszce i wstawić do piekarnika. Natychmiast zmniejszyć temperaturę do 200 stopni. Piec ok. 20 minut aż kiełbasa mocno się przyrumieni. Polać resztą soku z cytryny i podawać. 