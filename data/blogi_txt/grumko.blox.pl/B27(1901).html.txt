Mimo, że dodaliśmy tylko połowę ziół to i tak kulki są niesamowicie aromatyczne. Berberys zastąpiliśmy borówką, która nadała daniu przyjemnej kwaskowatości. Pycha!! Przepis pochodzi ze strony Persiancity.Com. Iran: Kulki z ryżu, mięsa i ziół / Koofteh Berenji SKŁADNIKI: 10 dag ryżu długoziarnistego, 50 dag mielonej wołowiny lub baraniny, 10 dag mąki z ciecierzycy, 50 dag ziół (dymka, natka, koperek, mięta, koper włoski), 3 jajka, 10 dag grochu, 3 - 4 cebule, pół szklanki oleju do smażenia, 2 - 3 łyżki kurkumy, sól, czarny pieprz, 10 dag berberysu - u nas borówki, 10 dag orzechów włoskich.SPOSÓB WYKONANIA: Ugotować ryż. Ugotować groch. Wymieszać ryż, groch, mąkę, mięso, jajka. Doprawić solą i pieprzem. Dodać posiekane zioła. Dokładnie wymieszać. Posiekać cebulę i przesmażyć na oleju. Część podsmażonej cebuli odłożyć, a resztę zalać 5 - 6 szklankami wody. Doprawić solą, pieprzem i kurkumą, zagotować. Z masy ryżowo - mięsnej formować kulki. Nadziewać je berberysem, orzechami i odłożoną wcześniej podsmażoną cebulą. Kulki delikatnie wkładać do wody i gotować kilka minut na średnim ogniu, bez przykrycia. Zmniejszyć ogień i gotować na małym ogniu aż do miękkości kulek. 