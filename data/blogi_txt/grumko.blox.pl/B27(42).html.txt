SKŁADNIKI: 60 dag ryb morskich, sok z cytryny, mąka, szklanka oliwy, 4-6 łyżek octu winnego, pół szklanki białego wina, 1 i 1/4 szklanki soku pomidorowego, garstka ziół (2 gałązki natki pietruszki, gałązka rozmarynu, gałązka bazylii), 2 ząbki czosnku, sól, pieprz, szczypta cukru  SPOSÓB WYKONANIA: Sprawić i umyć ryby, skropić sokiem z cytryny, obtoczyć w mące. Rozgrzać oliwę na patelni i smażyć ryby aż się dobrze zrumienią. Ułożyć w głębokim naczyniu i trzymać w cieple. Oliwę pozostałą ze smażenia przelać do miseczki, umyć patelnię i wlać oliwę przez sitko, by nie dostały się resztki ze smażenia. Rozgrzać ją, wsypać 3 łyżki mąki, rozmieszać i zrumienić. Wlać ocet, sok pomidorowy, wino, dodać zmiażdżone ząbki czosnku, sól, pieprz i cukier. Mieszając, połączyć wszystkie składniki. Przyprawić sos tak, by był pikantny. Zioła ciasno zawinąć w gazę, związać nitką i włożyć do sosu. Podgrzewać, stale mieszajšc 6-8 minut. Wyjąć zioła i czosnek, sosem zalać rybę. Można podawać od razu, lub ostudzić i podawać na zimno. W chłodnym miejscu potrawę można przechowywać przez 3-4 dni. 