Znowu, kurczak, znowu sporo warzyw i kolejny już pomysł na nieskomplikowany, smaczny i w miarę szybki obiad;-) Polecamy!! Przepis pochodzi AsiaRecipe.Com i jest również naszą czwartą i ostatnią propozycją w akcji "Czas na szpinak", którą zorganizowała koleżanka Wedelka.   Nepal: Kurczak Chow ChowSKŁADNIKI: 45 dag makaronu np. spaghetti, 25 dag kurczaka pokrojonego w plastry, 2 szklanki mieszanych warzyw (np. marchewka, kiełki fasoli, zielona fasolka, papryka, seler), 2 pokrojonych liści szklanki szpinaku, 2 łyżki oleju z gorczycy do usmażenia mięsa, 1 szklanka posiekanej cebuli, 1 łyżeczka nasion kopru włoskiego, 1 łyżka posiekanego czosnku, 1 łyżka posiekanego imbiru, 1 łyżeczka kurkumy, pół łyżeczki kuminu, 3 pokrojone w słupki świeże papryczki chili, pół szklanki posiekanych pomidorów, 2 łyżki jogurtu naturalnego, 2 łyżki sosu sojowego, 2 łyżki oleju z gorczycy, sól, pieprz, pół szklanki dymki pokrojonej w 2,5 cm kawałki. SPOSÓB WYKONANIA: Ugotować makaron. Odcedzić. Rozgrzać 2 łyżki oleju i usmażyć na brązowo kurczaka. Zdjąć z patelni. Rozgrzać 2 łyżki oleju. Podsmażyć nasiona kopru włoskiego. Dodać cebulę i usmażyć ją na brązowo. Dodać kurkumę, czosnek, imbir, kumin i chili. Smażyć mieszając przez minutę. Dodać usmażonego kurczaka, jogurt, sos sojowy. Wymieszać. Gotować 5 minut. Dodać ugotowany makaron i warzywa. Smażyć przez 5 minut. Dodać pomidory i szpinak. Smażyć minutę. Udekorować dymką. Podawać z chlebkami roti. 