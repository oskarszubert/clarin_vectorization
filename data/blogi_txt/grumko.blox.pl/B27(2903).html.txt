Będąc w wakacyjnych nastrojach, dziś i jutro wrócimy kulinarnie do naszego pierwszego tegorocznego wyjazdu czyli majowej wycieczki na Kretę. Przepis na te wspaniałe kotleciki pochodzi z książki „Cretan Cuisine. Traditional Mediterranean Flavors”. Grecja: Soutzoukakia – kotleciki mięsne z oliwkami SKŁADNIKI: 1 kg mielonej wołowiny, wieprzowiny lub mięsa mieszanego, 3 posiekane ząbki czosnku, 2 kromki białego chleba namoczone wcześniej w wodzie i odciśnięte, 1 łyżeczka kuminu, 1 szklanka czerwonego wytrawnego wina, 6 -7 łyżek oliwy, 4 starte pomidory, trochę mąki, 1 liść laurowy, 2 – 3 ziarenka pieprzu, 10 – 15 zielonych oliwek, sól i pieprz do smaku, oregano, opcjonalnie szczypta cynamonuSPOSÓB WYKONANIA: Mięso wymieszać z czosnkiem, 2 – 3 łyżkami oliwy, chlebem, kuminem, oregano, cynamonem, solą i pieprzem. Formować podłużne kotleciki. Oprószyć je mąką. Do dużego rondla wlać 4 łyżki oliwy i włożyć pomidory. Podgrzać. Dodać kotleciki. Dodać wino, trochę wody, listek laurowy, ziarenka pieprzu, oliwki. Gotować aż soutzoukakia będą miękkie, a sos zgęstnieje. Podawać z frytkami, pilawem lub makaronem. 