Granita z nektarynek ŹRÓDŁO: Taste.Com.Au. SKŁADNIKI: 8 nektarynek, 1/4 szklanki cukru pudru lub do smaku, 2 łyżeczki wody różanej lub do smaku. SPOSÓB WYKONANIA: Nektarynki przeciąć na pół, wyjąć pestki, obrać ze skórek. W blenderze zmiksować miąższ nektarynek, cukier puder i wodę różaną. Przełożyć do metalowego naczynia. Wstawić na minimum 2,5 godziny do zamrażalnika. Co pół godziny zeskrobywać zmrożony deser widelcem. Podawać w szklankach. 