Kolejny przepis pochodzący z książki "Smaki Hiszpanii" wydawnictwa Parragon. Pierwszy raz dodawaliśmy skórkę z pomarańczy do typowo warzywnego sosu i okazało się to bardzo smacznym zabiegiem. Nie odważyliśmy się jednak zmiksować jej z całością, bo obawailiśmy się zbyt intensywnego smaku. I bardzo dobrze, bo delikatny pomarańczowy posmak pozostał i nie zdominował smaku pozostałych skladników.    SKŁADNIKI: 500g mielonej chudej wołowiny, 1 strata cebula, 55g bułki tartej, 1 lekko ubite jajko, 2 łyżki posikanej świeżej natki pietruszki, sól i pieprz, oliwa, 2 duże cebule w cienkich talarkach, 200g mrożonego groszku. Sos z pomidorów i papryki: 4 łyżki oliwy, 10 ząbków czosnku, 140g poszatkowanych szalotek, 4 duże poszatkowane czerwone papryki bez gniazd nasiennych i pestek, POMIDORY: 1 kg poszatkowanych dojrzałych i świeżych, 2 cienkie paski świeżo obranej skórki z pomarańczy, sól, pieprz.. SPOSÓB WYKONANIA: Aby zrobić sos pomidorowo - paprykowy, należy rozgrzać oliwę w dużym rondlu na średnim ogniu. Dodać czosnek, szalotki oraz paprykę i smażyć przez 10 min. mieszając od czasu do czasu, aż papryka zmięknie, lecz nie zbrązowieje. Wrzucić pomidory i skórkę pomarańczową, przyprawić do smaku i doprowadzić do wrzenia. Gotować przez 45 min. na małym ogniu bez przykrycia, aż sos zgęstnieje. Zmiksować w robocie kuchennym, po czym przecisnąć sos przez sito. W misce umieścić mięso ze startą cebulą, bułka tartą, jajkiem, pietruszką oraz solą i pieprzem do smaku. Ugnieść rękoma i mokrą dłonią uformować 12 kulek. Odstawić je na co najmniej 20 minut. Na dużej patelni rozgrzać odrobinę oliwy. Partiami smażyć pulpeciki przez 5 minut. W pojedynczej warstwie aż mięso zbrązowieje. Pulpeciki wyjąć i odstawić. Na patelnię wlać 2 łyżki oliwy i smażyć cebulę, aż zmięknie, ale nie zbrązowieje. Przełożyć z powrotem pulpeciki na patelnię. Wmieszać sos pomidorowo - paprykowy i doprowadzić do wrzenia. Kulki mięsne delikatnie polewać sosem z cebulą. Zmniejszyć ogień, przykryć i gotować przez 20 min. Wrzucić groszek i ogrzewać przez kolejne 7-10 min., aż groszek zmięknie, a pulpeciki ugotują się. Podawać od razu. 