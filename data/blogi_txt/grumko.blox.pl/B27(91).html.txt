Kurczak po kaukasku  SKŁADNIKI: 1 kuczak (ok. 1,5 kg) lub 4 udka, 2 cebule, 1 marchewka, 1 mały seler, 150 g ogórka zielonego, 4 łyżki oliwy, 1/2 szklanki ryżu, 1 ogórek konserwowy, 4 łyżki kwaśnej śmietany, 1 łyżka przyprawy typu Vegeta, sól, pieprz, 1 liść laurowy. SPOSÓB WYKONANIA: Warzywa pokroić w drobną kostkę. W dużym garnku ułożyć kawałki kurczaka i dodać warzywa (bez ogórka konserwowego). Do garnka z kurczakiem dodać sól, pieprz i liść laurowy. Skropić oliwą, dolać 1 litr wody i dusić 30 min. pod przykryciem. Dodać ryż i Vegetę - dusić kolejne 30 min. Dodać drobno posiekanego ogórka konserwowego i śmietanę. Całość dokładnie wymieszać i chwilę podgrzewać. 