W czasie czytania bloga Icelandic cooking, recipes and food culture trafiłem na wpis, który autorka Bibliophile poświęciła hot dogom, a które jak się okazało są popularne w Islandii. Właściwe to w tej informacji nie ma nic dziwnego, bo przecież hot dogi to jeden z najpopularniejszych fast foodów na świecie, ale mnie zainteresował sos remoulade, który wykorzystywany jest jako nietypowy dodatek do tradycyjnej kiełbaski w bułce. Do tej pory znaliśmy go tylko z nazwy, a próba przygotowania go kilka lat temu spełzła na niczym ponieważ nie mieliśmy dostępu do trybuli ogrodowej. W tej kwestii niestety nic się nie zmieniło i pewnie nie wypróbowalibyśmy tego przepisu gdy nie jeszcze jeden fakt. W czasie rozmowy okazało się, że jedną z nielicznych rzeczy, których razem do tej pory nie robiliśmy to właśnie zjedzenie hot dogów;-) Nasze ostatnie wspomnienia z nimi związane umiejscawiamy w czasach liceum, tak więc była wczoraj okazja aby nadrobić ten "stracony czas";-) Trybulę zastąpiliśmy większą ilością natki pietruszki, a zamiast specjalnych islandzkich kiełbasek składających się z mieszaniny mięsa wieprzowego, wołowego i baraniny użyliśmy parówek. Cebulkę również zrobiliśmy sami. Kilka cebul pokroiliśmy na plasterki i namoczyliśmy w mleku. Następnie podzieliliśmy je na krążki, panierowaliśmy w mące i smażyliśmy na rozgrzanym oleju. SKŁADNIKI: kiełbaski do hot dogów - u nas parówki, bulki do hot dogów. Dodatki: musztarda, keczup, smażona cebulka, sos Remoulade: 1 szklanka majonezu, 1 łyżka dokładnie osuszonego ogórka konserwowego, 1 łyżka dokładnie osuszonych posiekanych kaparów, 2 łyżeczki francuskiej musztardy, 1 łyżeczka posiekanej natki pietruszki, pół łyżeczki świeżego estragonu, pół łyżeczki trybuli ogrodowej, pół łyżeczki pasty z anchois.  SPOSÓB WYKONANIA: Przygotować sos Remoulade poprzez dokładne wymieszanie składników i schłodzenie. Do przepołowionych bułek wkładać kiełbaski i smarować musztardą, keczupem, sosem Remoulade oraz smażoną cebulką 