Tak nam w zeszłym roku zasmakowały jajka duchesse, że w tym roku postanowiliśmy przygotować podobne danie tyle, że z makaronem. Smakowało;-) Przepis pochodzi z książki Hanny Szymanderskiej pt. "Jaja w roli głównej". SKŁADNIKI: 4 jajka, cebula, szklanka ugotowanego makaronu, 3 łyżki ugotowanego mięsa - u nas pierś kurczaka, 3 łyżki startego żółtego sera, ząbek czosnku, sól, pieprz.SPOSÓB WYKONANIA: Pokrojoną cebulę, makaron i drobno posiekane mięso wymieszać, przyprawiając żółtym serem, solą, pieprzem, oraz czosnkiem. Ułożyć w żaroodpornym naczyniu, wbić jajka, posypać pozostałym żółtym serem, zapiec w piekarniku. 