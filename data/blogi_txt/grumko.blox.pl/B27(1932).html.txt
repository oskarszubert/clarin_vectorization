Kolejna propozycja dla miłośników krewetek, choć z pewnością i z rybą, danie to będzie bardzo dobrze smakować. Polecamy!! Przepis pochodzi ze strony Omani Recipes Collection.  Oman: Curry z krewetek w mleczku kokosowym SKŁADNIKI: 1 duża posiekana cebula, 2 łyżki oleju, 1 czerwona lub zielona posiekana papryka, 3 rozgniecione ząbki czosnku, 1 posiekana ostra papryczka, 2 łyżki przyprawy curry, 1 łyżeczka mielonego kuminu, 1 łyżeczka mielonej kolendry, 1 i pół szklanki bulionu warzywnego lub z kurczaka, 1/4 szklanki mleczka kokosowego, 60 dag oczyszczonych krewetek, 1 szklanka mrożonego zielonego groszku, 2 łyżki soku z limonki, 1 łyżka skrobi kukurydzianej, 1/3 szklanki posiekanej kolendry, sól i pieprz do smaku. SPOSÓB WYKONANIA: Na tłuszczu smażyć przez 5 minut cebulę i paprykę. Dodać czosnek, ostrą papryczkę i przyprawy. Smażyć 2 minuty. Dodać bulion i mleczko kokosowe. Kiedy całość się zagotuje dodać groszek i krewetki. Zmniejszyć ogień i dusić przez 5 minut. Wymieszać sok z limonki ze skrobią i dodać do krewetek wraz z posiekaną kolendrą. Gotować do zgęstnienia. Doprawić solą i pieprzem. Podawać z ryżem. 