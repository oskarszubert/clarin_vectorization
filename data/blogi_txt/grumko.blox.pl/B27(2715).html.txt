Francja: Chrupiący królik w musztardzie z Meaux ŻRÓDŁO: „Mała Paryska Kuchnia” Rachel Khoo. Przepis inspirowany naszymi wakacjami w Paryżu i na Martynice na przełomie czerwca i lipca 2013r. Obszerną relację z tego wyjazdu znajdziecie po kliknięciu TUTAJ. SKŁADNIKI: 2 łyżki oleju słonecznikowego lub innego, 4 udka królika lub kurczaka, 4 czubate łyżki musztardy z Meaux lub innej ziarnistej, 5 dag drobno pokruszonej bułki (świeżej lub ususzonej). SPOSÓB WYKONANIA: Piekarnik rozgrzać do 200°C. Blachę do pieczenia posmarować olejem i wstawić do piekarnika, żeby się rozgrzała. W międzyczasie udka natrzeć dużą ilością musztardy, potem równo obsypać pokruszoną bułką, dociskając ją do mięsa. Ułożyć udka na blasze i piec przez około 30 minut, aż mięso będzie dobrze upieczone. Po nakłuciu nożem w najgrubszej części wypływający płyn powinien być bezbarwny, a nie czerwony lub różowy. Podawać gorące. 