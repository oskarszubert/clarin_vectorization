Druga nasza propozycja w ramach Hawajskiego Weekendu to proste krewetki w bardzo smacznym sosie curry.  Przepis pochodzi ze strony hawaii.edu. P.S. Uprzedzając Wasze pytania wyjaśniam, że ta laska wygrzewająca się na hawajskiej plaży to nie Irena, tylko przypadkiem uchwycona w kadrze turystka;-)   SKŁADNIKI: 1 średnia cebula posiekana, 1 szklanki masła, 5 łyżek mąki, 1 i pół łyżki curry, 1 i pół łyżki, brązowego cukru, 2 przeciśnięte przez praskę ząbki czosnku, 1 mały kawałek korzenia imbiru, 1 i pół szklanki bulionu z kurczaka, 1 puszka (340 g) mleczka kokosowego, 1 i pół łyżeczki soli, 3 szklanki ugotowanych krewetek. SPOSÓB WYKONANIA: Na patelni podsmażyć na maśle cebulę. Dodać mąkę, curry, cukier, czosnek i imbir. Przykryć i dusić przez godzinę na bardzo małym ogniu. Dodać bulion i mleczko kokosowe. Przykryć i trzymać w cieple przez kolejną godzinę. Nie gotować. Dodać sól i krewetki. Podgrzać. 