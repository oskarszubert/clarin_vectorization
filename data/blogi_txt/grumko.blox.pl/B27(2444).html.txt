Kamerun: Ryba smażona w sosie Essaho ŹRÓDŁO: Celtnet.Org.Uk. SKŁADNIKI: Sos: 200 ml bulionu drobiowego, 2 posiekane cebule, 2 posiekane ząbki czosnku, 1 łyżka ostrego sosu paprykowego, 2 łyżeczki cukru, 2 łyżeczki oleju sezamowego, 1 i pół łyżeczki soli, szczypta świeżo zmielonego pieprzu. Ryba: 2 wypatroszone i opłukane ryby o wadze 300 g, 50 ml oleju z orzeszków ziemnych, 1 czerwona papryczka chili, 5 g mielonego imbiru, 1 mała posiekana cebulka, 5 posiekanych ząbków czosnku, 1 posiekany mały pomidor, 1 posiekana mała gałązka selera naciowego, 2 łodyżki natki pietruszki, sól i świeżo zmielony pieprz do smaku, 2 pokrojone w plasterki cebulki dymki.  SPOSÓB WYKONANIA: Przygotowując danie należy zacząć od przyrządzenia sosu essaho: W rondelku wymieszać wszystkie składniki sosu (z wyjątkiem ostrego sosu paprykowego) i podgrzewać na małym ogniu, aż cukier się rozpuści. Zdjąć z ognia, wystudzić i wmieszać ostry sos paprykowy. Z ryb odciąć płetwy, pozostawiając głowy i ogony. Doprawić solą i pieprzem od zewnątrz i od środka. Zmiksować na pastę chili, imbir, cebulkę, czosnek, pomidor i seler. Olej rozgrzać na patelni i smażyć na nim pastę przez 15 minut. Zdjąć z ognia, doprawić solą i pieprzem do smaku. Pastą posmarować rybę i odstawić na 20 minut. Zdjąć marynatę, a rybę ułożyć na grillu i smażyć przez 15 minut smarując marynatą. Rybę podawać ozdobioną natką pietruszki i posypaną dymką. 