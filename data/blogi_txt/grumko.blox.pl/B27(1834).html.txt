To jedno z takich dań, które zachwyca swoją prostotą i smakiem. Dodatkowo jest to doskonały pomysł na danie z botwinką, którą w sezonie, który właśnie trwa, można bez większych problemów kupić. Jeśli nie przepadacie za tofu, to naszym zdaniem możecie to danie przygotować np. z twarogiem lub fetą. Gorąco polecamy!! Przepis pochodzi ze strony AsiaRecipe.Com.  Tybet: Tofu z botwinką / Tse tofu SKŁADNIKI: 1 pęczek botwinki, 2 posiekane dymki, pół łyżeczki papryki, 2 posiekane ząbki czosnku, 1,5 cm kawałek posiekanego imbiru, 2 łyżki sosu sojowego, 4 kostki tofu (każda po 30 dag) pokrojone w 2,5 cm kostkę, 1/4 szklanki zielonego groszku, 1 łyżka oleju, 1 posiekany ząbek czosnku, 1/4 łyżeczki czarnego pieprzu.SPOSÓB WYKONANIA: Botwinkę umyć i pokroić na kawałki. Rozgrzać trochę oleju i smażyć dymkę, paprykę, imbir oraz dwa ząbki czosnku. Dodać sos sojowy, tofu oraz groszek. Na drugiej patelni rozgrzać mocno olej. Dodać pieprz. Dodać kawałki botwinki i smażyć. Przykryć pokrywką na 30 sekund. Wyłożyć na talerz, a na wierzchu ułożyć tofu z dodatkami. 