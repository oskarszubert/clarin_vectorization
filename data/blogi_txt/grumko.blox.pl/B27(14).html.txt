SKŁADNIKI: 1 kurczak, 20 dag kaszy krakowskiej, 2 białka, 2 jajka, 1/4 l wody, masło, sól, zielenina. Sałata: 1 sałata, 1/2 pojemnika śmietany 22-proc., sól, pieprz, cukier, sok z 1/2 cytryny, posiekany koperekNiestety nie udało nam się kupić kaszy krakowskiej, którą zastąpiłem kaszą gryczaną SPOSÓB WYKONANIA: Kaszę wymieszać z białkami , podsmażyć na maśle, dodać wodę, ugotować na sypko lub wypiec w piekarniku. Do ostudzonej kaszy dodać posiekaną zieleninę, jajka i masło. Wymieszać, przyprawić do smaku. Farszem nadziać posolonego kurczaka, spiąć lub zaszyć otwór w tuszce i piec, aż się przyrumieni w temp. 180°C. Przygotować sałatę: listki umyć i osuszyć, porwać na kawałki i przełożyć do miski. Śmietanę przyprawić do smaku solą, pieprzem, cukrem i sokiem cytrynowym, polać sałatę. Wymieszać i posypać koperkiem. Podawać do kurczaka od razu po przygotowaniu. 