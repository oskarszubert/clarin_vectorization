Przepis pochodzi z książeczki "Przepisy czytelników: Wiosna w kuchni".  Legumina królewska SKŁADNIKI: 2 opakowania okrągłych biszkoptów, 2 szklanki mleka, 5 jajek, 3 - 4 pomarańcze, 25 dag miękkiego masła lub margaryny, 10 czubatych łyżeczek cukru, pół laski wanilii lub 1 opakowanie cukru waniliowego, 2 czubate łyżki mąki, dowolna polewa.SPOSÓB WYKONANIA: Mleko zagotować z wanilią lub cukrem waniliowym i wystudzić. Utrzeć do białości 4 jajka, żółtko i cukier. Wsypać mąkę, wymieszać, nadal mieszając powoli dolewać mleko. Mieszankę przelać do garnka i podgrzewając na małym ogniu doprowadzić do wrzenia. Mieszając gotować do zgęstnienia, po czym odstawić do wystudzenia. Masło utrzeć na puch. Schłodzony krem starannie utrzeć z masłem. Dno tortownicy ciasno wyłożyć biszkoptami, następnie rozsmarować warstwę z połowy kremu. Na wierzchu ułożyć pokrojone w kostkę pomarańcze. Na nich rozsmarować resztę kremu, a na wierzchu ułożyć pozostałe biszkopty. Całość udekorować tworząc dowolne wzorki polewą. Wstawić do lodówki. 