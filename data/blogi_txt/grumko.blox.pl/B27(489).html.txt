Dawno nie było nic z makaronem i mięsem mielonym, więc przygotowaliśmy sobie wczoraj takie oto danie. Bardzo nam smakowało, a szczególnie sos śmietanowo - serowy, który fajnie komponował się z brokułami. Przepis pochodzi ze strony kuchniaonline.pl.    SKŁADNIKI: 500g makaronu (krótkie wstążki), 250g mięsa mielonego, 200g brokułów, 100 ml bulionu, 200 ml słodkiej śmietany 30%, 100g śmietankowego serka topionego, 50g tartego parmezanu lub innego sera żółtego, 1 mała cebula, 1 jajko, 3 łyżki bułki tartej, 2 łyżki oleju, natka pietruszki, sól i pieprz.    SPOSÓB WYKONANIA: Ugotować makaron oraz brokuły. W tym czasie posiekać pietruszkę i cebulę, wymieszać z mielonym mięsem, jajkiem i bułką tartą. Przyprawić do smaku. Uformować małe klopsiki i obsmażyć na oleju. Wyjąć klopsiki z patelni, a do powstałego sosu dodać śmietanę, bulion oraz ser topiony i ugotować aż ser zgęstnieje. Do sosu dodać klopsiki, ugotowane i podzielone na mniejsze części brokuły oraz makaron. Gotowe danie posypać serem parmezanem, można przyozdobić natką pietruszki. 