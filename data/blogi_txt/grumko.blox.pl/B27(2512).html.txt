Przepis pochodzi z książeczki "Przepisy czytelników: Potrawy na Wielkanoc".  Schab z sosem cebulowymSKŁADNIKI: 1 kg schabu bez kości, 2 duże cebule, 2 - 3 ząbki czosnku, kostka rosołowa, 2 łyżki oleju, papryka, oregano, kminek, bazylia, sól i pieprz. SPOSÓB WYKONANIA: Schab natrzeć solą, pieprzem i zmiażdżonym czosnkiem, posypać papryką, oregano, bazylią i kminkiem. Zawinąć w folię aluminiową, włożyć do żaroodpornego naczynia, na dno wlać kilka łyżek wody i piec w piekarniku około 75 minut w temperaturze 200 stopni. Przyrządzić sos: drobno posiekaną cebulę zrumienić na oleju. Następnie wlać pół szklanki wody i dusić pod przykryciem. Miękką cebulę przetrzeć przez sito, dolać kilka łyżek wody, włożyć kostkę rosołową, zagotować. Mięso pokroić w plastry, ułożyć na półmisku. Sos podawać w sosjerce. 