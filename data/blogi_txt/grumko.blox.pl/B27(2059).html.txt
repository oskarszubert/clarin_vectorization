Uwielbiamy tego typu dania! Przyjemnie chrupiące warzywa, jak również sporo różnych fajnych smaków. Przepis pochodzi ze strony ChinesefoodRecipes.Com.  Chiny: Wieprzowina Lo Mein SKŁADNIKI: 25 dag schabu wieprzowego. Marynata do mięsa: 2 łyżeczki skrobi kukurydzianej, 1 łyżeczka cukru, 1 łyżeczka sosu sojowego, 1 łyżeczka wina do gotowania. Warzywa: 1 łyżka posiekanego świeżego imbiru, 5 - 6 dużych grzybów, pół szklanki pędów bambusa, 1 czerwona papryka lub marchewka, 1 mała cebulka pokrojona w ćwiartki, 2 posiekane zielone cebulki, 1 średnia cukinia pokrojona w paski, 1 łyżeczka cukru, sól do smaku. Sos: 4 łyżeczki skrobi kukurydzianej, 1 szklanka bulionu z kurczaka, 2 łyżki sosu ostrygowego lub sojowego, 2 rozgniecione ząbki czosnku, 1/4 łyżeczki imbiru, 4 łyżki oleju z orzeszków ziemnych. Makaron: 45 dag chińskiego makaronu jajecznego, 2 łyżki oleju najlepiej z orzeszków ziemnych, 1 łyżka oleju sezamowego, 2 łyżki sosu ostrygowego lub sojowego, 1 i pół łyżki sosu sojowego, 1 i pół łyżeczki octu winnego.SPOSÓB WYKONANIA: Mięso pokroić paski. Wymieszać ze składnikami marynaty i odstawić na 30 minut. Pokroić grzyby, pędy bambusa, czerwoną paprykę oraz cukinię w paski. Wymieszać składniki sosu. Makaron z dodatkami gotować 3 minuty. Odcedzić i osuszyć. W woku rozgrzać 2 łyżki oleju. Cały czas mieszając smażyć warzywa z imbirem przez 2 - 3 minuty. Doprawić solą i posypać łyżeczką cukru. Zdjąć z patelni. Dodać 2 łyżki oleju i smażyć wieprzowinę. Dodać składniki sosu. Gotować aż zgęstnieje. Dodać warzywa. Chwilę smażyć razem. Ciepły makaron wyłożyć na talerzu, a na wierzchu ułożyć mięso z warzywami. Zamiast makaronu można danie podawać z ryżem. 