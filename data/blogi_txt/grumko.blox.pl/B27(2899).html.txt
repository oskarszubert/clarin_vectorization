Śląski Ogród Zoologiczny jest położony na terenie Wojewódzkiego Parku Kultury i Wypoczynku im. gen. Jerzego Ziętka w Chorzowie, na granicy z Katowicami. Obejmuje obszarem około 50 ha. Jego początki sięgają roku 1954, kiedy to zaczęto budować klatki dla zwierząt. Następnie zostały przeniesione do niego pierwsze gatunki zwierząt z zoo w Katowicach i Bytomiu. W roku 1975 zakończono budowę Kotliny Dinozaurów. Znajdują się tam betonowe rekonstrukcje szesnastu dinozaurów, których szczątki odnalazła polska grupa naukowców na pustyni Gobi. Znajduje się tu łącznie 2 500 zwierząt z 300 gatunków. Więcej zdjęć znajduje się w naszej galerii na Picasie. 