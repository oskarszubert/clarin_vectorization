Wybrzeże Kości Słoniowej: Sałatka jajeczna z zielonym ogórkiem / Salade aux Oeufs ŹRÓDŁO: Celtnet.Org.Uk. SKŁADNIKI: Sałatka: 3 jajka, 50 dag ziemniaków, pęczek dymki, posiekany, 2 obrane ze skórki i posiekane ogórki. Majonez: 2 jajka, pół łyżeczki soli, 1/4 łyżeczki czarnego pieprzu, 350 ml oliwy z pierwszego tłoczenia, 1 łyżka musztardy Dijon, 2 łyżki soku z cytryny, 100 ml jogurtu naturalnego SPOSÓB WYKONANIA: Jajka ugotować na twardo. Ziemniaki ugotować w mundurkach, przestudzić i jeszcze ciepłe obrać i pokroić w kostkę. Przygotować majonez: W misce zmiksować jajka, sól i pieprz oraz musztardę. Dodawać oliwę wlewając cienką strużką, nadal ubijając, aż do otrzymania gładkiej mieszanki. Dodać sok z cytryny, wymieszać. Dodać połowę jogurtu, wymieszać do połączenia składników. Obrać i pokroić jajka, wymieszać z dymką, ziemniakami i ogórkami. Wymieszać z majonezem, następnie dodać resztę jogurtu i ponownie wymieszać. Podawać posypane dymką. 