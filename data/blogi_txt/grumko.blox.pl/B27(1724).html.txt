Szalenie prosta sałatka, która dzięki dressingowi z tahini bardzo ciekawie smakuje. Ponieważ skończył nam się zapas tej pasty, to już jutro pokażemy Wam jak domowym sposobem przygotować tahini. Póki co popołudniu zapraszamy na danie obiadowe z wołowiny, które podamy z cukinią z czosnkiem. Przepis pochodzi z ksiązki Annisy Helou pt. "Lebanese Cuisine" i jest również naszą propozycją w Festiwalu Kuchni Arabskiej, który zorganizowała Panna Malwinna. Liban: Sałatka z tuńczyka z dressingiem z tahini SKŁADNIKI: 2 łyżki pasty tahini, 3 łyżki soku z limonki, 1 duży ząbek czosnku roztarty z pół łyżeczki soli, 1/8 łyżeczki pieprzu Cayenne, 1/3 szklanki oliwy z oliwek, 4 puszki odcedzonego z oleju tuńczyka podzielonego na kawałki, 90 dag cebuli bardzo cienko pokrojonej cebuli, 1/3 szklanki oleju, 1/3 szklanki orzeszków piniowych - u nas orzechy włoskie, 1 szklanka posiekanej natki pietruszki, 6 chlebków pita podzielonych na połówki. SPOSÓB WYKONANIA: Zmiksować tahini, sok z limonki, czosnek, pieprz. Doprawić do smaku solą. Tuńczyka podzielnego na kawałki delikatnie wymieszać z połową sosu. Cebulę smażyć na oleju aż będzie brązowa. Doprawić solą i pieprzem. Na talerz wyłożyć kawałki tuńczyka. Następnie wyłożyć cebulę. Podpiec orzeszki i posypać nimi sałatkę. Polać pozostałym sosem, posypać natką i podawać z chlebkami pita. 