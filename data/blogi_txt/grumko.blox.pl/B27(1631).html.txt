To już któreś z kolei quesadillas, które mieliśmy okazję przygotować, no i zjeść;-) Tym razem była to wersja z grzybami, a że bardzo lubimy pieczarki, to bardzo przypadła nam do gustu. Zamiast sera provelone i Monterey Jack użyliśmy goudy i cheddara. Przepis pochodzi ze strony My Colombian Recipes. Kolumbia: Quesadillas z grzybami / Quesadillas de champinonesSKŁADNIKI: 1/4 szklanki oliwy, 15 dag posiekanych grzybów portobello - użyliśmy pieczarek, pół szklanki posiekanej cebuli, 2 rozgniecione ząbki czosnku, sól, pieprz, 2 łyżki posiekanego tymianku, 3 łyżki posiekanej natki pietruszki, 4 plastry sera provolone, 4 plastry sera mozzarella, półtorej szklanki tartego sera Monterey Jack, 8 pszennych tortilli. SPOSÓB WYKONANIA: Na oliwie przesmażyć czosnek z cebulą. Dodać grzyby, tymianek, natkę, sól, pieprz i smażyć przez 7 minut. Na blacie ułożyć 4 tortille. Na każdy placek kłaść warstwę sera Monterey Jack i warstwę z grzybów. Na grzybach ułożyć plasterki sera provalone i mozzarella. Nakryć pozostałymi tortillami. Patelnie przesmarować tłuszczem i smażyć po 2 minuty z każdej strony. Podawać na ciepło. 