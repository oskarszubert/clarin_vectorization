Przez najbliższe dwa tygodnie przygotowywać będziemy dania z kuchni kolumbijskiej. W tym czasie pokażemy Wam między innymi trzy sposoby na przyrządzanie ryżu w nieco inny sposób niż klasyczne ugotowanie go w osolonej wodzie. Na początek ryż z makaronem, który serwowaliśmy z panierowanymi polędwiczkami wieprzowymi. Przepis pochodzi ze strony My Colombian Recipes i jest naszą propozycją w akcji "Jedzmy kaszę", którą zorganizowała koleżanka Edyta.   Kolumbia: Ryż z makaronem / Arroz con fideosSKŁADNIKI: 3 łyżki oleju, 2/3 szklanki pokruszonego makaronu włosy anielskie, 1 szklanka ryżu długoziarnistego, 2 szklanki wody lub bulionu z kurczaka, pół łyżeczki soli.SPOSÓB WYKONANIA: Na oleju usmażyć na złoto makaron. Dodać ryż i smażyć przez minutę. Wlać wodę lub bulion. Dodać sól, nakryć i gotować przez 20 minut. Odstawić na 5 minut i podawać. 