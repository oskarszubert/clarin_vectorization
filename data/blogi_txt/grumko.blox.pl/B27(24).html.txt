SKŁADNIKI: 1,5 litra bulionu, 3 większe pietruszki, 3 ziemniaki, 2 kromki razowego chleba, pęczek natki pietruszki, pół szklanki śmietany, 10 dag smacznej wędzonki, boczku, sól, pieprz SPOSÓB WYKONANIA: Pietruszki i ziemniaki myjemy, obieramy, kroimy na kawałki. Wrzucamy do bulionu, gotujemy około 20 minut. Dokładamy do garnka kromki chleba i gotujemy jeszcze chwilkę. Zdejmujemy garnek z ognia, składniki miksujemy dokładnie na krem. Zabielamy śmietaną. Doprawiamy solą i pieprzem. Wędzonkę (boczek) kroimy w kosteczkę i przesmażamy kilka minut na suchej patelni. Pietruszkę siekamy i łączymy z zupą (kilka listków odłóżmy do dekoracji). Porcje zupy rozlewamy na talerze. Posypujemy wędzonką. 