Do tej pory w sosie tuńczykowym przygotowywaliśmy z wielkim powodzeniem pieczeń cielęcą. Tym razem sięgnęliśmy po cukinię i wyszła fantastycznie! Sos jest inny od tego pieczeniowego, bo na zimno i z innymi dodatkami. Tak nam zasmakował, że za jakiś czas zamierzamy przygotować inny specjał z kuchni włoskiej, a mianowicie cielęcinę na zimno w sosie z tuńczyka. Przepis na cukinię podaję za Elą, autorką bloga My Best Food.    SKŁADNIKI: 6 cukinii, 2 łyżki oliwy, 2 małe puszki tuńczyka lub 1 duża w sosie własnym, 2 łyżki majonezu, 4 łyżki jogurtu naturalnego, 2 bardzo małe korniszony koktajlowe (lub 1/4 normalnego), 1 łyżka kaparów z zalewy, po 2 łyżki siekanych ziół : szczypiorku, kopru i natki, 2 łyżki soku z cytryny, kapary, korniszony koktajlowe i cytryna do przybrania, sól, pieprz i peperoncino do smaku SPOSÓB WYKONANIA: Cukinie przekroić wzdłuż na 4 ( a jeśli są duże to na 8) części. Na patelni rozgrzać oliwę, dodać cukinie i smażyć je, aż się zezłocą mieszając od czasu do czasu (trwa to ok. 5 minut). W międzyczasie do blendera wrzucić resztę składników (plus przyprawy do smaku) i miksować, aż powstanie gładki sos. Cukinie wyłożyć na talerz, doprawić sola i pieprzem, polać sosem, przybrać kaparami, korniszonami i cząstkami cytryn. 