Część z Was pewnie wie, że w ubiegły czwartek poszliśmy bardzo późno spać, a to ze względu na to, że czekaliśmy na rozpoczęcie sprzedaży biletów na koncert U2. BTW: dzisiaj do nas dotarły;-) Żeby przypadkiem wtedy nie zasnąć zajęliśmy się min. produkcją alkoholi domową metodą;-) Pierwszy z nich czyli likier czekoladowy wykorzystamy w przyszłym tygodniu do belgijskiego wypieku na który już Was serdecznie zapraszamy w następną sobotę. Likier jest bardzo prosty w przygotowaniu, bo jak przeczytacie przepis, sami zobaczycie, że przygotowanie go zajmuje zaledwie kilka minut, oczywiście nie licząc czasu "leżakowania". Przepis pochodzi ze strony Serious Eats. SKŁADNIKI: 1/4 szklanki niesłodzonego kakao, 1 szklanka gorącej wody, 1 szklanka granulowanego cukru, 1 szklanka wódki, bita śmietana, prażone ziarno kakaowe - nie mieliśmy, więc nie dodaliśmy.    SPOSÓB WYKONANIA: W misce dokładnie rozpuścić kakao w gorącej wodzie. W rondlu wymieszać cukier z wodą i gotować na wolnym ogniu aż cukier dokładnie się rozpuści. Syrop dodać do rozpuszczonego kakao. Dodać wódkę i dokładnie wymieszać. Przecedzić na gęstym sitku i przelać do butelki. Schłodzić dobrze w lodówce. Kieliszek napełniać likierem do 2/3 jego wysokości. Położyć na wierzchu bitą śmietanę. Nalać likier na łyżkę i delikatnie polewać nim śmietanę, aż na brzegu pozostanie niewielki biały rant. Posypać prażonym ziarnem kakaowym. 