Jak nazwa wskazuje jest to bardziej danie obiadowe niż śniadaniowe, ale jeśli przyjrzycie się bliżej składnikom to dojdziecie do wniosku, że "lunch oracza" może spokojnie być pierwszym posiłkiem w ciągu dnia. Należy wtedy oczywiście zrezygnować z piwa lub też cydru;-) Przepis pochodzi ze strony Recipezaar.   SKŁADNIKI: 4 kromki chrupiącego pieczywa lub pół bagietki, 3 - 6 g masła, ok. 25 dag sera Cheddar lub Stilon, Wensleydale, Cheshire, Lancashire, Gloucester, 4 duże marynowane cebule, 4 łyżki chutney'a lub pikli, 2 pomidory, 4 cebule dymki, sól, pieprz. SPOSÓB WYKONANIA: Posmarować chleb masłem i ułożyć na talerzu. Ser pokroić na kawałki o wadze ok. 60 g. Ułożyć obok chleba razem z chutney'em lub piklami, pomidorem i cebulą dymką. Doprawić solą i pieprzem. Podawać z piwem ale lub cydrem. 