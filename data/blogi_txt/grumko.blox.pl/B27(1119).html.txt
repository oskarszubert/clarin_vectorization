Dziś chcielibyśmy Wam zaproponować dwa przepisy na małe tureckie dania. Pierwsze z nich czyli zapiekane krewetki, na pewno przypadną do gustu miłośnikom tzw. owoców morza. Ponieważ smak krewetek w tym daniu nie jest dominujący i ładnie komponuje się z resztą dodatków, to naszym zdaniem jest to również fajna propozycja dla tych, którzy do tej pory jeszcze nie przekonali się do potraw z udziałem tych małych, różowych stworzonek;-) Przepis na "Karides Guvec" pochodzi z książki Inci Kut "Turkish cockery".   SKŁADNIKI: 1 kg małych krewetek, 3 małe pomidory, 3 małe papryki, 1 mała cebula, 120 g startego sera, 1 ząbek czosnku, 2 łyżki oleju, pół łyżeczki soli, pół łyżeczki pieprzu, posiekana natka pietruszki.SPOSÓB WYKONANIA: Oczyścić krewetki, posolić. Na rozgrzanym oleju podsmażyć cebulę i czosnek. Wyjąć, a na pozostały tłuszcz wrzucić krewetki. Posiekać pomidory i papryki na małe kawałki. Dodać do krewetek z cebulą i czosnkiem. Popieprzyć. Delikatnie wymieszać. Podzielić na 6 porcji i każdą przełożyć do osobnego naczynia do zapiekania. Posypać tartym serem. Piec aż ser się rozpuści. 