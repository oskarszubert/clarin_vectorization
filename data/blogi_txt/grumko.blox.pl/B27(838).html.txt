Szczerze mówiąc spodziewaliśmy się, że te wątróbkowe kulki będą o niebo lepsze. Niczym specjalnym się nie wyróżniają, a w tym daniu na szczególną uwagę zasługuje świetne puree z groszku z dużą ilością czosnku. Przepis na faggots pochodzi ze strony Welsh Icon, a receptura na groszek z forum cincin.   SKŁADNIKI: 900 g wątroby wieprzowej, 225 g bułki tartej, 225 g ugotowanych jabłek, 2 cebule, 225 g chudego bekonu, 2 łyżeczki mieszanych ziół, sól, pieprz.SPOSÓB WYKONANIA: Zmielić wątrobę, cebulę, bekon I jabłka. Dokładnie wymieszać. Dodać bułkę tartą, zioła i przyprawy. Formować kulki wielkości mandarynki i ułożyć na blaszce. Podlać delikatnie wodą i piec w temperaturze 190 stopni przez ok. 35 - 40 minut. Podawać z puree z groszku i ziemniakami. 