Sałatka z dwóch popularnych warzyw, które dzięki smażonym przyprawom smakują zupełnie inaczej;-) Serwowaliśmy ją jako dodatek do kulek mięsnych w curry. Przepis pochodzi z książki "Przygoda kulinarna" Katarzyny Pośpieszyńskiej.   SKŁADNIKI: 3 łyżki masła, 2 średnie posiekane cebule, 2 roztarte ząbki czosnku, 1/4 łyżeczki przyprawy chili, pół łyżeczki imbiru w proszku, 1 łyżeczka kurkumy, 1/4 łyżeczki kminu rzymskiego, 2 obrane ogórki pokrajane w plasterki, 2 pomidory pokrajane w plasterki.   SPOSÓB WYKONANIA: Na patelni rozgrzać masło, dodać cebulę, czosnek, doprawić chili, imbirem, kurkumą, kminem rzymskim. Smażyć na małym ogniu 20 minut, często mieszając. Smażone przyprawy przełożyć do 2 miseczek. włożyć ogórki do jednego naczynia, a pomidory do drugiego, lekko wymieszać każdą sałatkę. Odstawić na godzinę. Podawać do potraw indyjskich, pakistańskich lub do pieczonego mięsa i wędlin. 