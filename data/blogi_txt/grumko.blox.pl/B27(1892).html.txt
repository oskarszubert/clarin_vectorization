Bardzo dobry deser, który jednak naszym zdaniem wymaga małego dopracowania. Po pierwsze 5 minut gotowania moreli to stanowczo za dużo. 2 - 3 minuty wystarczą, a wtedy owoce będą jędrne i nie będą się rozpadały. Druga uwaga dotyczy syropu, który proponujemy przecedzić aby podczas jedzenia np. nie pałamać sobie zębów o kawałek goździka;-) Przepis na morele pochodzi z książki pt. "Smaki Francji" Wydawnictwa Parragon, a przygotowaliśmy je z myślą o trzeciej już edycji zabawy Morelkowo - Brzoskwiniowo, którą cyklicznie organizuje Karolina. SKŁADNIKI: pół łyżeczki lekko rozgniecionych ziaren białego pieprzu, 3 goździki, 350 ml mocnego czerwonego wina, 200 ml wody, 200 g cukru, kawałek świeżego korzenia imbiru (ok. 1 cm) obrany i pokrojony w cieniutkie plasterki, 1 laska cynamonu, 6 miękkich świeżych moreli, świeżo starta gałka muszkatołowa, 2 łyżki uprażonych płatków migdałów do dekoracji, opcjonalnie crame fraiche do podania.SPOSÓB WYKONANIA: Ziarna pieprzu i goździki wrzucić na suchą patelnię i postawić na ostrym ogniu. Opiekać cały czas mieszając przez ok. jedną minutę do momentu aż zaczną wydzielać zapach. Natychmiast zsunąć z patelni. Do rondla o grubym dnie wlać wino i wodę. Wrzucić cukier, ziarna pieprzu, goździki, cynamon i korzeń imbiru. Postawić na ostrym ogniu. Mieszać, a gdy cukier się rozpuści doprowadzić do wrzenia i gotować przez ok. 8 minut. Wrzucić morele. Zmniejszyć płomień na mały o gotować przez 5 minut, aż morele po nakłuciu czubkiem noża będą miękkie. Łyżką cedzakową wyjąć morele i włożyć je do miski z lodowatą wodą aby je ostudzić. Kiedy morele będą zimne, obrać je ze skórki, przekroić na połowę, usunąć pestki i przełożyć do miseczki. Syrop ponownie zagotować i gotować aż zgęstnieje. Zetrzeć gałkę muszkatołową do smaku. Zdjąć z ognia i przestudzić. Następnie polać połówki moreli. Przykryć je i schłodzić, aż do chwili gdy będą potrzebne. Morele podawać z dużą ilością syropu, uprażonymi migdałami i dużą łyżką creme fraiche. 