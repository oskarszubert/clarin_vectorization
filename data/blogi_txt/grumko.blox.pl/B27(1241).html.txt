Ten przepis od razu skojarzył mi się z faszerowanym chlebem, który przygotowywaliśmy w czasie naszej wizyty z Widelcem w Niemczech. Bardzo nam wtedy zasmakował, więc z tym większą ochotą postanowiliśmy spróbować jak smakuje podobna wersja tyle, że na ciepło no i z makaronem. Przyznaję, że ten makaron na początku wydawał nam się trochę dziwnym dodatkiem, ale ostatecznie świetnie pasował do chrupiącego pieczywa z bardzo smacznym farszem. Przepis pochodzi z książki "Banany w rytmie samby: Kuchnia brazylijska".   Brazylia: Bułka nadziewana mięsem - Bisaga com CarneSKŁADNIKI: 20 dag gotowanego mięsa lub pieczeni, cebula, marchewka, jajko surowe, jajko ugotowane na twardo, 3 łyżki masła, sól, pieprz, długa podłużna bułka - u nas wek, 2 łyżki masła.SPOSÓB WYKONANIA: Odkrajać piętki z bułki i wyjąć miąższ, który namoczyć w mleku. Mięso razem z namoczoną bułką i cebulą zemleć, dodać surowe jajko i przyprawy; wymieszać. Marchewkę pokroić w kostkę i ugotować. Bułkę wysmarować w środku masłem. Resztę masła razem z ugotowaną marchewką, posiekanym jajkiem na twardo dodać do mięsa. Tym farszem nadziać bułkę i zakryć oba otwory piętkami. Wierzch posmarować masłem, skropić mlekiem. Zrobić otworki, aby para miała ujście. Zapiec 15 minut w piekarniku. Krajać w duże plastry, podawać z makaronem. 