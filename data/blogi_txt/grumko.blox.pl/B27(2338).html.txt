Hiszpania: Ciecierzyca z kaszanką / Garbanzos con butifarra negra ŹRÓDŁO: Przepis pochodzi z książki Fiony Dunlop pt. „New Tapas. Today’s Best Bar Food from Spain”, którą kupiliśmy podczas naszego pobytu w Barcelonie w 2011r.  SKŁADNIKI: oliwa z oliwek, pół dużej cebuli pokrojonej w plasterki, 1 posiekany ząbek czosnku, 2 łyżki posiekanej natki pietruszki, 3 dag złotych rodzynek namoczonych w gorącej wodzie na 15 minut, a następnie odcedzonych, orzeszki piniowe, 20 dag usmażonej i pokrojonej na kawałki kaszanki, 40 dag ugotowanej ciecierzycy, sól i pieprz do smaku. SPOSÓB WYKONANIA: Na dwóch łyżkach oliwy podsmażyć cebulę. Dodać czosnek, natkę, rodzynki i orzeszki piniowe. Wymieszać. Dodać kaszankę i ciecierzycę. Wymieszać, doprawić solą i pieprzem. Przełożyć na talerz. Polać oliwą i podawać. 