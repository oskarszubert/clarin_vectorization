Ten schab - u nas bez kości - jedliśmy wczoraj na obiad, a do jego przygotowania użyliśmy elektrycznego grilla. Schab wyszedł wspaniale: kruchy i do tego bardzo aromatyczny! Przepis pochodzi ze strony dieta.bgv.pl.    SKŁADNIKI: 8 kotletów schabowych z kością, 4 ząbki czosnku, pół szklanki oliwy z oliwek, po pół pęczka świeżego rozmarynu i bazylii, sól, pieprz.    SPOSÓB WYKONANIA: Umyte kotlety schabowe osuszyć, obrany czosnek pokroić w cienkie plasterki. Bazylię i rozmaryn umyć, osuszyć, a następnie drobno posiekać. Olej wymieszać z ziołami rozmarynem i bazylią oraz czosnkiem, przyprawić pieprzem i szczyptą soli. Mięso posmarować przyrządzoną marynatą i wstawić do lodówki na około 2 godziny. Kotlety osączyć z marynaty i kłaść na rozgrzanym grillu. Piec około 15 minut z każdej strony. Podczas pieczenia kilkakrotnie posmarować marynatą. 