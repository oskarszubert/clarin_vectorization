To kolejna stara receptura, z której korzystamy od dobrych kilku lat. Bardzo nam odpowiada połączenie smaku rabarbaru i truskawek, a poza tym bardzo lubimy sorbety. Przepis pochodzi z książki Katarzyny Pośpieszyńskiej pt. "Kuchnia Zdrowego Serca". SKŁADNIKI: 1 i pół szklanki rabarbaru pokrojonego w plasterki, 1 szklanka cukru, 1 i pół szklanki przegotowanej wody, 2 szklanki oczyszczonych truskawek, 1 łyżka soku z cytryny, 1 łyżeczka skórki startej z pomarańczy.    SPOSÓB WYKONANIA: Rabarbar wsypać do garnka, dodać cukier i 3 szklanki wody, mieszając doprowadzić do wrzenia, zmniejszyć płomień i gotować, aż rabarbar będzie bardzo miękki, wystudzić, zmiksować wlać do miski. Truskawki zmiksować, wymieszać z rabarbarem, dodać sok z cytryny, skórkę z pomarańczy i pozostałe 3 szklanki wody, połączyć na jednolitą masę. Przelać do metalowej miski i wstawić do zamrażalnika ustawionego na MAX, trzymać w niskiej temperaturze, aż masa zestali się (nie powinna być całkowicie zamrożona).Miksować w malakserze lub ubijać mikserem na gładką masę. Przełożyć do miski i wstawić do zamrażalnika na przynajmniej 4 godziny lub na noc. Przed podaniem wyjąć z zamrażalnika na 15-20 minut. Lub do lekkiego rozmrożenia. Można podawać z owocami. 