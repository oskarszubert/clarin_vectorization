To pierwszy przepis, który przygotowaliśmy z książki przywiezionej w tym roku z Barcelony;-) Super pomysłem jest wykorzystanie lekko ściętego jajka sadzonego jako sosu. Żółtko świetnie oblepia resztę składników i nadaje im bajeranckiego posmaku! Przepis pochodzi z książki Fiony Dunlop pt. „New Tapas. Today’s Best Bar Food from Spain” i póki co żeganmy się z kuchnią hiszpańską.  Hiszpania: Ziemniaki po wiejsku z chorizo i paprykąSKŁADNIKI: 420 g obranych i pokrojonych na cienkie plasterki ziemniaków, 1/4 szklanki masła, 1/4 szklanki oliwy do smażenia, 120 g cebuli pokrojonej na cienkie plasterki, 30 g czerwonej papryki pokrojonej na cienkie plasterki, 30 g zielonej papryki pokrojonej na cienkie plasterki, 3 ząbki czosnku pokrojone na cienkie plasterki, 30 g szynki serrano lub prosciutto pokrojonej w cienkie paski, 60 g chorizo lub podobnej ostrej kiełbasy pokrojonej w 2,5cm plasterki i lekko przesmażonej, 2 jajka, sól i pieprz do smaku.SPOSÓB WYKONANIA: Na patelni smażyć ziemniaki na maśle i dwóch łyżkach oliwy na bardzo małym ogniu przez ok. 25 minut. Wyjąć, osączyć z nadmiaru tłuszczu i przełożyć do miski. Odstawić. Na tej samej patelni przesmażyć cebulę i papryki, jeśli trzeba dodając więcej oliwy. Dodać czosnek i smażyć, aż nabierze złotego koloru. Usmażone warzywa dodać do ziemniaków, wmieszać wędliny i odstawić. Smażyć jajka tylko do momentu, gdy zetnie się białko. Dodać jajka do odłożonych warzyw z wędlinami i dobrze wymieszać. Doprawić do smaku. Podawać. 