Hiszpania: Tosty z serkiem kremowym i porami / Puerros con crema de queso ŹRÓDŁO: "New Tapas. Today's Best Bar Food from Spain" Fiona Dunlop.SKŁADNIKI: 10 dag serka kremowego, 1/4 szklanki oleju słonecznikowego, 2 łyżki mleka, 2 przekrojone na pół kromki chleba bez skórki - u nas kromki bułki wrocławskiej, 4 białe części porów ugotowane i przekrojone na pół, 8 kaparów. SPOSÓB WYKONANIA: Zmiksować serek z olejem oraz mlekiem. Podpiec chleb. Na każdej kromce ułożyć po 2 kawałki pora - my pory posiekaliśmy i udusiliśmy na odrobinie masła. Przykryć masą z serka. Ozdobić kaparami. Zapiec przez minutę. Podawać ciepłe. 