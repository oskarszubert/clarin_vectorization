To zupa, którą zapobiegawczo ugotowaliśmy wczoraj z myślą o dzisiejszym obiedzie. Był to trafny wybór, bo zupa nie dosyć, że smaczna to jeszcze dobrze sprawdziła się w roli stawiacza na nogi po nocnych szaleństwach;-) Przepis podpatrzałem na blogu Edysi.    SKŁADNIKI: 500 g wieprzowiny (u nas łopatka), 4 duże cebule, 2 ząbki czosnku, 2 zielone lub czerwone papryki, puszka kukurydzy konserwowej, 2 litry rosołu (może być z kostki), 4 łyżki przecieru pomidorowego, 2 łyżki ketchupu, 3 łyżki oleju, 1/2 łyżeczki pieprzu czarnego, 1/4 łyżeczki pieprzu Cayenne, 1 łyżeczka mielonej papryki    SPOSÓB WYKONANIA: Mięso umyć, pokroić w drobną kostkę. Podsmażyć na mocno rozgrzanym oleju. Cebulę i czosnek obrać, cebulę posiekać, czosnek przecisnąć przez praskę. Paprykę pokroić w drobną kostkę. Warzywa wrzucić do garnka z mięsem i dusić przez 15 minut. Kukurydzę osączyć z zalewy i przełożyć do garnka i dusić jeszcze 10 minut. Dolać rosół i przecier pomidorowy, gotować pod przykryciem na małym ogniu około 45 minut. Przed końcem gotowania przyprawić do smaku solą, pieprzem, pieprzem cayenne i mieloną papryką. Można też dodać odrobinę cukru. 