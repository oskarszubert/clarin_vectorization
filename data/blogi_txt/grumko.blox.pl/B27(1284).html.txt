Dziś oficjalne otwarcie XXI Zimowych Igrzysk Olimpijskich w Vancouver. Dla nas będzie to również dobra okazja, aby śledząc zmagania sportowców, przygotować kilka dań z kuchni kanadyjskiej. Na początek proponujemy Wam danie, które wywodzi się z francuskojęzycznej prowincji Quebec, a które z biegiem lat stało się popularne w całej Kanadzie. Łatwo je przygotować, bo składa się tylko z trzech składników, które na jednym talerzu smakują całkiem sympatycznie. Według nas jest to fajna alternatywa dla tych, którym znudziły się frytki z keczupem lub majonezem. Sos przygotowaliśmy sami na bazie usmażonego na maśle kawałka antrykotu, który podlaliśmy szklanką wody oraz wina i dusiliśmy do zredukowania i zgęstnienia płynów. Ser przez nas użyty to mozzarella. Przepis pochodzi z serwisu recipes4us.co.uk.  Kanada: Poutine SKŁADNIKI: 4 duże ziemniaki, olej do głębokiego smażenia, 270 ml gęstego, wołowego sosu, 275 g cheese curd - pokruszony twaróg lub starta mozzarella. SPOSÓB WYKONANIA: Z ziemniaków usmażyć frytki. Osączyć z tłuszczu. Polać ciepłym sosem i posypać serem. 