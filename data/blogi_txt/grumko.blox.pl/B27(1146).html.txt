Gdyby nie cukier puder, którym posypuje się ciasteczka, to byłby to deser całkowicie niesłodki. W pierwszej chwili myślałem, że to błąd w przepisie, ale gdy przejrzałem inne wersje receptur na te makowe maleństwa to okazało się, że to po prostu taka uroda tego deseru. Pierwsze wrażenie jest troszkę dziwne, ale po chwili ciasteczka wciągają i ciężko się od nich oderwać. Nam najbardziej smakowały w towarzystwie lekko posłodzonej kawy inki z mlekiem. Przepis na "Aguonų sausainiukai" pochodzi ze strony Lithuanian Traditional Foods.   SKŁADNIKI: 500 ml maku, 3 całe jajka, 250 ml mąki, 2 łyżki stołowe kwaśnej śmietany, 2 łyżki rozpuszczonego masła, 1/2 łyżeczki sody oczyszczonej, 1 łyżeczka ekstraktu waniliowego, szczypta soli, cukier-puder do dekoracji.SPOSÓB WYKONANIA: Zmiksować lub zmielić mak. Do masy makowej dodać: ubite jajka, śmietanę, sodę, masło, ekstrakt waniliowy i mąkę. Dokładnie wymieszać wszystkie składniki. Nakładać łyżeczką porcje ciasta na blachę, wyłożoną papierem do pieczenia. Piec w piekarniku rozgrzanym do temp. 180C, ok. 20-25 minut, aż będą złotobrązowe. podawać posypane cukrem-pudrem. 