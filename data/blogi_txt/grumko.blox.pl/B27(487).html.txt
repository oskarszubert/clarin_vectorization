Zostało nam kilka tortilli, więc żeby nie obsychały zagospodarowaliśmy je wg przepisu, który podała Kasia, autorka bloga Gotowanie cieszy. Łatwy, prosty i przyjemny, a o to chodzi;-)    SKŁADNIKI: 4 tortille z ziarnami, 6 jajek, 2 łyżki masła, duża cebula, duży pomidor, 6 liści sałaty.    SPOSÓB WYKONANIA: Na maśle smażymy jajecznicę, tylko z dodatkiem soli i pieprzu. Na tortilli rozkładamy po dużym liściu sałaty, następnie jajecznicę i posypujemy surową posiekaną cebulą i drobno pokrojonym pomidorem. Wszystko zwijamy zakładając boki i przecinamy pod skosem. 