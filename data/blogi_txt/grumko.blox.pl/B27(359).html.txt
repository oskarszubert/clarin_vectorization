Trochę inna - bo bez jajka - wersja bułek faszerowanych i zapiekanych. Farsz jest bardzo smaczny tyle, że moim zdaniem trzeba by podwoić jego ilość, bo podane składniki ledwie wystarczają na trzy bułki. Przepis pochodzi ze strony foody.pl. SKŁADNIKI: 4 bułki, 20 dag pieczarek, 1 łyżka masła, 1 łyżka koperku usiekanego, 1 serek topiony ( trójkącik lub 1/2 kwadratowego), 1/4 szklanki śmietanki słodkiej, sól, pieprz mielony, 8 łyżek utartego żółtego sera    SPOSÓB WYKONANIA: Z bułek ściąć wierzchy. Wydrążyć środki. Pieczarki drobno usiekać i usmażyć na maśle na rumiano. Wlać śmietankę. Wsypać koperek. Włożyć serek topiony. Dusić, aż serek się rozpuści, a śmietanka trochę odparuje. Doprawić solą i pieprzem. Włożyć farsz do bułek. Każdą posypać 2 łyżkami utartego żółtego sera. Zapiekać w piekarniku, aż ser na wierzchu się rozpuści. 