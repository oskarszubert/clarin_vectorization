Maroko: Pstrągi nadziewane kuskusem, migdałami i ziołami ŹRÓDŁO: Maroque.Co.Uk. SKŁADNIKI: 4 łyżki oliwy, 1 mała posiekana cebula, 2 rozgniecione ząbki czosnku, 125 g kuskusu, 300 ml bulionu rybnego lub warzywnego, 1 łyżka posiekanej natki pietruszki, 1 łyżka posiekanej mięty, 4 wypatroszone i oczyszczone pstrągi, 50 g płatków migdałów, sól i pieprz. SPOSÓB WYKONANIA: Rozgrzać 2 łyżki oliwy. Dodać cebulę i smażyć do miękkości. Pod koniec smażenia dodać czosnek. Dodać kuskus, bulion, natkę pietruszki i miętę. Zagotować i odstawić na 15 minut. Pstrągi natrzeć solą i pieprzem. Następnie ryby nadziewać kuskusem. Przełożyć do wysmarowanego tłuszczem żaroodpornego naczynia. Płatki migdałów wymieszać z pozostałą oliwą. Powstałą masą posmarować ryby. Piec w temperaturze 200 stopni przez 15 – 20 minut. Podawać z pieczywem. 