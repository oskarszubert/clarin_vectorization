Irenie ta pasta bardzo smakowała, a jak dla mnie była po prostu taka sobie. Brakowało mi jakiegoś jednego charakterystycznego smaku, który wybijałby się z całości na pierwszy plan. Niemniej jednak jest bardzo zdrowa, więc jest szansa, że ktoś się na nią skusi. Przepis pochodzi z bloga Eweny pt. Raspberries and cream. SKŁADNIKI: 1 jabłko (w rodzaju Granny Smith), 1 łyżka soku z cytryny, 350 g serka kremowego, 1 łodyga drobno pokrojonego selera naciowego, świeżo zmielony czarny pieprz, 8 kromek świeżego chleba, najlepiej z ziarnami, miękkie masło, do smarowania, garść rzeżuchy lub natki pietruszki.    SPOSÓB WYKONANIA: Obrane jabłko kroimy na ćwiartki i usuwamy gniazda nasienne. Ostrożnie ścieramy ćwiartki do miseczki i skrapiamy sokiem z cytryny, by jabłko nie zbrązowiało. Dodajemy serek kremowy i pokrojony seler, dobrze mieszamy. Przyprawiamy świeżo mielonym pieprzem. Smarujemy połowę kromek masłem, nakładamy na to ser, przykrywamy resztą kromek i lekko dociskamy. Gdy chleb jest kwadratowy, kroimy na trójkąty. 