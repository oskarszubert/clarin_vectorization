Wietnam: Tarta kokosowa z mangoŹRÓDŁO: Przepis na tartę pochodzi z książeczki "Quick   Easy Vietnamese Cooking", a jej upieczenie zaproponowała nam Wiosenka, autorka bloga Eksplozja Smaku. SKŁADNIKI: Ciasto: 300g mąki, 100 g cukru, 6 łyżek masła, 1 jajko, 4 łyżki mleka kokosowego (można dać więcej), 1 łyżeczka ekstraktu waniliowego. Nadzienie: 500 ml śmietanki kokosowej, 100 g cukru, 4 ubite jajka, 1 łyżeczka ekstraktu waniliowego, 25 g wiórków kokosowych. Wierzch: 2 owoce mango, 125 ml dżemu mango lub morelowego. Do podania: bita śmietana lub lody. SPOSÓB WYKONANIA: Przygotować ciasto: masło pokruszyć z mąką i cukrem. Dodać jajko, mleko i ekstrakt, zagnieść. Przełożyć do formy. Upiec w piekarniku rozgrzanym do temperatury 180 stopni C. Przygotować nadzienie: Do rondelka wlać śmietankę z cukrem i podgrzewać na małym ogniu, tylko do momentu gdy zacznie się gotować. Odstawić do wystygnięcia. Dodać jajka i ekstrakt oraz wiórki, dokładnie wymieszać. Masę przelać na upieczony spód tarty i piec 20 min. w temperaturze 180 stopni C. Ostudzić. Obrać mango i pokroić. Ułożyć na wierzchu. Dżem podgrzać i posmarować mango. Podawać z bitą śmietaną lub lodami. 