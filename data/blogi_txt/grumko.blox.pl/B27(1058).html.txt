Ech co to był za dzień i koncert. Jak widzicie wróciliśmy do domu i zaraz wybieramy się do łóżka, aby nadrobić poważny brak snu w ostatnich dwudziestu kilku godzinach. Zanim to jednak nastąpi podamy Wam bardzo prosty sposób na kalafiora z pysznym sosem pomidorowym;-) Jakiś czas temu podobnie przygotowywaliśmy już fasolkę szparagową. Przepis na Kounoupidi yachnipochodzi pochodzi z książki "Traditional Greek Cooking" i jest również naszą dwunastą propozycją w ramach akcji Pomidorowy Sezon 2009. SKŁADNIKI: kalafior o wadze kilo do półtora, 3 cebule, 1 puszka posiekanych pomidorów, 1 szklanka oleju, sól, pieprz. SPOSÓB WYKONANIA: Kalafiora myjemy i kroimy na mniejsze kawałki. Cebulę podsmażamy na oleju. Dodajemy pomidory, sól i pieprz. Gotujemy przez 15 minut. Następnie dodajemy kalafiora i ok. szklankę wody. Gotujemy aż kalafior będzie miękki, a sos zgęstnieje. 