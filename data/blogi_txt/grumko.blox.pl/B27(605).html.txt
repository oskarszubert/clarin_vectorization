Na zakończenie Ziemniaczanego Tygodnia przygotowaliśmy na dzisiejszy obiad pizzę z salami. Jeśli lubicie wymienione poniżej składniki to na pewno będzie bardzo zadowoleni, tak jak my;-) Przepis pochodzi z książki Jenny Stacey pt. "Potrawy z ziemniaków".   SKŁADNIKI: ZIEMNIAKI: 900 g mączystych, 15 g masła plus niewielka ilość do natłuszczenia formy, 2 zmiażdżone ząbki czosnku, 2 łyżki mieszanych świeżych ziół, 1 roztrzepane jajko, 85 ml passaty, 2 łyżki pasty pomidorowej, 50 g salami w plasterkach, 1 zielona papryka, 1 żółta papryka, 2 duże pieczarki pokrojone w plasterki, 25 czarnych oliwek bez pestek, 125 g sera mozarella w plasterkach.   SPOSÓB WYKONANIA: Natłuścić masłem i posypać mąką blachę do pieczenia pizzy o średnicy 23 cm. Pokrojone w kostkę ziemniaki gotować przez 10 minut, następnie dokładnie odcedzić i starannie utłuc. W misce rozmieszać ziemniaki z masłem, czosnkiem posiekanymi ziołami i jajkiem. Wyłożyć masę ziemniaczaną na blachę. Piec przez 7-8 minut w nagrzanym do temperatury 225 stopni C piekarniku, aż będzie upieczona. Zmieszać passatę i pastę pomidorową, następnie łyżeczką rozsmarować sos na spodzie pizzy, zostawiając wolną krawędź o szerokości ok. 1 cm. Na sosie pomidorowym położyć salami, pokrojoną w paski paprykę, grzyby i oliwki. Na wierzchu ułożyć plasterki mozarelli i włożyć na kolejne 20 minut do piekarnika, aby ciasto dobrze się wypiekło, a ser roztopił. Podawać z zieloną sałatą.podawać z sosem. 