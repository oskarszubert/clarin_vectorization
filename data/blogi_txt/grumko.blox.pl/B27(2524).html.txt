Polska: Placek z mrożonymi owocami ŹRÓDŁO: "Kuchnia polska: 1000 najlepszych przepisów". SKŁADNIKI: około 50 dag mrożonych owoców: malin, jagód, czarnych porzeczek itp., 2 szklanki mąki, około pół szklanki mleka, 1 łyżka proszku do pieczenia, 20 dag masła, 3 jajka, 25 dag cukru, 2 łyżeczki cukru waniliowego, 1 łyżka masła, 1 łyżka bułki tartej do przygotowania formy, 2 łyżki cukru pudru do posypania ciasta.  SPOSÓB WYKONANIA: Proszek do pieczenia wymieszać z mąką. Utrzeć jajka z cukrem, dodać roztopione masło i stale ucierając, dodać porcjami mąkę i mleko. Formę do pieczenia (20 x 30 cm) wysmarować masłem i wysypać bułka tartą. Ciasto przełożyć do formy tak, by zachodziło na brzegi. Na wierzch ułożyć mrożone owoce i posypać je cukrem. Piec przez 40 - 50 minut w temperaturze 200 stopni C. 