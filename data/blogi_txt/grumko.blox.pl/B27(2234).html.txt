Anglia: Cottage Pie ŹRÓDŁO: Essentinally.England.Com. UWAGI: Przed wyjazdem do Manchesteru i Liverpoolu w kwietniu 2012r. przygotowaliśmy kilka angielskich dań, a oto jedno z nich. SKŁADNIKI: 50 dag mielonej wołowiny, 1 łyżka oleju lub oliwy, 1 średnia posiekana cebula, 20 dag posiekanych grzybów, 3 - 4 posiekane suszone pomidory, 2 łyżki mąki, 2 łyżki puree z pomidorów lub 2 pomidory, 1 łyżka sosu Worcestershire, 1 łyżka bulionu w proszku, 500 ml bulionu warzywnego, sól i pieprz, 75 dag ugotowanych ziemniaków roztartych na puree z 5 dag masła i 125 ml mleka.  SPOSÓB WYKONANIA: Na oleju usmażyć cebulę i grzyby. Dodać mięso i smażyć do brązowienia. Zlać nadmiar tłuszczu. Dodać mąkę i smażyć do momentu aż tłuszcz zostanie wchłonięty. Dodać puree z pomidorów, suszone pomidory wraz z wodą, w której się moczyły, sos Worcestershire, bulion w proszku i bulion w płynie. Wymieszać i gotować 15 - 20 minut. Piekarnik rozgrzać do temperatury 180 - 190 stopni. Naczynie do zapiekania wysmarować tłuszczem i ułożyć w nim masę mięsną. Na wierzchu rozprowadzić masę z ziemniaków. Piec ok. 30 minut do zbrązowienia ziemniaków. Podawać z groszkiem, marchewką i gotowanymi na parze brokułami. 