Witamy po świątecznym śniadaniu;-) W kilku najbliższych wpisach pokażemy Wam co zaserwowaliśmy naszym wielkanocnym gościom;-) Na początek jajka faszerowane, ale tym razem na ciepło z pysznymi chrupiącymi grzaneczkami. Przepis pochodzi z serwisu My Recipes. SKŁADNIKI: 8 dużych jajek, 1/3 szklanki drobno posiekanej szynki, 1 łyżka drobno posiekanej zielonej cebulki, 1 łyżka drobno posiekanej natki pietruszki, 1 łyżka majonezu, 1 łyżeczka musztardy, 1 łyżeczki świeżego tymianku, 1/8 łyżeczki soli, 1/8 łyżeczki świeżo mielonego pieprzu, 30 g białego chleba. SPOSÓB WYKONANIA: Jajka gotować przez 12 minut. Kiedy ostygną obrać i przekroić na połówki. Wyjąć żółtka. 4 żółtka przełożyć do miseczki. Dodać pozostałe składniki z wyjątkiem chleba i wymieszać. Chleb zmiksować na okruszki - powinno być ich ok. 1 szklanki. Białka faszerować po 1 łyżeczce farszu. Posypać okruszkami chleba. Skropić delikatnie oliwą. Grillować w piekarniku przez 1 minutę albo do momentu aż chleb się ładnie spiecze. Przybrać gałązkami tymianku. 