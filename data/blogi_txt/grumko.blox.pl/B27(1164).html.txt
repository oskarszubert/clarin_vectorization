Chyba nie ma osoby, która by nie znała tego klasycznego dania wywodzącego się z kuchni ukraińskiej, a sposobów na przygotowanie tej zupy jest wiele. Nam spodobał się przepis ze strony Ukrainian Food, a szczególnie sposób przygotowania warzyw dzięki któremu zupa nie była zbyt rozgotowana i ma lekko chrupiącą konsystencję.    SKŁADNIKI: mięso, najlepiej wołowina: 100 g bez kości lub 200 g z kością, 1 duża cebula, 1 burak, 1 duża lub 2 małe marchewki, 50 g tłustej wieprzowiny, pół cytryny, 1 - 2 łyżki pasty z pomidorów, 3 lub 4 duże ziemniaki, 200 g kapusty, liść laurowy, sól, pieprz.SPOSÓB WYKONANIA: Ugotować mięso. Posiekać cebulę, zetrzeć buraka i marchewkę. Podsmażyć kawałki wieprzowiny. Dodać cebule i smażyć na złoto. Dodać marchewkę. Gdy trochę zmięknie dodać buraka. Skropić sokiem z cytryny, dodać pastę z pomidorów. Całość chwilę przesmażyć. Dodać trochę płynu z gotowania mięsa, liść laurowy, doprawić. Nakryć pokrywką i dusić. Z garnka wyjąć mięso. Do płynu dodać pokrojone w dużą kostkę ziemniaki. Po zagotowaniu dodać pokrojoną na mniejsze kawałki kapustę. Posolić. Mięso pokroić na mniejsze kawałki i dodać do garnka. Kiedy ziemniaki są już prawie miękkie dodać przesmażone i uduszone warzywa. Wymieszać. Zdjąć z ognia i podawać z kwaśną śmietaną oraz roztartym czosnkiem. 