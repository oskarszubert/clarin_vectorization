Weekend korzenny czas zacząć! Na rozgrzewkę - dosłownie i w przenośni - przygotowaliśmy wczoraj czekoladę na ciepło. Każdy chyba zna i lubi, więc myślę, że specjalnie nie trzeba nikogo namawiać do degustacji;-) Przepis pochodzi z książki "Kuchnia meksykańska" Wydawnictwa Parragon.    SKŁADNIKI: 115 - 175 g gorzkiej czekolady połamanej na małe kawałki, pół łyżeczki mielonego cynamonu, 1 litr mleka, kropla olejku migdałowego, kropla olejku waniliowego, kilka kryształków soli, miałki cukier do smaku, 2 łyżki startej czekolady, 4 laski cynamonu do podania.   SPOSÓB WYKONANIA: Delikatnie podgrzać w rondelku czekoladę z cynamonem i mlekiem. Kiedy czekolada się rozpuści dodać olejki, sól i cukier. Wymieszać razem, aż się połączą i dobrze podgrzeją. Wlać do filiżanek, posypać startą czekoladą i podawać każdą filiżankę z laską cynamonu do mieszania. 