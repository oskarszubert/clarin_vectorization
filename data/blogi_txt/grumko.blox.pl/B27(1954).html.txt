To pierwszy przepis na kalmary, jaki pojawia się na naszym blogu;-) Najczęściej kalmary jadamy na wakacjach, a w domu to do tej pory kupowaliśmy mrożone w kształcie krążków, które dodatkowo były już opanierowane. Tym razem udało nam się nabyć kalmary w krążkach i to bez panierki, co pozwoliło nam wypróbować ten przepis. Polecamy nie tylko miłośnikom owoców morza!! Przepis pochodzi ze strony VietnameseRecipes.Com Wietnam: Ciasteczka z kalmarów SKŁADNIKI: 50 dag posiekanych kalmarów, 2 dag mielonego pieprzu, 3 dag tłustej posiekanej wieprzowiny, 15 ml wytrawnej sherry, 1/4 łyżeczki soli, 5 g cukru, 1 posiekana papryczka chili, 3 dag listków natki pietruszki, 3 posiekane cebulki dymki, 15 ml sosu rybnego, 1 jajko, 2 łyżki oleju. Sos: 10 ml sosu rybnego, 10 ml soku z limonki, 1 dag cukru. Do przybrania: 1 limonka, pół czerwonej papryki, pół ogórka, 1 gałązka kolendry. SPOSÓB WYKONANIA: Ugotować wieprzowinę do miękkości. Jeszcze raz posiekać. Dodać sherry, sól, pieprz oraz cukier. Umieścić w słonecznym, ciepłym miejscu. Odłożyć trochę posiekanej chili do przygotowania sosu. Pozostałą papryczkę wymieszać z kalmarami, natką i dymką. W rondelku zagotować sos rybny i gotować aż zacznie się krystalizować. Dodać do masy kalmarowej. Wymieszać. Dodać lekko ubite białko (żółtko zachować), wymieszać i zwilżonymi dłońmi formować małe ciasteczka. Smażyć na oleju. Zdjąć. Patelnię wyczyścić. Ciasteczka panierować w żółtku i smażyć na "świeżym" oleju na złoty kolor. Zachowane chili wymieszać ze składnikami sosu. Gotować do momentu aż cukier się rozpuści. Ciasteczka podawać z sosem przybrane plasterkami limonki, papryki, ogórka i posiekaną kolendrą. 