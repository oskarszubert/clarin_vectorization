Bardzo fajnie doprawione mięso o wyrazistym posmaku. Przepis pochodzi z bloga Malaysian Recipes, a popołudniu zapraszamy na sałatkę z gotowanym łososiem w roli głównej. Malezja: Smażona wieprzowina z sokiem z limonki i sosem sojowym / Babi Tempra SKŁADNIKI: 45 dag wieprzowiny pokrojonej w plasterki - u nas polędwiczka wieprzowa, 1 łyżeczka posiekanego czosnku, 4 cebule pokrojone w plasterki, 4 świeże posiekane czerwone papryczki chili, 5 łyżek soku z limonki, 4 łyżki brązowego cukru, 5 łyżek ciemnego sosu sojowego, 3 łyżki oleju, pół łyżeczki soli. SPOSÓB WYKONANIA: W woku rozgrzać olej. Dodać cebulę i czosnek i smażyć na złoto ok. 2 minut. Dodać papryczki. Chwilę przesmażyć. Dodać mięso. Kiedy wieprzowina jest w połowie usmażona dodać cukier, sos sojowy, sok z limonki i sól. Dusić na małym ogniu przez 45 minut. Podawać z ryżem. 