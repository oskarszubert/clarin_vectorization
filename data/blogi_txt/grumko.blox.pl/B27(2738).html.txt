Gwinea: Tarta z mango i bananami ŹRÓDŁO: Celtnet.Org.Uk. SKŁADNIKI: Ciasto: 160g mąki, 80g miękkiego masła, 1 żółtko, szczypta soli, 3 łyżki wody. Owoce: 200g cukru, 150g masła, 2 mango, 4 banany, 1 laska wanilii. Do podania: cukier puder. SPOSÓB WYKONANIA: Przygotować ciasto: mąkę wyrabiać palcami z masłem aż utworzą się okruchy. Dodać żółtko i trochę wody. Wyrobić na gładkie ciasto. Uformować kulę, owinąć w folię spożywczą i wstawić na 90 minut do lodówki. Banany i mango pokroić w plasterki. Laskę wanilii przeciąć wzdłuż na pół i wyskrobać ziarenka. Cukier smażyć na maśle w okrągłym naczyniu do zapiekania. Gdy zacznie się karmelizować dodać owoce i ziarenka wanilii. Wymieszać, nakryć folią aluminiową i wstawić na 8 minut do piekarnika nagrzanego do 190 stopni C. Ostudzić. Ciasto rozwałkować i przykryć nim owoce. Dokładnie docisnąć brzegi. Piec ok. 20 minut aż ciasto się zezłoci. Gdy tarta nieco ostygnie odwrócić i przełożyć na paterę ciastem od spodu. Podawać na ciepło lub zimno, posypane cukrem pudrem. 