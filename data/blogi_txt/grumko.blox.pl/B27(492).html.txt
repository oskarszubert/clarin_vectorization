Jak zobaczyłem tę kanapkę na stronie kuchnia.wp.pl to od razu wpisałem ją do zrobienia. Je się również oczami i dlatego spodobał mi się ten sposób podania klasycznych śniadaniowych składników.    SKŁADNIKI: 3 kromki chleba tostowego, 1 jajko, 1 liść sałaty, 1-2 plasterki pomidora (w zależności od wielkości), 2 łyżeczki majonezu, 1 plaster szynki konserwowej, oliwa, sól. SPOSÓB WYKONANIA: Kromki chleba opiekamy w tosterze. Szynkę kroimy w malutkie prostokąciki, liść sałaty składamy na 4 i kroimy w paseczki. Jajko smażymy jak sadzone, pod koniec przewracamy na chwilę na drugą stronę, żeby żółtko się powierzchownie ścięło, ale nie całkowicie. Na 1. kromce chleba układamy sałatę, pomidor i łyżeczkę majonezu. Przykrywamy drugą kromką. Następnie kładziemy szynkę, łyżeczkę majonezu, jajko sadzone i przykrywamy ostatnią kromką. Kroimy całość po ukosie na pół. 