To pierwszy dżem w naszym kulinarnym dorobku i prawdopodobnie nie ostatni;-) Sam w sobie jest bardzo słodki, ale na chrupkim pieczywie posmarowanym serkiem kremowym smakuje idealnie!!;-) Przepis pochodzi ze strony Persiancity.Com. Iran: Dżem marchewkowy z wodą różaną / Morabaa-yeh Haveej SKŁADNIKI: 2 kg małych marchewek, 2 kg cukru, pół szklanki wody różanej, 1/3 szklanki soku z limonki. SPOSÓB WYKONANIA: Marchewkę umyć, obrać i pokroić w cienkie plasterki, a następnie plasterki w paski. My starliśmy marchewkę na drobnych oczkach. Włożyć do garnka z cukrem i zalać 4 szklankami gorącej wody. Zagotować. Gotować na dużym ogniu ok. 30 minut, do zgęstnienia. Dodać wodę różaną i sok z limonki, wymieszać. Gotować 2 – 3 minuty. 