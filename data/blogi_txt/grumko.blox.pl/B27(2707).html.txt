Krajanka kokosowo-morelowa ŹRÓDŁO: Taste.Com.Au. SKŁADNIKI: Krajanka: 125 g masła, 50 ml gęstej śmietany kremówki, 200 g pokruszonej białej czekolady, 1,5 szklanki suszonych moreli, 250 g herbatników maślanych, 1 szklanka wiórków kokosowych. Polewa: 25 g masła, 2 łyżeczki soku z cytryny, 250 g przesianego cukru pudru, 150 ml gęstej śmietany kremówki. Do dekoracji: pokrojone suszone morele, listki mięty lub melisy. SPOSÓB WYKONANIA: Formę o wymiarach 18 x 25 cm wyłożyć papierem do pieczenia. Przygotować krajankę: masło i kremówkę włożyć do rondelka, podgrzewać na średnim ogniu do zagotowania, po czym zdjąć z ognia i dodać czekoladę. Mieszać, aż cała czekolada się rozpuści. Odstawić do przestudzenia. W międzyczasie posiekać morele i drobno pokruszyć herbatniki. Gdy masa czekoladowa przestygnie dodać do niej morele, herbatniki i wiórki kokosowe. Wymieszać, ewentualnie krótko zmiksować, przełożyć do przygotowanej formy. Wyrównać  i wstawić na godzinę do lodówki. Przygotować polewę: w misce wymieszać masło, cukier puder i kremówkę. Zmiksować na gładką masę. Dodać sok z cytryny i zmiksować do połączenia. Polewę rozprowadzić na wierzchu krajanki, po czym przygotowany deser chłodzić w lodówce, aż masa się zestali. Przed podaniem deser pokroić na kwadraty, udekorować kawałkami suszonych moreli i listkami mięty lub melisy. 