Zambia: Tongabezi - potrawka z kurczaka ŹRÓDŁO: Celtnet.org.UkSKŁADNIKI: 2 słodkie ziemniaki - użyliśmy zwykłych, 1 dynia piżmowa lub 1 cukinia - bez skórki i pestek, 4 kawałki kurczaka, olej do smażenia, 2 posiekane cebule, 2 posiekane pomidory bez skórki i nasion, 2 posiekane ząbki czosnku, 3 łyżki tartego imbiru, 6 rozgniecionych nasion kardamonu, 1 łyżeczka curry, 450 ml bulionu z kurczaka, 2 rozgniecione kawałki trawy cytrynowej, 2 małe posiekane papryczki chili, 300 ml jogurtu, sól i pieprz do smaku, 1 łyżka posiekanej kolendry.  SPOSÓB WYKONANIA: Ziemniaki gotować w łupinach przez 10 minut. Obrać i pokroić w plasterki. Kawałki kurczaka natrzeć solą i pieprzem. Smażyć do zezłocenia przez ok. 15 minut. Zdjąć z patelni. Cebulę usmażyć na złoto. Dodać pomidory, czosnek, imbir, kardamon oraz curry. Gotować kilka minut. Dodać kurczaka. Podlać bulionem i dodać trawę cytrynową. Przykryć i dusić do miękkości kurczaka. W międzyczasie usmażyć na złoto ziemniaki i dynię. Kiedy kurczak będzie miękki dodać papryczki chili i gotować 2 minuty. Wlać jogurt i wymieszać - nie gotować. Wyłożyć na półmisek. Posypać kolendrą. Podawać z usmażonymi warzywami. 