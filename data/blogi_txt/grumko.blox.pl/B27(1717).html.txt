Od lat marchewka duszona z porem jest jednym z naszych ulubionych dodatków do dań np. mięsnych. Pewnie dlatego przygotowując to danie dodaliśmy z założenia nieco większe marchewki niż wymagał tego przepis;-) Wodę do duszenia doprawiliśmy Warzylionem, a pory w oliwie były u nas smacznym dodatkiem do pysznego kurczaka "Arabskie Noce". Przepis pochodzi ze strony Recipes.Wikia.Com i jest również naszą propozycją w Festiwalu Kuchni Arabskiej, który zorganizowała Panna Malwinna. Arabia Saudyjska: Pory w oliwie SKŁADNIKI: 90 dag porów, 1/3 szklanki oliwy z oliwek, 2 małe - u nas nieco większe - marchewki pokrojone w plasterki, 2 łyżki nie ugotowanego ryżu, 1 i pół łyżeczki cukru, 3/4 łyżeczki soli, sok z połowy limonki, 1 i pół szklanki wody - u nas dodatkowo do smaku Warzylion.SPOSÓB WYKONANIA: Pory oczyścić, odciąć zielne części, pokroić w plasterki, dokładnie umyć. Osuszyć. Rozgrzać oliwę. Dodać pory i marchewkę. Przykryć i dusić 30 minut. Dodać pozostałe składniki. Przykryć i gotować przez 30 minut. Danie powinno być kleiste. Schłodzić. Podawać. 