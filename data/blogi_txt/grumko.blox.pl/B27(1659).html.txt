Takie oto śledzie przygotowaliśmy na śniadanie w drugi dzień Świąt. Użyliśmy matjasów w oleju, które bardzo smacznie komponowały się z czosnkiem oraz słonawą bryndzą. Przepis pochodzi z serwisu kobieta.pl. SKŁADNIKI: 50 dag filetów śledziowych, 4 ząbki czosnku, biały pieprz, skórka otarta z cytryny, 25 dag bryndzy, szklanka śmietany, sól, cukier, 2 łyżki posiekanego szczypiorku, po 3 łyżki zielonego groszku z puszki i świeżej posiekanej papryki, cytryna, natka.SPOSÓB WYKONANIA: Filety osusz, pokrój na kawałki. Czosnek obierz, pokrój, rozetrzyj z pieprzem, skórką z cytryny i bryndzą na gładką masę. Śmietanę ubij ze szczyptą soli i cukru, wymieszaj z masą z bryndzy, przykryj i lekko schłodź w lodówce (ok. 10 min). Sos wymieszaj ze szczypiorkiem, groszkiem i papryką. Śledzie ułóż na półmisku, polej sosem. Przykryj folią i schłodź w lodówce. Udekoruj cytryną i natką. 