Bardzo dobre danie: miękkie mięso o bardzo przyjemnym smaku!! Przepis pochodzi ze strony AsiaRecipe.Com. Pakistan: Mięso w szafranowo - kardamonowym kremie / Shahi Korma SKŁADNIKI: 1 łyżka nasion kuminu, 4 łyżeczki nasion kolendry, 1 - 2 łyżeczki pieprzu cayenne, 1 łyżeczka szafranu, 3 łyżki gorącego mleka, 6 łyżek ghee, 2 średnie posiekane cebule, 5 ziaren czarnego kardamonu - u nas kardamon zielony, laska cynamonu, 4 goździki, 3 listki laurowe, 1 starty kawałek imbiru, 4 duże rozgniecione ząbki czosnku, 90 dag baraniny pokrojonej w kostkę - u nas szynka wieprzowa, 1 szklanka jogurtu naturalnego, sól, 1/4 szklanki śmietany, 1 łyżka wody różanej, 1/4 szklanki podpieczonych migdałów. SPOSÓB WYKONANIA: Zmielić kumin i kolendrę. Wymieszać z pieprzem. Szafran namoczyć w gorącym mleku. Rozgrzać ghee. Dodać cebulę, kardamon, cynamon, goździki, liście laurowe i smażyć przez 15 minut. Dodać imbir i czosnek. Przesmażyć. Dodać mielone przyprawy i smażyć 10 sekund. Dodać połowę mięsa. Smażyć, aż mięso pokryje się przyprawami. Dodać pozostałe mięso i smażyć do pokrycia przyprawami. W razie potrzeby podlać wodą. Dodawać po jednej łyżce jogurt stale mieszając. Dusić na małym ogniu, pod przykryciem przez 1,5 godziny, aż mięso będzie bardzo miękkie. Doprawić solą. Dodać śmietanę. Wymieszać. Dodać szafran i wodę różaną. Podgrzać, wyjąć listki laurowe, goździki i cynamon. Mięso podawać posypane podpieczonymi migdałami. 