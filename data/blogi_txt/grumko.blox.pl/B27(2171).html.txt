Hiszpania: Croquetas ŹRÓDŁO: "Cooking Spanish" Wydawnictwo Whitecup.  UWAGI: Croquetas smażyliśmy wspólnie z Wiosenką, autorką bloga Eksplozaja Smaku. Jej wersję tego pysznego hiszpańskiego dania znajdziecie klikając tutaj.SKŁADNIKI: 90 g masła, 1 mała posiekana cebula, 115 g posiekanych grzybów, 125 g + 60 g mąki, 250 ml mleka, 185 ml bulionu z kurczaka, 115 g posiekanej szynki jamon lub prosciutto, 2 rozkłócone jajka, 50 g bułki tartej, olej do głębokiego smażenia. SPOSÓB WYKONANIA: Rozpuścić masło, dodać cebulę i smażyć przez 5 minut. Dodać grzyby zmniejszyć ogień i dusić 5 minut. Dodać mąkę i smażyć minutę albo do momentu, aż masa będzie sucha i zacznie zmieniać kolor. Zdjąć z ognia. Mieszając, stopniowo dodawać mleko. Dodać bulion, wymieszać. Wstawić ponownie na ogień i gotować aż masa będzie gęsta. Dodać szynkę i trochę mielonego pieprzu. Dokładnie wymieszać, przełożyć do miski i chłodzić minimum 2 godziny. Następnie masę nabierać łyżką i formować 6 cm krokiety. Panierować w mące, jajkach i bułce tartej. Wstawić na pół godziny do lodówki. Smażyć w głębokim tłuszczu na złoty kolor. 