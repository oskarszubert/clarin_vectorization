SKŁADNIKI:1 kg zrazówki wołowej pokrajanej w 12 plastrów, 3 jajka na twardo pokrajane w ćwiartki, 1 jajko surowe, 10 dag szynki, 10 dag wieprzowiny (my zwykle dodajemy kawałek schabu), 4 łyżki utartego żółtego sera, 1/4 szklanki posiekanych oliwek, 1/4 szklanki posiekanego ogórka konserwowego, 1 łyżeczka sosu sojowego, 2 łyżki soku z cytryny, ok. 1 łyżeczki soli, 1 łyżeczka pieprzu. Mielimy szynkę i wieprzowinę. Dodajemy ogórek, oliwki, ser żółty, sok z cytryny, 2 łyżeczki soli, 1 łyżeczkę pieprzu, 1 łyżeczkę sosu sojowego oraz 1 surowe jajko. Dokładnie mieszamy. Mięso rozbijamy na cienkie płaty. Każdy płat smarujemy powstałym farszem i kładziemy na niego ćwiartkę jajka. Płaty zwijamy w rulon i obwiązujemy nitką. Układamy w garnku.     Sos wg przepisu:2 szklanki wody, 1/4 szklanki octu 6%, 1/2 szklanki soku pomidorowego, 1 obrana cebula pokrajana w plasterki, 3 roztarte ząbki czosnku, 1 liść laurowy, 2 łyżki mąki, ok. 1 łyżeczki soli, 1 łyżeczka pieprzu, 2 łyżeczki sosu sojowego. Wlewamy do garnka wodę, ocet, sok pomidorowy, dodajemy cebulę, czosnek, liść laurowy resztę sosu sojowego, soli i pieprzu. Gotujemy pod przykryciem przez godzinę na średnim ogniu. Mąkę rozprowadzamy 2 łyżkami wody, wlewamy do garnka stale mieszając aż powstanie jednolity, gęsty sos. Dusimy jeszcze przez kilka minut. 