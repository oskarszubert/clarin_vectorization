Chowder to nic innego jak zupa rybna, której nieodzownym składnikiem oprócz ryb jest wędzony bekon. Zupa ma konsystencję gęstego gulaszu, a że są w niej ziemianki i inne warzywa, to może spokojnie stanowić samodzielne danie obiadowe i to w dodatku bardzo smaczne;-) Przepis pochodzi z książki Joanny Futkowskiej i Marty Walęckiej - Zdroik pt. "Smaki Ameryki". Stany Zjednoczone: ChowderSKŁADNIKI: 45 dag filetów z ryby, kilka plasterków bekonu lub boczku (około 10 dag), puszka pomidorów w zalewie (około 45 dag), szklanka ziemniaków pokrojonych w kostkę, 3/4 szklanki marchewki pokrojonej w kostkę, po pół szklanki posiekanej cebuli i selera naciowego, ćwierć szklanki keczupu, 2 łyżeczki sosu worcestershire, ćwierć łyżeczki suszonego tymianku, łyżka posiekanej natki pietruszki, sól.SPOSÓB WYKONANIA: Umyte filety pokroić na 2,5 cm kawałki. Podsmażyć bekon i zeszklić na nim cebulę. Ostrożnie wlać 2 szklanki wody, dodać ziemniaki, marchewkę, seler, sos worcestershire, tymianek, posolić. Zagotować, zmniejszyć ogień, przykryć i dusić warzywa do miękkości - około 15 minut. Dodać pokrojone pomidory wraz z zalewą i keczup. Doprowadzić do wrzenia, zmniejszyć ogień i włożyć rybę. Przykryć i dusić, aż ryba będzie miękka. Przed podaniem posypać natką. 