Bardzo fajny sposób na przygotowanie jajek sadzonych. Nie używaliśmy kokilek tylko całość przygotowaliśmy w naszej patelni do zapiekania. Przepis pochodzi z książki Petera Trnka pt. "The Best of Czech Cooking".    SKŁADNIKI: 8 jajek, 1 posiekana mała cebula, 1 ząbek czosnku, 15 dag posiekanej wątróbki, 3 łyżki posiekanej natki pietruszki, pół szklanki zielonego groszku, 2 łyżki masła, pół szklanki startego sera gruyere.SPOSÓB WYKONANIA: Rozgrzać piekarnik do 180 stopni. Groszek ugotować i odcedzić. Na tłuszczu smażyć cebulę i czosnek. Dodać wątróbkę i smażyć przez 5 minut. Dodać groszek i 2 łyżki natki pietruszki. Doprawić solą i pieprzem. Wysmarować masłem 4 remerkiny lub kokilki. Napełnić masą i zrobić dwa wgłębienia w które wbić jajka. Posypać tartym serem. Piec ok. 15 minut. Posypać pozostałą natką pietruszki. 