Zostało nam sześć placków tortilla i postanowiliśmy wykorzystać je w postaci enchiladas. W oryginale przepis pochodzący ze strony gotowanie.byethost14.com. jest z wołowiną, którą zastąpiliśmy kurczakiem. Tortille zawijaliśmy nie w rulony tylko w paczuszki, posypywaliśmy dodatkowym serem i jeszcze na chwilę wstawialiśmy do piekarnika. Z podanej ilości składników zostało nam  tyle farszu, ile za załączonym obrazku, a cała potrawa bardzo nam smakowała.   SKŁADNIKI: 0,5 kg mięsa z kurczaka, 1 cebula, pokroić w kostkę, 1 zielona papryka, pokroić w kostkę, puszka czerwonej fasoli, puszka pomidorów, 1 papryka chilli, 2 łyżeczki chilli w proszku, 1/2 łyżeczki kuminu, 1/4 łyżeczki pieprzu, 1/2 łyżeczki soli lub według smaku, 40 dag startego sera, 6-7 placków tortilla.    SPOSÓB WYKONANIA: Podsmażyć mięso na oliwie, przełożyć na miseczkę. Ponownie rozgrzać oliwę, podsmażyć cebulę i paprykę. Do warzyw dodać usmażone mięso , przyprawy, pomidory i fasolę. Dusić na małym ogniu 10 minut. Ciepłe placki tortillas posypać serem, nakładać farsz, zawijać w rulony. Można polać gęstą, kwaśną śmietaną.. 