Republika Środkowoafrykańska: Potrawka szpinakowa ŹRÓDŁO: Celtnet.Org.Uk. SKŁADNIKI: 2 małe posiekane cebule, 2 łyżki oleju, 2 pomidory bez skórki, pokrojone w plasterki, 1 posiekana zielona papryka, 1 kg posiekanych listków świeżego szpinaku, 1 łyżeczka soli, 2 papryczki chili, 4 łyżki masła orzechowego. SPOSÓB WYKONANIA: W naczyniu o grubym dnie usmażyć na oleju cebulę na złotobrązowy kolor. Dodać pomidory i paprykę, a po minucie smażenia dodać szpinak, sól i chilli. Przykryć i gotować na małym ogniu przez 5 minut. Wymieszać masło orzechowe z kilkoma łyżkami gorącej wody, by powstała gładka pasta. Dodać ją do naczynia z warzywami i gotować jeszcze przez 15 minut, często mieszając. Można podlać niewielką ilością wody, by uniknąć przywierania potrawy do dna naczynia. Podawać z ryżem. 