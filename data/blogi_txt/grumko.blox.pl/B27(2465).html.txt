Mauritius: Kebab z jagnięciny ŹRÓDŁO: Celtnet.Org.Uk. SKŁADNIKI: 2 szklanki jogurtu naturalnego, 1 i pół szklanki wody, 1 kg jagnięciny pokrojonej w 3-centymetrową kostkę - u nas łopatka wieprzowa, 1 i pół łyżeczki chili, 1 łyżeczka kurkumy, 1 duży ząbek czosnku, przeciśnięty przez praskę, pół łyżeczki pieprzu cayenne, sól, 6 pasków skórki z cytryny o wymiarach 2 x 5 cm, 3 łyżki masła - najlepiej klarowanego, 2 łyżki świeżego soku z cytryny. Dodatkowo: 6 patyczków do szaszłyków. SPOSÓB WYKONANIA: W dużej misce wymieszać 1 szklankę jogurtu z wodą, dodać mięso, dokładnie wymieszać i odstawić na noc do lodówki. Kostki mięsa wyjąć z marynaty i osuszyć na papierowym ręczniku. W dużej misce wymieszać pozostałą szklankę jogurtu z chili, kurkumą, czosnkiem, pieprzem cayenne i 1 łyżeczką soli. Dodać mięso, wymieszać, by kostki dokładnie pokryły się marynatą i odstawić na 10-20 minut. Na każdy z patyczków do szaszłyków nadziać kawałek skórki z cytryny, a następnie nadziewać kostki mięsa. Posypać solą. W rondelku rozpuścić masło, dodać sok z cytryny, wymieszać. Mięso ułożyć na rozgrzanym grillu, smażyć przez ok. 3 minuty, obracając patyczki, aż mięso będzie lekko przypieczone. Przez następne 4 minuty smażyć, polewając mięso sosem maślanym. 