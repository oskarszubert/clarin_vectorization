Nazwa tych jajek wywodzi się od stanu w środkowo-wschodnim Meksyku, którego stolicą jest Guadalajara. Danie to od samego początku skojarzyło się nam z angielskim śniadaniem i na własny użytek zaczęliśmy je nawet nazywać meksykańskim śniadaniem;-) To pewnie przez te jajka i mnogość dodatków, które sprawiają, że zwykłe jajko sadzone smakuje jakoś tak wyjątkowo;-) Bardzo duża w tym zasługa chorizo, która należy do naszych ulubionych kiełbas. Tym razem skorzystaliśmy z gotowej salsy casera, ale możecie ją spokojnie zastąpić Waszą ulubiona salsą. Przepis pochodzi z książki Marleny Spieler "What's Cooking: Mexican". Meksyk: Jajka w stylu JaliscoSKŁADNIKI: 4 kukurydziane tortille, 1 awokado, sok z limonki lub cytryny, 175 g pokrojonej w plasterki kiełbasy chorizo, 2 łyżki masła, 4 jajka, 4 łyżki pokruszonego sera feta, salsa ulubiony rodzaj, 1 łyżka posiekanej kolendry, 1 łyżka posiekanej cebulki dymki.SPOSÓB WYKONANIA: Podgrzać tortille. Zawinąć w czystą ściereczkę, żeby nie ostygły. Obrać awokado i pokroić w kostkę. Skropić sokiem z limonki. Podsmażyć chorizo i porozkładać je na tortillach. Na maśle usmażyć jajka sadzone. Ułożyć na tortillach. Na każdej tortilli ułożyć awokado, ser i łyżkę salsy. Posypać kolendrą i dymką. 