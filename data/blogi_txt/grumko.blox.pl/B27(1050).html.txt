Bardzo smaczne, zdrowe i w zasadzie jednogarnkowe danie, które bardzo łatwo przygotować. Przepis na "Nasello in Teglia con verdure miste" pochodzi z książki "Kuchnia włoska" Wydawnictwa Bellona.  SKŁADNIKI: 2 ziemniaki, 4 łyżki stołowe oliwy z oliwek, 1 drobno pokrajana cebula, 3 drobno pokrajane dymki, 1 pokrojony por, 3 średnie marchewki pokrojone w półcentymetrowe plasterki, sól, 600 g filetów z morszczuka, pół szklanki białego wytrawnego wina, po 1 łyżce stołowej posiekanych ziół: natki pietruszki, tymianku i szczypiorku. SPOSÓB WYKONANIA: Umyj i obierz ziemniaki, pokrój je wzdłuż na plastry i gotuj w osolonej wodzie przez 20 minut. Odcedź kiedy będą jeszcze dosyć twarde. W międzyczasie podsmaż na oliwie na średnim ogniu cebulę, dymkę, por i marchew. Dopraw do smaku solą. Smaż ok. 15 minut dodając wody w razie potrzeby i często mieszając. Dodaj filety z morszczuka i od czasu do czasu mieszając duś przez 5 minut. Dolej wino i gotuj dopóki nie odparuje. Dodaj ziemniaki i smaż całość jeszcze przez 5 minut. Posyp tymiankiem, natką i szczypiorkiem, jeśli trzeba dolej trochę wody. Przykryj i smaż na średnim ogniu jeszcze 5 minut. Podawaj natychmiast. 