Ta zupa, to nie pierwszy już przykład na to, że cytrusy świetnie nadają się nie tylko do deserów, ale również fajnie sprawdzają się w daniach nieco bardziej wytrawnych. Polecamy!! Przepis pochodzi z książki Marleny Spieler "What's Cooking: Mexican". Przy okazji przepisu na zupę przypominamy Wam o trwającym do 15 listopada br. konkursie który jest częścią nowego projektu marki Winiary pt. "Zupy to nasza specjalność!". Aby wziąć w nim udział wystarczy umieścić na stronie konkursowej przepis na jeden z zadanych tematów, którymi są: "Zaproponuj pyszną zupę z Twojego regionu" lub "Zaproponuj swoją ulubiona zupę". Nagrodami w konkursie są blendery marki Philips oraz zestawy produktów Winiary. Serdecznie zapraszamy;-)   Meksyk: Jukatańska zupa cytrusowaSKŁADNIKI: 2 cebule, 15 nieobranych dużych ząbków czosnku, 1 łyżka oliwy z oliwek, 1,3 litra wywaru z kurczaka lub ryby, 225 ml wody, 8 dojrzałych pomidorów pokrojonych w kostkę, szczypta suszonego oregano, 1 świeża posiekana zielona papryczka chili, szczypta mielonego kuminu, pół łyżeczki startej skórki z grejpfruta, pół łyżeczki startej skórki z limonki, pół łyżeczki startej skórki z pomarańczy, sok i pokrojony w kostkę miąższ z 2 limonek, sok z 1 pomarańczy, sok z 1 grejpfruta, sól i pieprz.SPOSÓB WYKONANIA: Jedną nieobraną cebulę przekroić na połowę, a drugą obrać i drobno posiekać. Rozgrzać dużą patelnię z grubym dnem, wrzucić połówki cebuli i czosnek i smażyć na średnim ogniu aż zbrązowieją: czosnek powinien być wewnątrz miękki. Czosnek i cebulę zdjąć z patelni i lekko ostudzić. Rozgrzać olej w rondlu i podsmażyć pozostałą cebulę, aż stanie się miękka. Dodać wywar i zagotować. Zmniejszyć ogień i gotować kilka minut. Obrać usmażoną cebulę i czosnek, grubo posiekać i dodać do gotującej się zupy razem z pomidorami, oregano, chili i kuminem. Gotować ok. 15 minut, od czasu do czasu mieszając. Dodać skórki cytrusów, doprawić solą i pieprzem, gotować dalsze 2 minuty. Zdjąć z ognia, wymieszać z miąższem z limonki i sokami z cytrusów. Nałożyć zupę na talerze, ozdobić chipsami tortilla i kolendrą. 