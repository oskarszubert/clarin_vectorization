To propozycja nie tylko dla miłośników szpinaku, ale również i tych którzy na dodatek lubią smak kopru włoskiego, gdyż to on gra w tym daniu pierwsze skrzypce. Oczywiście możecie dodać go znacznie mniej niż my, ale wtedy szpinak z ziemniakami nie będzie aż tak przyjemnie anyżkowy;-) Przepis pochodzi ze strony AsiaRecipes.Com. Bangladesz: Szpinak po bengalsku SKŁADNIKI: 2 opakowania mrożonego szpinaku, 2,5 cm kawałek świeżego imbiru - posiekany, 3 suszone papryczki chili, szczypta asafetydy - u nas roztarty ząbek czosnku, 4 średniej wielkości ziemniaki, suszone listki kopru włoskiego - pominęliśmy, nasiona kopru włoskiego - dodaliśmy ok. 1 łyżeczki, 2 łyżki oleju, sól do smaku. SPOSÓB WYKONANIA: Ziemniaki pokroić w małą kostkę i ugotować. Rozgrzać olej. Dodać imbir, listki i nasiona kopru włoskiego, chwilę podsmażyć. Dodać rozmrożony szpinak i smażyć na dużym ogniu przez 5 minut. Doprawić solą, asafetydą, dodać suszone chili i ziemniaki. Wymieszać i chwilę razem smażyć. Podawać. 