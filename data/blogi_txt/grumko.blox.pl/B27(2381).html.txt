Hiszpania: Ziemniaki wdowie / Patates Viudas ŹRÓDŁO: "Potrawy z hiszpańskiej tawerny" Janiny Pałęckiej i Oskara Sobańskiego. SKŁADNIKI: 1 kg ziemniaków, 2 - 3 pomidory, ząbek czosnku, średnia cebula, pół szklanki oliwy, kilka obranych migdałów, natka pietruszki, sól.  SPOSÓB WYKONANIA: W garnku rozgrzać oliwę, włożyć drobno posiekaną cebulę i poddusić ją lekko, dodać pomidory, obrane i bez pestek, a następnie posolić. Wrzucić obrane i pokrojone w równą kostkę ziemniaki i trzymać na wolnym ogniu, a gdy się trochę podduszą, dolać wrzątku. Gotować bez przykrycia na średnim ogniu przez 25 minut, a następnie dodać posiekany czosnek, natkę pietruszki i migdały rozgniecione z niewielką ilością oliwy. Zamieszać i pogotować jeszcze kilka minut. Podawać w tym samym garnku. 