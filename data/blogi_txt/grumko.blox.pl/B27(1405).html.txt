Dania z botwinką należą do rzadkości, więc przepisy z jej wykorzystaniem zwykle starannie przechowujemy, by w sezonie móc się cieszyć ich smakiem. Tak było i w tym przypadku, bo gdyby właśnie nie Pascualina, to dania z kuchni urugwajskiej przygotowywalibyśmy kilka miesięcy wcześniej. Zdecydowanie warto było poczekać, bo danie okazało się fantastyczne i zgodnie uważamy, że razem z chłodnikiem znajdują się na samym szczycie naszych ulubionych dań z botwinką. Gorąco polecamy!!  Przepis pochodzi ze strony Uruguayan Food. Urugwaj: PascualinaSKŁADNIKI: Ciasto: 3 szklanki mąki, 80 g masła lub margaryny, 3 łyżeczki proszku do pieczenia, szczypta soli, woda. Nadzienie: 2 pęczki botwinki, 1 strąk papryki, 2 cebule, 1 ząbek czosnku, olej, 5 jajek, 100 g tartego sera, sól.SPOSÓB WYKONANIA: Wymieszać mąkę, proszek, sól i masło. Zagnieść ciasto. Dodać wodę i wyrobić na gładkie ciasto. Schłodzić pół godziny w lodówce. Umyć botwinkę i posiekać. Posiekać czosnek, cebulę oraz paprykę. Przesmażyć na oleju. Dodać botwinkę i smażyć do miękkości. Gdy masa przestygnie. Odcisnąć z płynu i wymieszać z jednym jajkiem i tartym serem. Ciasto rozwałkować na dwa koła wielkości naczynia do zapiekania. Drugi płat powinien być nieco większy. Naczynie do zapiekania natłuścić i wyłożyć mniejszy płat ciasta. Posmarować go masą z botwinki. Zrobić 4 dołki i wbić w nie po jednym jajku. Delikatnie przykryć drugim płatem ciasta. Zlepić boki ciasta i piec do zezłocenia. 