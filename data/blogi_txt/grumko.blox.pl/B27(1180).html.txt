Wspaniały kawałek mięsa z pysznym borowikowym farszem!! Gorąco polecamy!! Przepis pochodzi ze strony Belarusian cuisine, a danie serwowaliśmy z marchewką zapiekaną z serkiem wiejskim. SKŁADNIKI: 500 g wieprzowiny - u nas surowa szynka, 1 jajko, 1 łyżka mleka, 4 łyżki bułki tartej, tłuszcz, sól. Nadzienie: 100 g ugotowanych świeżych lub 50 g suszonych borowików, 1 cebula, tłuszcz, sól. SPOSÓB WYKONANIA: Mięso pokroić na porcje rozbić na cienkie kotlety i posolić. Przygotować farsz. Podsmażyć cebulę. Grzyby pokroić w słupki. Wymieszać z cebulą doprawić. Farsz nałożyć na kotlety i zwinąć. Panierować w jajku i tartej bułce. Smażyć na tłuszczu, dopiekać w piekarniku. 