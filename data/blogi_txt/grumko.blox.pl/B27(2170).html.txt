Botswana: Kukurydzianka zapiekana ŹRÓDŁO: Celtnet.org.UkSKŁADNIKI: 1 szklanka mąki kukurydzianej, 4 szklanki mleka, 2 jajka - rozbełtane, 3/4 szklanki masła lub margaryny, pół szklanki cukru, 1 łyżka ekstraktu z wanilii, pół szklanki kwaśnej śmietany. SPOSÓB WYKONANIA: Zagotować mleko. Zdjąć z ognia i odstawić na 10 minut. Dodać jajka, pół szklanki masła lub margaryny oraz cukier. Podgrzać i zdjąć z ognia. Dodać mąkę i dokładnie wymieszać aby nie było grudek. Wstawić na mały ogień i gotować 20 minut do zgęstnienia. Dodać ekstrakt z wanilii i wymieszać. Piekarnik rozgrzać do 175 stopni. Rozpuścić pozostałe masło i wysmarować nim blaszkę do pieczenia. Wlać przygotowaną masę i piec ok. 30 minut do zbrązowienia. Wyjąć i posmarować kwaśną śmietaną. Wstawić do piekarnika i piec ok. 15 minut do lekkiego zbrązowienia. Podawać na ciepło. Kukurydziankę jedliśmy z dodatkiem serka kremowego i dżemu. 