Dziś zapraszamy na schabowego, ale nie panierowanego w bułce tartej i bez zasmażanej kapusty, a za to marynowanego i z kiełkami sojowymi;-) Ponieważ nie mieliśmy czerwonego miso dodaliśmy zwykłe. Całość bardzo nam smakowała. Przepis pochodzi z bloga Japońska Kuchnia Karoliny.  Japonia: Kotlet schabowy w marynacie z miso SKŁADNIKI: 2 plastry schabu, 1 łyżka czerwonego miso, 1 łyżka cukru, 1 łyżka sosu sojowego, 2 łyżki sake, 1 opakowanie kiełków sojowych, olej do smażenia. SPOSÓB WYKONANIA: Miso, cukier, sos sojowy i sake wymieszać razem i przygotować marynatę. Plastry schabu zamoczyć w marynacie i odstawić na ok. 30 minut. Przed smażeniem zebrać nadmiar marynaty z mięsa (miso łatwo się przypala) i smażyć pod przykryciem. Na osobnej patelni podsmażyć kiełki sojowe i dodać odrobinę marynaty miso. Wymieszać. Na talerzu ułożyć podsmażone z miso kiełki, a na nich usmażony schab. 