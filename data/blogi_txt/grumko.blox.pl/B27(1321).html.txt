Pabellon Criollo to jedno z tradycyjnych dań wenezuelskich. Przygotowuje się je z chudej wołowiny, która w wyniku długiego gotowania staje się niezwykle miękka i fajnie smakuje z pozostałymi dodatkami. Przepis pochodzi ze strony Venezuela: Recipes and Cuisine.  Wenezuela: Pabellon Criollo SKŁADNIKI: 1/4 szklanki oleju, 90 dag polędwicy lub innego chudego kawałka wołowiny, 1 posiekana cebula, 2 łyżeczki soli, 1 łyżeczka pieprzu, woda, 1 cebula posiekana, 1 posiekana czerwona papryka, 3 - 4 posiekane ząbki czosnku, 2 - 3 szklanki posiekanych pomidorów, bez skórki i pestek, sól i pieprz do smaku, ugotowana czarna fasola - pominęliśmy, 4 szklanki ugotowanego ryżu, smażone banany.SPOSÓB WYKONANIA: Rozgrzać olej na średnim ogniu. Obsmażyć mięso z obu stron. Przełożyć do garnka. Dodać cebulę, sól, pieprz. Zalać wodą tak aby przykrywała mięso. Gotować na małym ogniu aż będzie bardzo miękkie czyli ok. półtorej godziny. Mięso wyjąć, wywar zachować. Przy pomocy widelca rozdrobnić mięso. Rozgrzać ponownie olej ze smażenia mięsa. Dodać cebulę, paprykę i czosnek i smażyć kilka minut. Dodać mięso i pomidory. Doprawić solą i pieprzem. Podlać niewielką ilością wywaru i dusić przez ok. 20 minut. Podawać z czarną fasolą, ryżem i smażonymi bananami. 