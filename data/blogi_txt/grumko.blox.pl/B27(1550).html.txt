Kolejne po jajkach w stylu Jalisco kolorowe danie;-) Dużo składników, więc i sporo fajnych smaków ;-) Polecamy!! Przepis pochodzi z książki Marleny Spieler "What's Cooking: Mexican". Meksyk: Sałatka ze steku, awokado i fasoli SKŁADNIKI: 350 g kruchego steku, 4 posiekane ząbki czosnku, sok z 1 limonki, 4 łyżki oliwy z oliwek, 1 łyżka octu winnego, 1/4 łyżeczki łagodnego chili, 1/4 łyżeczki kuminu, pół łyżeczki papryki, szczypta cukru, 5 posiekanych cebulek dymek, ok. 20 dag liści sałaty, 400 g fasoli pinto, czarnej lub czerwonej z puszki, 1 awokado w plasterkach skropione sokiem z limonki, 2 dojrzałe pomidory pokrojone w kostkę, 1/4 posiekanej zielonej lub czerwonej papryczki chili, 3 łyżki posiekanej kolendry, 225 g kukurydzy z puszki, duża garść połamanych chipsów tortilla, sól i pieprz.SPOSÓB WYKONANIA: Stek zamarynować w czosnku, połowie soku z limonki, połowie oliwy, soli i pieprzu. Przygotować sos. Wymieszać pozostały sok z limonki, pozostałą oliwę, ocet, mielone chili, kumin i paprykę. Dodać szczyptę cukru do smaku. Usmażyć lub zgrillować stek. Pokroić na kawałki. Odłożyć do wystygnięcia lub trzymać w cieple. Wymieszać sałatę z dymką. Polać liście połową sosu. Następnie ułożyć kukurydzę, fasolę, awokado i pomidory. Posypać chili i kolendrą. Na sałatce ułożyć paski steku i chipsy tortilla. Polać resztą sosu i od razu podawać. 