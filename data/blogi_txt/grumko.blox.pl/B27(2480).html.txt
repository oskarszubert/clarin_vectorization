Tunezja: Omlet z cebuli i ziemniaków ŹRÓDŁO: Recipes4Us.Co.Uk. UWAGI: Przepis jes również naszą propozycją w III Festiwalu Kuchni Arabskiej, który zorganizowała Panna Malwinna. SKŁADNIKI: 40 dag obranych i pokrojonych w kostkę ziemniaków, 4 łyżki oliwy, 1 duża posiekana cebula, 2 posiekane ząbki czosnku, 6 jajek, 1 łyżeczka harissy, 1 łyżka posiekanej kolendry, 1 łyżka posiekanej natki, sól.  SPOSÓB WYKONANIA: Ziemniaki gotować w wodzie do miękkości czyli przez ok. 15 minut. W międzyczasie rozgrzać 2 łyżki oliwy i usmażyć cebulę z czosnkiem. Zdjąć z patelni. W miseczce wymieszać jajka, harissę, zioła oraz sól. Odstawić. Na patelnię włożyć ugotowane ziemniaki i smażyć na małym ogniu. Podczas smażenia ziemniaki rozgniatać. Dodać cebulę z czosnkiem. Wymieszać. Masę zdjąć z patelni i dodać do masy jajecznej. Wymieszać. Rozgrzać grill. Na patelnie dodać 2 pozostałe łyżki oliwy. Gdy oliwa się rozgrzeje wlać masę ziemniaczano - jajeczną. Smażyć aż masa prawie w całości się zetnie. Wierzch dopiec pod grillem. Podawać na ciepło. 