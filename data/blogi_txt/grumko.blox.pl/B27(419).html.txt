Bardzo fajny pomysł z tym dodaniem tartych pieczarek do panierki, a przy okazji również inny sposób na zagospodarowanie chińskich zupek. Polecamy!! Przepis pochodzi z bloga Zaciszna Knajpka.    SKŁADNIKI: Ładny , grubszy kawałek ryby maślanej (ok. 50-60 dag),sól, cytryna, 3 - 4 pieczarki, 1 jajko, 3 - 4 pełne łyżki gęstej śmietanki, szczypta czosnku granulowanego, szczypta soli, szczypta pieprzu, mąka, oliwa, 3 pęczki szczypioru grubego, 1 duży jogurt naturalny, sól, cytryna, 2 zupki błyskawiczne z makaronem raczej łagodne.   SPOSÓB WYKONANIA: Rybę jeśli jest mrożona rozmrażamy. Dokładnie odsączamy z wody. Kroimy w poprzek - jak kromki chleba na grubsze - ok.3 cm plastry. Skrapiamy cytryna, posypujemy solą. Z opakowań zupek wyjmujemy saszetki z suszonymi ziołami rozcieramy je w palcach i również posypujemy rybkę. Makaron z torebek zalewamy wrzątkiem i wsypujemy z kolejnych dwóch saszetek bazę rosołową - odstawiamy aż zmięknie. Przygotowujemy panierkę do ryby: Roztrzepujemy jajko. Ścieramy do niego na drobnej tarce pieczarki. Leciutko doprawiamy (pieprz, sól, czosnek). Dodajemy śmietankę. Wszystko razem lekko ubijamy widelcem. Plastry rybki maczamy w jajku ze śmietanką i obtaczamy w mące. Natychmiast kładziemy na rozgrzaną oliwę smażymy z obu stron do zrumienienia. Sos: Siekamy drobno szczypior. Dodajemy do niego jogurt, sok z cytryny-do smaku, sól, pieprz. Kotleciki rybne podajemy z odsączonym makaronem i dużą porcją szczypiorkowego sosu. 