Po mięsnych daniach z ozorkami i kotletami wieprzowymi w roli głównej, proponujemy Wam dziś obiad na słodko;-) Skoro ja go sam przygotowałem, to zachęcam wszystkich Panów do oczarowania swoich wybranek serca np. z okazji poniedziałkowego Dnia Kobiet;-) Z doświadczenia wiem, że po takim posiłku będą w siódmym niebie;-) Przepis pochodzi ze strony Traditional Bolivian Cooking.  Boliwia: Tawa tawas SKŁADNIKI: 2 szklanki mąki, 2 łyżeczki proszku do pieczenia, 1 łyżeczka soli, 1 łyżka masła, 2 jajka, ok. pół szklanki wody lub mleka, 2 szklanki masła lub oleju do smażenia, szklanka miodu. SPOSÓB WYKONANIA: Wymieszać mąkę, proszek i sól. Dodać masło, dokładnie wymieszać. Dodać lekko rozkłócone jajka. Następnie dodawać porami wodę aż do uzyskania gładkiej konsystencji. Masę przełożyć na stolnicę wysypaną mąką. Zagnieść ciasto. Nakryć ściereczką i odstawić na 10 minut. Połowę ciasta rozwałkować na grubość kilku milimetrów. Pokroić w romby. Przykryć ściereczką. Podobnie postąpić z pozostałą częścią ciasta. Smażyć na złoto w głębokim tłuszczu. Osuszyć na ręczniku papierowym. Polać miodem i posypać cukrem pudrem. 