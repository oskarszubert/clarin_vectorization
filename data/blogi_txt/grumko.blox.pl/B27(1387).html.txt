Bardzo smaczna rybna przekąska, którą jedliśmy w ramach wczorajszego śniadania, a którą z powodzeniem można zaserwować sobie o każdej innej porze dnia i nocy;-) Przepis na kulki z tuńczyka pochodzi z książki Belizeans Favourtie Foods/Erleen Godfrey, a przy okazji polecamy kulki serowe oraz z szynki. Belize: Kulki z tuńczyka SKŁADNIKI: 4 puszki tuńczyka w sosie własnym, pół małej zielonej papryki, pół małej cebuli, 1 łyżeczka sosu sojowego, 1 łyżeczka soku z limonki, pół łyżeczki czarnego pieprzu, pół łyżeczki czosnku granulowanego, 1 łyżeczka consome z kurczaka - dodaliśmy łyżeczkę bulionu z kurczaka, 1 jajko, 1 szklanka bułki tartej, pół szklanki oleju kokosowego lub roślinnego.SPOSÓB WYKONANIA: Zmiksować paprykę i cebulę. Dodać do odciśniętego tuńczyka, Dodać sok z limonki, consome, pieprz, czosnek, sos sojowy, bułkę tartą i jajko. Dokładnie wymieszać i formować kulki. Smażyć na złoty kolor. 