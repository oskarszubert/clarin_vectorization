Bardzo łatwy, a co za tym idzie szybki w przygotowaniu przepis na rybę. Wystarczy do tradycyjnie panierowanej i usmażonej ryby dodać tylko kilka prostych składników, a nabiera ona wtedy fajnego lekkiego posmaku. Przepis pochodzi z książki pt. "Smaki Hiszpanii" wydawnictwa Parragon.  SKŁADNIKI: 2 łyżki mąki uniwersalnej, 4 filety z morszczuka po ok. 150 g każdy, 4 łyżki oliwy z pierwszego tłoczenia, 125 ml białego wytrawnego wina, 2 duże poszatkowane ząbki czosnku, 6 szalotek cienko pokrajanych - my dodaliśmy czerwoną cebulą, 2 łyżki siekanej natki pietruszki, sól, pieprz.    SPOSÓB WYKONANIA: Na płaskim talerzu obficie przyprawić mąkę solą i pieprzem. Filety z morszczuka posypać przyprawioną mąką z obu stron, strząsając nadmiar i odstawić. Rozgrzać na dużym ogniu żaroodporny rondel, aż da się wyczuć unoszące się nad nim ciepło; wlać oliwę i ogrzewać przez 30 sekund, aż wrzucony kawałek jednodniowego chleba zacznie skwierczeć. Ułożyć filety skórą do dołu i smażyć przez 3 minuty, aż skóra stanie się złocisto - brązowa. Odwrócić rybę na drugą stronę i doprawić do smaku solą i pieprzem. Wlać wino i dodać czosnek, szalotki oraz natkę pietruszki. Naczynie przenieść do piekarnika rozgrzanego do 230 stopni i piec przez 5 minut. Podawać. 