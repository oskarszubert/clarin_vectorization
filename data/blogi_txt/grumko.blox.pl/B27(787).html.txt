Pierogi chodziły za nami już od dawna. Jakby nie było jest to pracochłonne danie i min. w związku z tym było nam z nim trochę nie po drodze. W końcu zmobilizowaliśmy się i w ten weekend powstały aż dwie wersje pierogów. Te z twarogiem i koperkiem są takie sobie, natomiast te z ziemniakami i żółtym serem smakowały świetnie! Przepis pochodzi ze strony capital.net.   SKŁADNIKI: Na ciasto: 4 szklanki mąki, 1 delikatnie roztrzepane jajko, pół łyżeczki soli, 2 szklanki bardzo ciepłej wody z gotowania ziemniaków lub zwykłej. Ziemniaczany farsz: ok. 1,3 kg ugotowanych i przeciśniętych przez praskę ziemniaków wymieszanych z 15 dag żółtego sera. Farsz z sera: 22,5 dag suchego serka wiejskiego wymieszanego z pół łyżeczki soli oraz posiekanym koperkiem. SPOSÓB WYKONANIA: Z podanych składników zagnieść ciasto. Rozwałkować ciasto na grubość 1/8 cala. Wycinać kółka 2 - 3 cala. Nakładać łyżeczkę farszu. Zlepiać. Docisnąć brzegi widelcem. Gotować w gorącej osolonej wodzie. 