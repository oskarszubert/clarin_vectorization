Pieczenie tego ciasta było dla nas nie lada wydarzeniem, gdyż jeszcze nigdy nie przygotowaliśmy żadnego deseru z mąki pszennej razowej  Wpłynęła ona zdecydowanie na smak ciasta, który był inny od dotychczas nam znanych. Nie dość, że ciekawy to jeszcze okazał się smaczny. Jak dla mnie całość jest trochę za słodka, ale Irena uważa, że w sam raz, więc proponuję abyście jej uwierzyli;-) Przy okazji chcielibyśmy serdecznie podziękować Dorocie za dobre rady, których udzieliła nam przed pieczeniem ciasta;-) Przepis pochodzi ze strony Nordic Recipe Archive, a nazwa ciasta pochodzi od imienia rosyjskiego cara Aleksandra I (1777-1825), który był także Wielkim Księciem Finlandzkim. SKŁADNIKI: Ciasto: 100 g masła, 50 ml cukru, pół łyżeczki cukru waniliowego, 1 łyżka koniaku, pół łyżeczki proszku do pieczenia, 225 ml pszennej mąki razowej. Na nadzienie: ok. 100-125 ml mrożonych malin, 50 ml cukru, marmolada jabłkowa lub gęsty sos jabłkowy (ok. 50 ml). Na polewę: ok. 10-15 mrożonych malin, odrobina wody, ok. 100 ml cukru pudru.  SPOSÓB WYKONANIA: Wymieszać proszek do pieczenia z mąką. Miękkie masło ubić z cukrem i cukrem waniliowym na puszysty krem. Wmieszać koniak. Na koniec dodać mąk, mieszając ręcznie do połączenia składników. Uformować z ciasta płaski prostokąt, owinąć w plastikową folię i umieścić w lodówce na ok. 30 minut. Po upływie tego czasu podzielić ciasto na dwie równe części. Pomiędzy dwoma kawałkami pergaminu lub plastikowej folii, rozwałkować je w dwa płaskie prostokąty grube na ok. 1 cm i o wymiarach 15 x 20 cm. Piec w piekarniku rozgrzanym do 175 stopni C przez ok. 10-15 minut, lub do momentu aż ciasto zacznie nabierać koloru przy brzegach. Ciasto powinno pozostać raczej blade. Ciasto powinno wystygnąć na papierze do pieczenia aż stanie się wystarczająco mocne by nie pokruszyło się podczas przenoszenia. Delikatnie przesunąć ciasto na metalową drabinkę, by mogło całkowicie wystygnąć. W międzyczasie przygotować nadzienie malinowe. W rondelku umieścić mrożone maliny i cukier, doprowadzić do wrzenia i gotować na małym ogniu, aż cukier się rozpuści, a maliny rozmrożą. (ok. 15 minut) Często mieszać. Nadzienie powinno być raczej gęste, można gotować nieco dłużej aż do uzyskania wymaganej konsystencji. Następnie umieścić rondel w naczyniu z zimną wodą i mieszać aż do schłodzenia zawartości rondelka. Na jednej z części ciasta rozsmarować równo cienką warstwę nadzienia. Przykryć drugą częścią ciasta. Na wierzchu rozsmarować marmolady lub sosu jabłkowego. Nakryć plastikiem i umieścić na noc w lodówce, do czasu sos jabłkowy zostanie wchłonięty przez ciasto. W celu przygotowania polewy gotować maliny i małą ilość wody w rondelku aż owoce uwolnią soki. Odcedzić owocową mieszaninę, zachowując sok. Będzie potrzebna 1 łyżka soku. Dodać sok do cukru pudru, mieszać do uzyskania gładkiej pasty. Nóż zamoczyć w gorącej wodzie, wytrzeć do sucha i użyć do równomiernego nanoszenia polewy na wierzch ciasta. Schłodzić, by polewa zastygła. Pokroić ciasto ostrym nożem na małe prostokątne kawałki. 