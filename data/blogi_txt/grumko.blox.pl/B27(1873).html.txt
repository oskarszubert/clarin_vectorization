Kolejny deser, który nas zachwycił!! Jak widzicie ciasta po upieczeniu nie rolowaliśmy, gdyż miało konsystencję bardziej zwartą niż biszkopt i najzwyczajniej w świecie baliśmy się, że się nam połamie. Na szczęście nie wpływa to na jego wspaniały smak;-) Świetne jest to mleko skondensowane, z migdałami i kokosem. Jest bardzo gęste, ale jeszcze nie zdążyło się zamienić w dulce de leche. Świetne!! Acha deser jest stosunkowo słodki, więc jak ktoś lubi, to może zmniejszyć nieco ilość cukru;-) Przepis pochodzi ze strony FilipinoFoodRecipes.Net. Filipiny: Deser Pianono SKŁADNIKI: 1/4 szklanki masła, 1/3 szklanki mielonych migdałów, 1 szklanka wiórków kokosowych, 360 ml słodkiego mleka skondensowanego, 1 szklanka przesianej mąki, 1/3 szklanki kakao, 1/4 łyżeczki soli, 1 łyżeczka sody oczyszczonej, 1 szklanka cukru, 3 jajka podzielone na żółtka i białka, 1/3 szklanki zimnej wody, 1 łyżeczka cukru waniliowego. SPOSÓB WYKONANIA: Blaszkę 25 x 35 cm wyłożyć folią. Rozpuścić masło i wysmarować nim przygotowaną folię w blaszce. Wymieszać migdały i wiórki kokosowe. Mieszanką posypać równo folię. Skropić mlekiem z puszki. Wymieszać mąkę, kakao, sól, sodę i cukier. Utrzeć żółtka. Wymieszać z suchymi składnikami, wodą. Ucierać przez minutę. Ubić białka. Wymieszać delikatnie z wcześniej przygotowaną masą. Masę wylać na folię. Piec ok. 20 minut w temperaturze 180 stopni. Posypać cukrem waniliowym. Przełożyć na papier do pieczenia. Zdjąć folię i zwinąć w roladę. Zawinąć w ręcznik. Ostudzić. Deser podać posypany dodatkową porcją cukru waniliowego. Od siebie dodaliśmy podpieczone migdały. 