To kolejny wypiek, który bez wątpienia zapisać możemy w naszej prywatnej kategorii deserów o bardzo oryginalnych smakach;-) Przepis pochodzi ze strony AsianOnLineRecipes.Com.  Sri Lanka: Love Cake SKŁADNIKI: 6 dużych jajek, 50 dag drobnego cukru, 15 dag niesolonego masła, 3 łyżki miodu, 2 łyżki wody różanej, posiekana skórka z jednej limonki lub cytryny, 1 łyżeczka świeżo startej gałki muszkatołowej, 1 łyżeczka mielonego kardamonu, 25 dag posiekanych orzechów nerkowca, 25 dag semoliny, 12,5 dag kandyzowanego melona lub ananasa (opcjonalnie). SPOSÓB WYKONANIA: Blaszkę o wymiarach 25 x 30 cm wyłożyć papierem do pieczenia. Piekarnik rozgrzać do temperatury 150 stopni C. Ubić do białości jajka z cukrem. Dodać miękkie masło, miód, wodę różaną, skórkę z limonki, gałkę oraz kardamon. Dokładnie wymieszać. Dodać posiekane orzechy, semolinę oraz kandyzowane owoce. Wymieszać. Masę wyłożyć na przygotowaną blaszkę. Piec ok. godziny aż wierzch ciasta się ładnie zezłoci. 