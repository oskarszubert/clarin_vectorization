Kolejne danie, które swój świetny smak zawdzięcza papryczce chili chipotle! Jeśli macie ugotowanego kurczaka i wcześniej przygotowaliście odsmażaną fasolę oraz salsa verde, to zaserwowanie tacos zajmie Wam tylko kilkanaście minut, więc w sumie jest to fajna propozycja na szybki i smaczny obiad. Polecamy!! Przepis pochodzi z książki Marleny Spieler "What's Cooking: Mexican".  Meksyk: Tacos z kurczakiem z pueblaSKŁADNIKI: 8 kukurydzianych tortilli, 2 łyżeczki oleju, ok. półtorej szklanki pokrojonego w paski ugotowanego mięsa z kurczaka, 225 g odsmażanej fasoli, 1/4 łyżeczki kuminu, 1/4 łyżeczki oregano, 1 pokrojone w plasterki awokado, 1 posiekana papryczka chili chipotle w marynacie adobo lub salsa chipotle z butelki, salsa verde lub inna ulubiona salsa, 175 ml kwaśnej śmietany, pół posiekanej cebuli dymki, garść liści sałaty, 5 pokrojonych w kostkę rzodkiewek, sól i pieprz. SPOSÓB WYKONANIA: Podgrzać tortille na teflonowej patelni i trzymać w cieple. Na oleju podsmażyć kurczaka. Doprawić solą i pieprzem. Wymieszać odsmażoną fasolę z kuminem i oregano. Tortille posmarować fasolą, a na niej ułożyć łyżkę kurczaka, jeden lub dwa plasterki awokado, trochę salsy, chipotle do smaku, kwaśną śmietanę. Posypać dymką sałatą i rzodkiewkami. Doprawić solą i pieprzem. Zwinąć ciasno. Od razu podawać. 