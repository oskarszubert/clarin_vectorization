Pora na obiecany wczoraj bardzo smaczny omlet z greckiej wyspy Andros. To bardzo pożywne danie, więc idealnie nadaje się zarówno jako energetyczne śniadanie jak i na obiad po ciężkim wysiłku fizycznym. Przepis na Andriotiki omeleta pochodzi z książki Traditional Greek Cooking. SKŁADNIKI: 2 kiełbaski - użyliśmy białych, 4 plasterki bekonu, pół kilograma ziemniaków, 1 łyżeczka soli, 6 jajek, szczypta suszonej mięty, 2 łyżki masła, sól i pieprz do smaku.SPOSÓB WYKONANIA: Posiekany boczek oraz pokrojone w plasterki kiełbaski zbrązowić na maśle. Na drugiej patelni usmażyć ziemniaki. Jajka wymieszać z kiełbaskami i boczkiem. Doprawić miętą, solą i pieprzem. Włożyć do ziemniaków. Smażyć z obu stron. Podawać na ciepło. 