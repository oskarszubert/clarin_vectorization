Do przygotowania tego makaronu skusiły nas składniki. Przepis jest prosty i szybki do przygotowania, Powstaje lekki cebulowo- czosnkowy sos oraz mieszanka tego co najbardziej lubimy w kuchni śródziemnomorskiej. Urok tego dania polega na podjadaniu tychże pyszności - to oliwka, to pomidorek, to sałata ;-) Przepis pochodzi ze strony ugotuj.to.   SKŁADNIKI: 2 garście liści rukoli, 500 g włoskiego makaronu penne, 300 g pomidorków koktajlowych, garść czarnych oliwek, 150 g greckiego sera feta, 3 ząbki czosnku pokrojone w plasterki, 1 cebula pokrojona w kostkę, łyżka suszonego oregano, 50 ml oliwy    SPOSÓB WYKONANIA: Ugotować makaron al dente. Na rozgrzanej oliwie podsmażyć cebulę i czosnek, dodać oregano, całe pomidorki i oliwki. Odcedzić makaron. Na patelnię wrzucić prawie całą rukolę, wymieszać, dodać makaron, znów wymieszać. Posypać pokruszoną fetą i porwaną resztą rukoli. 