Ależ dziś będzie smacznie!;-) Na początek świetnie doprawiony ryż, który był u nas dodatkiem do kotletów wieprzowych po tajwańsku, a z powodzeniem może być samodzielnym daniem obiadowym. Przepis pochodzi ze strony Recipes.Wikia.Com. Tajwan: Smażony ryż po tajwańsku SKŁADNIKI: 10 posiekanych średniej wielkości grzybów - u nas pieczarki, 1 duża czerwona papryka pokrojona w plasterki, 4 rozgniecione ząbki czosnku, 1 i pół posiekanego kawałka imbiru wielkości kciuka, 3 czerwone papryczki chili pokrojone w plasterki, 4 miseczki śniadaniowe ugotowanego ryżu, 4 łyżki sosu sojowego, świeża kolendra, olej do smażenia.SPOSÓB WYKONANIA: Rozgrzać olej i smażyć na nim grzyby i paprykę. Kiedy będą prawie usmażone dodać czosnek, imbir oraz papryczki. Przesmażyć. Dodać ryż i smażyć. Na koniec dodać sos sojowy. Wymieszać. Ryż podawać posypany kolendrą. 