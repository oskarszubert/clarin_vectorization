Pomidorowy Tydzień czas zacząć!;-) Faszerowaliśmy już pomidory kuskusem, nadziewaliśmy szynką z serem, więc dziś dla odmiany do przygotowania farszu użyliśmy kawałków tuńczyka w oleju. Jak widzicie lubimy taką formę serwowania pomidorów i tym razem również bardzo nam smakowało. Przepis pochodzi ze strony Moje Gotowanie.    SKŁADNIKI: POMIDORY: 4 duże i jeden mały, 2 puszki tuńczyka rozrobionego w sosie KING OSCAR, po 2 łyżki ziaren kukurydzy i zielonego groszku z puszki, 2 cebulki dymki, 4 łyżki majonezu, sól, pieprz, bazylia.   SPOSÓB WYKONANIA: 4 duże pomidory umyć, przekroić w poprzek na pół i delikatnie wydrążyć obie połówki. Wnętrze pomidorów oprószyć bazylią i pieprzem. Mały pomidor umyć, pokroić w kostkę. Dymki oczyścić, pokroić w pół krążki. Tuńczyka osączyć z zalewy. Zielony groszek, kukurydzę, pokrojony pomidor, dymki i tuńczyka wymieszać z majonezem. Sałatkę przyprawić do smaku solą i pieprzem. Połówki wydrążonych pomidorów napełnić sałatką z tuńczykiem. Ewentualnie udekorować listkiem bazylii. 