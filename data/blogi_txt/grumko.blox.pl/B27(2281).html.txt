Maroko: Tagine z kurczakiem i ciecierzycą ŹRÓDŁO: Taste.Co.Au. UWAGI: Przygotowanie tego dania zaproponowała nam Malwina, autorka bloga Filozofia Smaku. Jej wersję tagine możecie zobaczyć klikając tutaj. SKŁADNIKI: (na 4 porcje): 2 łyżki oliwy, 1 cebula, drobno posiekana, 2 ząbki czosnku, drobno posiekane, puszka pomidorów bez skóry (400g), 500 ml bulionu z kurczaka, 8 filetów z udek kurczaka (bez skóry), 165 g (1 szklanka) suszonych moreli, 3 łyżeczki mielonego kuminu, 1 łyżeczka cynamonu, szczypta szafranu, 3 łyżeczki drobno startej skórki z cytryny, puszka ciecierzycy (400g), 55 g (1/3 szklanki) czarnych oliwek bez pestek, świeża kolendra do posypania. Do podania: kasza kuskus, ćwiartki cytryny SPOSÓB WYKONANIA: Rozgrzać olej w szybkowarze, smażyć cebulę i czosnek przez 2-3 minuty. Dodać pomidory, wywar, kurczaka, morele, kumin, cynamon, szafran. Doprawić do smaku solą i pieprzem. Zamknąć szczelnie szybkowar, postawić na dużym ogniu i gotować, aż para zacznie się regularnie ulatniać i wydawać syczące dźwięki. Zmniejszyć gaz, gotować 25 minut, wypuścić parę. Dodać ciecierzycę, skórkę z cytryny, oliwki, doprawić solą i pieprzem. Tagine podawać z kuskusem i ćwiartkami cytryny, posypany kolendrą. 