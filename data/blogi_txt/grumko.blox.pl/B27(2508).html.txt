Przepis pochodzi z książeczki "Jaja w roli głównej" Hanny Szymanderskiej.  Jajka faszerowane tuńczykiem na sosie szpinakowymSKŁADNIKI: 6 jajek ugotowanych na twardo, mała puszka tuńczyka, łyżka majonezu, sól, pieprz. Sos: 20 dag szpinaku, 5 - 6 łyżek gęstego majonezu, 2 ząbki czosnku, sok z cytryny, 2 łyżki posiekanej natki pietruszki, cukier, sól i pieprz. SPOSÓB WYKONANIA: Obrane jajka przekroić wzdłuż na pól, wyjąć żółtka, utrzeć na jednolitą masę z tuńczykiem, majonezem, solą i pieprzem. Nadziać połówki białek. Umyty szpinak wrzucić na 2 minuty do wrzątku, odcedzić, przelać zimną wodą, osączyć, zmiksować z roztartym z solą czosnkiem. Dokładnie utrzeć z majonezem, sokiem z cytryny i cukrem. Wymieszać z natką pietruszki. Sos wylać na głęboki półmisek, ułożyć faszerowane jajka, przykryć folią, wstawić na godzinę, półtorej do lodówki. 