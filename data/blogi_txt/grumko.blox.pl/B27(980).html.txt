Strasznie dawno nie robiliśmy naleśników, a że jednak bardziej preferuję je z wytrawnym niż słodkim farszem, to z przyjemnością zapisałem ten przepis do wypróbowania. Bardzo nam smakowały, a szczególnie fajnym motywem jest słonawo - kwaskowata skorupka z wierzchu. Przepis na Punjene palacinke pochodzi ze strony joycesfinecooking.com.   SKŁADNIKI: 1/4 szklanki oleju, 1 cebula drobno posiekana, 25 dag mięsa mielonego, ok. 60 dag puszka pomidorów śliwkowych, sól i pieprz do smaku, 1 łyżeczka majeranku, oregano lub tymianku, 10 naleśników. Nadzienie 2 jajka rozdzielone na białka i żółtka, 1 i 1/4 szklanki jogurtu bałkańskiego, 1/4 łyżeczki soli, pół szklanki tartego parmezanu, pół łyżeczki gałki muszkatołowej. SPOSÓB WYKONANIA: Na oleju podsmażyć cebulę z mięsem. Podlać łyżką wody. Dodać pomidory, sól, pieprz oraz wybranie zioło. Dusić aż płyn wyparuje. Nadzieniem smarować naleśniki i zwijać, a następnie ułożyć w wysmarowanym masłem naczyniu żaroodpornym. Rozgrzać piekarnik do temperatury 200 stopni. Ubić białka. Wymieszać jogurt z żółtkami, solą, pieprzem, serem i gałką. Wymieszać z ubitymi białkami. Masą posmarować naleśniki i piec przez około 15 minut. 