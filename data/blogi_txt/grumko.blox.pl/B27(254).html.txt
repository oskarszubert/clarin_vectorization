Przepis pochodzi z bloga Moje Kucharzenie. Trochę obawialiśmy się tego rozwałkowywania sera, ale udało się bez żadnych problemów. Żeby masa się łatwiej rozprowadzała to krótko zmiksowaliśmy ją w robocie kuchennym. Smakiem przypomina nam ta rolada jedną z past, którą kiedyś robiliśmy, ale w tej wersji wygląda bardziej efektownie;-)    SKŁADNIKI: 30 dag sera salami, 2 jajka na twardo, 1 serek topiony kremowy, papryka czerwona, 1/2 kostki masła, szczypiorek, natka, 10 dag smażonych pieczarek, sól, pieprz.     SPOSÓB WYKONANIA: Ser włożyć do woreczka foliowego ( mocnego ) i włożyć do wrzątku na ok. pół godziny, aby zmiękł. W tym czasie zrobić farsz. Jajka , paprykę i zieleninę drobno posiekać. Pieczarki najwygodniej posiekać przed smażeniem - nie trzeba się później bawić w krojenie. Zmieszać wszystkie składniki, doprawić solą i pieprzem. Kiedy ser jest już miękki, rozwałkować go na prostokąt ( najlepiej robić to na posmarowanym olejem blacie, wałek też posmarować - wtedy ser się nie przykleja ), rozsmarować farsz i zwinąć roladę . Zawinąć w ściereczkę i włożyć do lodówki na 2-3 godziny. 