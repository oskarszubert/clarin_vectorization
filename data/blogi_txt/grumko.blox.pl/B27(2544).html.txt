Hiszpania: Pstrąg z szynką / Trucha con jamón ŹRÓDŁO: Przepis pochodzi z książki "Cooking Spanish" Wydawnictwa Whitecup. UWAGI: relacja z pobytu w Barcelonie w październiku 2011r. znajduje się tutaj. SKŁADNIKI: 4 pstrągi oczyszczone z wnętrzności, pęczek mięty, 185 ml białego wina, 8 plasterków szynki jamón lub prosciutto, 2 łyżki oliwy, 2 łyżki soku z cytryny, 2 łyżki schłodzonego i posiekanego masła. SPOSÓB WYKONANIA: Obrać krewetki, zostawiając ogonki. Rozciąć wzdłuż i delikatnie wyjąć czarną żyłkę, zaczynając od strony głowy. Krewetki wymieszać z 1/4 łyżeczki soli i odstawić na pół godziny do lodówki. Każdego pstrąga nadziać kilkoma listkami mięty – kilka , ułożyć w naczyniu żaroodpornym i polać winem. Naczynie przykryć folią i wstawić do lodówki na minimum 6 godzin. Rozgrzać piekarnik do temperatury 180°C. Ryby wyjąć z marynaty, ale marynatę zachować, pstrągi osuszyć na papierowym ręczniku, wyjąć listki mięty, a wnętrze pstrągów doprawić solą i pieprzem. Zwijać po 2 plasterki szynki, nadziać nimi pstrągi, dodając jeszcze po kilka listków mięty. Na patelni rozgrzać oliwę, smażyć pstrągi po 3 minuty z każdej strony, przełożyć do naczynia żaroodpornego i piec przez 10 minut. W międzyczasie wymieszać w patelni marynatę z sokiem cytrynowym i gotować przez 5 minut na dużym ogniu, aż sos zredukuje się do konsystencji syropu. Stopniowo dodawać masło, aż sos stanie się lekko lśniący. Rybę podawać polaną sosem. 