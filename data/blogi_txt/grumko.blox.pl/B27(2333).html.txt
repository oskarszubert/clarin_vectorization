Kremowa zupa ziemniaczana z boczkiem ŹRÓDŁO: "Pyszne ziemniaki" Wydawnictwa Reader's Digest.  SKŁADNIKI: 1 cebula, 50 g chudego wędzonego boczku pokrojonego w cienkie plasterki, 400 g ziemniaków sałatkowych, 1 pasternak - dodaliśmy jedną tartą pietruszkę i podsmażonego razem z cebulą i boczkiem 1 pora, 150 g liści młodego szpinaku, 1 łyżka oliwy extra virgin, 2 łyżki mąki, 1 l mleka, sól, pieprz, świeżo starta gałka muszkatołowa. SPOSÓB WYKONANIA: Drobno posiekać cebulę. Boczek i ziemniaki pokroić w małą kostkę. Zetrzeć pasternak na grubej tarce. Przebrać, umyć i osuszyć szpinak. Rozgrzać oliwę w dużym garnku i smażyć cebulę oraz boczek 3 minuty. Posypać mąką i wymieszać. W innym garnku zagotować mleko. Dodawać pomału, stale mieszając, 250 ml gorącego mleka do dużego garnka. Gdy tylko mieszanina zgęstnieje, dolać resztę mleka i wymieszać. Dodać ziemniaki i starty pasternak. Dosypać sól, pieprz i gałkę muszkatołową. Doprowadzić zupę do wrzenia i gotować na małym ogniu przez 10 minut, aż warzywa będą prawie miękkie. Dodać szpinak i gotować jeszcze 2 minuty aby liście się rozpadły. Gotową zupę doprawić solą, pieprzem, gałką muszkatołową i podawać. 