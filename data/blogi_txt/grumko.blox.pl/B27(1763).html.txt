Co prawda pogoda za oknem nie sprzyja jeszcze grillowaniu, ale myślimy, że przygotowania do pikników na świeżym powietrzu można już pomału zacząć;-) Jeśli chodzi o mięso, to do grillowania użyliśmy tylko kotletów z łopatki wieprzowej. Naszym zdaniem najważniejszy w tym przepisie jest świetny lekko anyżkowy sos, bo to właśnie on nadaje charakter mięsu oraz warzywom. Polecamy!! Przepis pochodzi ze strony AsiaRecipes.Com. Mongolia: Barbecue po mongolsku SKŁADNIKI: 1,3 kg kotletów jagnięcych z kością, 90 dag chudej wołowiny bez kości, 2 duże zielone papryki pokrojone w plastry, 3 szklanki poszatkowanej kapusty, 3 duże poszatkowane marchewki, 2 duże cebule pokrojone w plasterki, 12 dag kiełków fasoli, olej. Do przybrania: ugotowany ryż lub ciepłe bułeczki sezamowe lub chlebek pita lub cienko pokrojone pieczywo francuskie. Sos: 1 i pół szklanki ciemnego sosu sojowego, 6 szklanek wody, 10 ziaren pieprzu, 4 gwiazdki anyżu, 4 duże roztarte ząbki czosnku, 1 szklanka wina ryżowego lub sherry, 1 łyżka cukru, 2 łyżeczki świeżo startego korzenia imbiru, 3 szklanki posiekanej cebuli dymki lub pora, 2 szklanki posiekanej natki pietruszki lub kolendry.SPOSÓB WYKONANIA: Mieso pokroić cienko w poprzek włókiem w 5-7 cm paski. Wymieszać sos sojowy, wodę, pieprz, anyż oraz czosnek i dusić przez kilka minut. Odcedzić, wystudzić. Dodać wino, cukier, imbir, 2 szklanki dymki i 2 szklanki natki pietruszki. Gotować kilka minut. Zdjąć z ognia. Dodać pozostałą dymkę i natkę. Mięso i warzywa ułożyć na osobnych talerzach. Każdy z biesiadników nabiera sobie porcje mięsa i warzyw i grilluje podlewając sosem. 