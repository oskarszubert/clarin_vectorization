W miniony czwartek braliśmy udział w kolejnym wspólnym gotowaniu zorganizowanym przez firmę Winiary.Podobnie jak w przypadku poprzedniego spotkania w październiku 2010r. do Warszawy dotarliśmy pociągiem, a nocleg organizatorzy zarezerwowali nam w przytulnym hotelu Campanile.  Po zameldowaniu się i zostawieniu w pokoju bagaży poszliśmy na spacer, którego głównym celem było zwiedzenie Muzeum Powstania Warszawskiego.Po wyjściu z hotelu skręciliśmy w prawo i od razu naszym oczom ukazała się w oddali wieża, którą kojarzyliśmy ze zdjęć oglądanych na oficjalnej stronie Muzeum.   Trudno nam oceniać pod względem atrakcyjności Muzeum, które powstało dla uczczenia tak tragicznych wydarzeń. Twórcy placówki włożyli wiele pracy w zorganizowanie Muzeum na miarę XXI wieku, budzącego zainteresowanie zarówno tych, którzy pamiętają tragiczne lata wojny, jak i młodych ludzi, dla których stanowi ona jedynie odległą historię. Scenografię Muzeum stworzono tak, by wprowadzić zwiedzających w atmosferę powstania, dołożono efekty świetlne i dźwiękowe. Zebrano mnóstwo pamiątek z tego okresu od zdjęć, czy dokumentów po ciężką broń maszynową i replikę samolotu Liberator. Na nas największe wrażenie zrobiła kolekcja autentycznych listów, pisanych na małych karteczkach przez powstańców do najbliższych. Dokładne zwiedzenie Muzeum, zobaczenie i przeczytanie wszystkich informacji zajęłoby wiele godzin, nie sposób zrobić tego podczas jednej wizyty.  Na pewno jednak warto odwiedzić to miejsce, by przypomnieć sobie wydarzenia z nie tak odległej historii Polski. Po wizycie w Muzeum poszliśmy obejrzeć sklep "Kuchnie Świata", który zlokalizowany jest w Złotych Tarasach.   Spędziliśmy tam sporo czasu, bo jest co oglądać, a poza tym zrobiliśmy listę produktów, które kupimy przed odjazdem;-) Po wizycie w "Kuchniach Świata" wróciliśmy do hotelu, gdzie resztę wieczoru spędziliśmy oglądając tv.Nazajutrz, po śniadaniu i spakowaniu bagaży, tramwajem linii "10" pojechaliśmy do siedziby Nestle Polska S.A., gdzie zaplanowane było nasze kulinarne spotkanie. Tym razem tematem przewodnim naszego wspólnego gotowania były dania wielkanocne. Po krótkim i serdecznym powitaniu podzielono nas na dwuosobowe zespoły i już po chwili kuchnia ruszyła pełną parą!;-) Najpierw każdy skupiał się na przygotowaniu potrawy. Po pewnym czasie między stołami kuchennymi zaczęli krążyć podekscytowani kucharze, którzy chcąc jak najlepiej zaprezentować dania wymieniali się zielonymi listkami rozmaitych ziół i sałat;-)  Irena wraz z Weroniką przygotowała ogórki faszerowane oraz sałatkę z białej kiełbasy i jajek:Ogórki faszerowane na dwa sposobySKŁADNIKI: 4 długie zielone ogórki. Farsz I: 2 posiekane, ugotowane na twardo jajka, 10 dag posiekanej gotowanej szynki, 4 łyżki majonezu Winiary, 1 łyżeczka startej cebuli. Farsz II: 20 dag serka kremowego, 10 dag sera cheddar, 1 łyżeczka startej cebuli, 1/4 łyżeczki białego pieprzu, 1 łyżka sosu chrzanowego Winiary. SPOSÓB WYKONANIA: Przygotować oba farsze mieszając ze sobą składniki. Ogórki przeciąć wzdłuż i wydrążyć z pestek. Wypełnić farszami. Schłodzić. Przed podaniem pokroić na mniejsze kawałki.  Sałatka z białej kapusty i jajek SKŁADNIKI: 50 dag białej kiełbasy, 4 jajka, 30 dag żółtego sera, 2 strąki czerwonej papryki, 2 garście roszponki - ewentualnie mix sałat, 1 strzępiasta sałata. SOS: 1 szklanka Jogomajo, łyżka chrzanu, sól, grubo mielony pieprz.   SPOSÓB WYKONANIA: Kiełbasę gotuj 10 min. na małym ogniu w małej ilości wody, ostudź, pokrój w ukośne plastry. Jajka ugotuj na twardo, ostudź, obierz, potnij na cząstki. Paprykę oczyść z nasion, umyj i osusz, pokrój na paseczki. Ser pokrój w kostkę. Roszponkę i strzępiastą sałatę opłucz, osusz papierowym ręcznikiem, podziel na listki. Wymieszaj składniki na sos, przypraw solą. Do salaterki włóż listki sałaty i roszponki, kawałki kiełbasy, jajek, sera, papryki, przemieszaj delikatnie. Polej sosem, oprósz świeżo zmielonym grubym pieprzem.  Andrzej wraz z Karoliną przygotował majonez cytrusowy, barszcz biały z białą kiełbasą oraz sos aioli z suszonymi pomidorami:Majonez cytrusowy  SKŁADNIKI: 1 szklanka majonezu Winiary, 35 g musztardy Dijon, 4 krople sosu tabasco, skórka z połowy pomarańczy, skórka z połowy cytryny, skórka z połowy limonki, sól i pieprz.SPOSÓB WYKONANIA: Wymieszać majonez z musztardą. Dodać pozostałe składniki. Dobrze schłodzić w lodówce. Barszcz biały z białą kiełbasą SKŁADNIKI: 3 białe kiełbasy, 3 jajka na twardo, 2 opakowania barszczu białego Winiary, 3 łyżki Warzylionu, 1 łyżka majeranku, pół szklanki śmietany kremowej, 5 ziarenek ziela angielskiego, 5 ziarenek pieprzu czarnego, 2 liście laurowe.   SPOSÓB WYKONANIA: Do garnka wlać 7 szklanek wody, dodać Warzylion, ziele angielskie, pieprz, liście laurowe i białą kiełbasę, gotować na małym ogniu przez ok. 15 minut. Wyjąć kiełbasę. Zupę w proszku rozprowadzić w 1 szklance wody, połączyć z niewielką ilością ciepłego wywaru i powoli połączyć z pozostałym wywarem. Pogotować jeszcze ok. 7 minut na małym ogniu, dodać pokrojoną w kostkę białą kiełbasę i jajka oraz majeranek, zagotować i doprawić do smaku jarzynką, zdjąć z ognia. Śmietanę rozprowadzić w niewielkiej ilości zupy i dodać do zupy.   Sos aioli z suszonymi pomidoramiSKŁADNIKI: półtorej szklanki majonezu Winiary, 1/3 szklanki osączonych z oliwy suszonych pomidorów, 1/4 szklanki mleka, 1 ząbek czosnku, 1 łyżeczka posiekanego świeżego rozmarynu, 1 łyżeczka skórki z cytryny, pół łyżeczki soli, pół łyżeczki świeżo mielonego pieprzu. Do przybrania: świeży rozmaryn.   SPOSÓB WYKONANIA: Wszystkie składniki włożyć do robota i miksować przez 15 sekund. Po gotowaniu przyszedł czas na spróbowanie efektów naszej wspólnej pracy;-) Zajadaliśmy się więc jajkami, białą kiełbasą i innymi smakołykami;-)     Kolorowe dania kusiły wyglądem i pachniały cudnie, a inwencja twórców była imponująca;-)Humory dopisywały i zawsze miło będziemy wspominać ten wspólnie spędzony czas.Dziękujemy zatem firmie Winiary za zorganizowanie spotkania, no i oczywiście polecamy się na przyszłość;-)Za pomysły kulinarne specjalne podziękowania ślemy do Asi, Doroty, Eli, Kasi, Moniki, Sylwii oraz Wiolety;-)  Po spotkaniu podjechaliśmy tramwajem na Dworzec Centralny, a stamtąd przeszliśmy do Złotych Tarasów na zakupy w "Kuchniach Świata". Czas pozostały do odjazdu pociągu spędziliśmy na piciu kawy, herbaty i wspominkach;-)Fajnie, oj fajnie było;-) 