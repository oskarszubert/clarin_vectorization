Bardzo lubimy jajka faszerowane i co roku staramy się, aby nie zabrakło ich podczas świątecznego śniadania. Tym razem do ich przygotowania użyliśmy sporo różnych dodatków, co oczywiście przełożyło się na dużą ilość bardzo sympatycznych smaków. Przepis pochodzi z serwisu epicurious.com i jest naszą piątą propozycją przygotowaną w ramach Kuchni Wielkanocnej 2010. SKŁADNIKI: 6 jajek ugotowanych na twardo i przekrojonych na połówki, 2 łyżki posiekanych zielonych oliwek, 2 łyżki posiekanych kaparów, 2 łyżki posiekanych rzodkiewek, 1 rozgnieciony na pastę filet anchois, 1 łyżka majonezu, 1 łyżka jogurtu naturalnego, 1 łyżka posiekanej natki pietruszki.SPOSÓB WYKONANIA: Z jajek wyjąć żółtka. Wymieszać je z oliwkami, kaparami, anchois i rzodkiewkami. Dodać majonez i jogurt. Wymieszać i doprawić solą oraz pieprzem. Przegotowanym farszem nadziać połówki jajek. Posypać posiekaną natką pietruszki. 