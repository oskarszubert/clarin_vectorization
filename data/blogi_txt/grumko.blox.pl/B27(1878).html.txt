I znowu propozycja dla miłośników krewetek;-) Jeśli za nimi nie przepadacie, to z powodzeniem możecie zastąpić je kawałkami ryby o zwartm mięsie i wtedy też z pewnością danie będzie smaczne;-) Przepis pochodzi ze strony KoreanRecipes.Org. Korea: Makaron smażony z krewetkami SKŁADNIKI: 300 g ugotowanego makaronu, 350 g krewetek, 1/4 szklanki ziaren sezamu, 2 łyżki oleju, 2 łyżeczki oleju sezamowego, 4 posiekane cebule, 2 posiekane ząbki czosnku, 2 łyżeczki posiekanej papryczki chili, 150g tofu pokrojonego w kostkę, 100 g grzybów pokrojonych w plasterki - u nas pieczarki, 1 czerwona papryka pokrojona w plasterki, 2 łyżki wody, 2 łyżki sosu sojowego, 2 łyżeczki cukru.SPOSÓB WYKONANIA: Na suchej patelni uprażyć ziarna sezamu. Zdjąć z patelni. Zmiksować. Wymieszać olej i olej sezamowy. Rozgrzać woka i wlać połowę wymieszanych olejów. Smażyć przez 2 -3 minuty czosnek, chili, cebulę oraz krewetki. Dodac tofu i chwilę przesmażyć. Zdjąć z patelni. Wlać resztę mieszanki olejów i smażyć przez 3 minuty grzyby oraz paprykę. Dodać sos sojowy, cukier, wodę oraz makaron. Wymieszać. Przykryć i dusić kilka minut razem. Dodać krewetki i tofu. Wymieszać. Podgrzać. Posypać zmielonymi ziarenkami sezamu i podawać. 