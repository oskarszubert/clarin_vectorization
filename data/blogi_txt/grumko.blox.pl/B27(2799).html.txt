W czasie tegorocznych wakacji braliśmy udział w kulinarno - blogowej akcji związanej z przypadającym w dniu 1 sierpnia Świętem Narodowym Szwajcarii. Pomyślałem wtedy, że warto by uczcić kulinarnie i nasze Święto Narodowe tym bardziej, że 11 listopada przypada okrągła 90 - ta rocznica odzyskania przez Polskę niepodległości. Pochodzimy z różnych regionów kraju, a każdy z nich posiada swoje kulinarne tradycje. Mamy też ulubione dania kojarzące się z dzieciństwem, które poznaliśmy dzięki naszym mamom, baciom, ciociom. Dlatego też zapraszam Was w dniach 24 października - 9 listopada do zabawy pt. "Gotujemy po polsku". Jak widzicie czasu na przygotowanie pyszności z kuchni polskiej jest sporo, więc gorąco zachęcam Wam do pieczenia ciast i pieczeni, gotowania zup i bigosów, lepienia pierogów, smażenia ryb i kotletów, marynowania mięs i śledzi, a przy okazji dzielenia się swoimi ulubionymi przepisami z innymi.  Jeśli macie ochotę wziąć udział w zabawie to przygotowane przez Was dania opublikujcie na swoich stronach pomiędzy 24 października, a 9 listopada. Wasze maile z informacjami kto i co przygotował wraz z linkiem do przepisu proszę o przesyłanie na adres sblister@interia.pl najpóźniej do poniedziałku 10 listopada do godziny 12.00. Podsumowanie naszej zabawy chciałbym opublikować na naszym blogu w dniu naszego Święta Narodowego czyli 11 listopada. Wiadomość z dnia 29.10.2008r.: Uprzejmie informuję, że patronat nad akcją "Gotujemy po polsku!" objął serwis zpierwszegotloczenia.pl, a oto fragment wiadomości, która do mnie dotarła:"Zainteresowała nas Wasza kulinarna zabawa "Gotujemy po polsku!" i serwis zPierwszegoTloczenia.pl chciałby objąć patronat nad nią :) Nagrodą jest frytkownica i jest przewidziana dla każdego blogera, który weźmie udział w zabawie. Nagrodę sponsoruje producent Oleju Kujawskiego. Chcemy wynagrodzić Wasz trud, jak i innych blogerów, którzy poświęcają swój czas na kulinarne zabawy. Mam nadzieję, że nagroda jest atrakcyjna i sprawi wiele radości, a także będzie inspiracją wielu kulinarnych pomysłów. Wszak frytkownica nie tylko do przygotowywania frytek służy :) " Poniżej podaję kod obrazka: a target="_blank" href="http://grumko.blox.pl/2008/10/Gotujemy- po-polsku-zaproszenie.html"img src="http://grumko.blox.pl/resource/logoflaga.jpg" alt="Gotujemy po polsku - 24.10. - 09.11.2008r." border="0" width="182" height="272"/a 