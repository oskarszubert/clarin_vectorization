Dziś śniadaniowo, a w roli głównej jajka i ser;-) Polecamy! Przepis pochodzi z książki Miry Michałowskiej "Nie tylko o hamburgerze - kuchnia amerykańska".  Stany Zjednoczone: Jajka zapiekane z serem i cebulą SKŁADNIKI: 3 łyżki masła, 2 średniej wielkości cebule drobno posiekane, 4 jajka, 2 łyżki tartej bułki, 4 plastry ostrego żółtego sera, sól, pieprz.SPOSÓB WYKONANIA: Nagrzać piekarnik do temperatury 180 stopni. Na maśle podsmażyć cebulę, tak aby była miękka i szklista, następnie przełożyć ją razem z tłuszczem do żaroodpornego naczynia. Posypać solą i pieprzem. Jajka roztrzepać, wylać na cebulę, doprawić solą i pieprzem do smaku. Następnie posypać tartą bułką, a na sam wierzch ostrożnie położyć plasterki żółtego sera. Zapiekać bez przykrycia ok. 10 minut. 