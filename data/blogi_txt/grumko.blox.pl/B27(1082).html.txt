To przepis, który składnikami i sposobem przygotowania przypomina rybę po grecku i nie mam tu bynajmniej na myśli bardzo popularnej w naszym kraju ryby z warzywami, którą podaje się na zimno. Zarówno grecki jak i albański sposób marynowania ryby wyróżnia się bardzo smacznym ziołowo - pomidorowym sosem. Oba przepisy polecamy!! Przepis na "Peshk marinade" pochodzi ze strony thealbanians.com.   SKŁADNIKI: 90 dag ryby pokrojonej na kawałki, 4 łyżki soku z cytryny, sól, pieprz, 3/4 szklanki oliwy z oliwek, 6 ząbków czosnku, 2 łyżki mąki, pół szklanki czerwonego octu winnego, pół łyżeczki cukru, 1 i pół szklanki soku pomidorowego, rozmaryn, bazylia, 1/4 szklanki oliwy.SPOSÓB WYKONANIA: Umytą rybę skropić 2 łyżkami soku z cytryny. Posolić i popieprzyć, odstawić na godzinę w chłodne miejsce. Usmażyć rybę na oliwie i układać w głębokim naczyniu. Na pozostałej po smażeniu ryby oliwie usmażyć czosnek, dodać mąkę i smażyć do zezłocenia. Dodać szklankę wody, pozostały sok z cytryny, ocet, cukier oraz sok pomidorowy, gotować na wolnym ogniu aż sos zgęstnieje. Doprawić solą i pieprzem. Dodać rozmaryn i bazylię. Rybę zalać sosem. Skropić oliwą. Schłodzić i podawać z plasterkami cytryny. 