Welsh Rarebit jest to gęsty sos przygotowywany z rozpuszczonego sera z dodatkiem różnych składników. Można spotkać wiele jego wersji, ale niezmienne jest to, że podawany jest na chrupiących grzankach. Kto lubi sery ten z pewnością będzie zadowolony tak jak my. Przy okazji przypomniało mi się, że robiliśmy jakiś czas temu wersję pomidorową, którą również polecamy. Przepis pochodzi ze strony bbc.co.uk.   SKŁADNIKI: 25 g masła, 25 g mąki, 150 ml mleka, 175 g tartego sera cheddar, 150 ml ciemnego piwa ale, 1 łyżeczka angielskiej musztardy , 2 łyżeczki sosu Worcestershire, sól I pieprz, 2 zółtka jajek, 4 kromki pieczywa tostowego.SPOSÓB WYKONANIA: Z mąki i masła przygotować zasmażkę i zostawić do ostygnięcia. Zagotować mleko i wlać do zasmażki. Całość zagotować ponownie i mieszać do zgęstnienia i pozbycia się grudek. Dodać ser. Redukować piwo wymieszane z musztardą i sosem Worcestershire. Gdy zgęstnieje dodać do masy serowej. Doprawić solą I pieprzem, dodać zółtka jajek. Nakładać na kromki chleba tostowego i grillować do momentu aż masa zacznie bulgotać. 