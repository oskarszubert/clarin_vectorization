Śmialiśmy się, że przygotowane w ten sposób mięso to taki "Gerber" dla dorosłych;-) Wieprzowina jest bardzo miękka, a sos marchewkowy ma konsystencję papki, więc gdyby nie dodatek wina, to można by to danie z powodzeniem serwować kilkumiesięcznym dzieciakom;-) Poza tym jest całkiem smaczne;-) Przepis pochodzi z serwisu recipes.wikia.com. Urugwaj: Mięso w sosie marchewkowym / Carne con Salasa de Zanahorias SKŁADNIKI: pół kilograma mięsa, 1 kg marchwi, 2 białe części porów, 1 szklanka białego wytrawnego wina, 1 szklanka oleju, sól, 2 szklanki wody.SPOSÓB WYKONANIA: Na gorącym oleju podsmażyć pokrojone na kawałki mięso. Dodać pokrojone na plasterki pory i chwilę smażyć razem. Dolać wino i gotować bez przykrycia do wyparowania alkoholu. Następnie dodać 2 szklanki osolonej wody. Wcześniej ugotowaną marchewkę zmiksować na puree. Dodać do mięsa i gotować do miękkości. 