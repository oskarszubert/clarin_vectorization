Lesotho: Suflet bananowy ŹRÓDŁO: Celtnet.Org.Uk SKŁADNIKI: 4 banany, 3 łyżki cukru, 120 ml śmietany kremówki, 2 rozmieszane żółtka, 2 ubite na pianę białka, starta skórka z cytryny, 2 łyżeczki soku z cytryny, masło i cukier do przygotowania naczynia do zapiekania.  SPOSÓB WYKONANIA: Naczynie do zapiekania wysmarować masłem i schłodzić. Po 20 minutach wyjąć z lodówki i oprószyć cukrem, wstawić ponownie do lodówki. Rozgnieść banany i wymieszać z cukrem. Dodać ubitą śmietanę. Wymieszać. Dodać żółtka, sok i skórkę z cytryny. Dodać ubite białka i delikatnie wymieszać. Masę przełożyć do naczynia do zapiekania. Piec ok. 25 minut w temperaturze 170 stopni. Podawać z sosem waniliowym. 