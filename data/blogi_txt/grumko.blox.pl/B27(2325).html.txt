Egipt: Ryba pieczona z sosem pomidorowo - tamaryndowym / Samak bi slasat al. tamata wal sabbar ŹRÓDŁO: "Egyptian Cooking And Other Middle Eastern Recipes" Samia Abdennour. SKŁADNIKI: jedna ok. 1,5 kg ryba - u nas filety z białej ryby, 2 cebule pokrojone w cienkie plasterki, 2 łyżki tamaryndowaca (namoczonego i odcedzonego - powinno być pół szklanki koncentratu), 2 pomidory pokrojone w plasterki, 2 zielone papryki pokrojone w plasterki, pół szklanki posiekanych listków kolendry, 1 łyżeczka mielonej kolendry, 1 łyżeczka kuminu, 1 łyżeczka mielonych przypraw, 3 łyżki soku z cytryny, 3 łyżki puree pomidorowego, 7 rozgniecionych ząbków czosnku, szczypta imbiru w proszku, oliwa z oliwek, sól.  SPOSÓB WYKONANIA: Rybę przekroić wzdłuż. Pastę pomidorową wymieszać z koncentratem z tamaryndowca. Wymieszać czosnek, sok z cytryny, mieszankę przypraw, 1/4 szklanki posiekanej kolendry. Połową pasty nadziać rybę. Odstawić. Naczynie do zapiekania wysmarować oliwą. Rybę posmarować resztą pasty. Upiec w nagrzanym piekarniku. Na oliwie podsmażyć cebulę i paprykę. Dodać pomidory, mieloną kolendrę, kumin, imbir i sól. Mieszankę wyłożyć na upieczoną rybę. Posypać resztą świeżej kolendry i polać sosem pomidorowo - tamaryndowym. Wstawić do piekarnika na 5 - 7 minut. 