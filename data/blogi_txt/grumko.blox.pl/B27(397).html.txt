Dołączyliśmy do czekoladowego łańcuszka Ptasia - Dorota - Majana i na moją dzisiejszą imprezę urodzinową przygotowaliśmy właśnie to brownies. Wspaniałe ciasto!! Chyba najlepszy z naszych dotychczasowych wypieków!! Mieliśmy trochę zabawy z serkiem, bo kroić się nie chciał i trzeba było go ręcznie formować w podłużne placuszki. Poza tym spoko. Gorąco polecamy!! SKŁADNIKI: 125 g gorzkiej czekolady, 125 g masła, 2 duże jajka, 150 g drobnego cukru, 1 łyżeczka ekstraktu z wanilii, 75 g mąki, szczypta soli, 200 g serka kremowego Philadelphia.    SPOSÓB WYKONANIA: W małym garnuszku roztopić masło z czekoladą, do momentu rozpuszczenia i połączenia. Lekko przestudzić. Jajka (całe) ubić z cukrem i wanilią, wmieszać do nich masę czekoladową. Na końcu wymieszać z mąką i solą. Serek kremowy pokroić najcieniej jak potraficie. Formę kwadratową o boku 23 cm wyłożyć papierem do pieczenia. Wlać połowę ciasta, na to wyłożyć pokrojony cream cheese, a na górę resztę ciasta, wyrównać. Piec w temperaturze 180oC przez około 20 minut. Dokładnie przestudzić, a najlepiej pozostawić na kilka godzin w chłodnym miejscu. 