W oryginalnym przepisie to danie przyrządza się z łupacza. U nas ta ryba jest nie do dostania, więc zastąpiliśmy ją filetami z dorsza. Bardzo przypadł nam do gustu taki sposób przygotowywania potrawy, bo oprócz smacznej ryby powstaje niezwykle smaczna oliwa, która świetnie nadaje się do okraszenia ziemniaków. Pycha!! Przepis na "Peshk te Pjekur" pochodzi ze strony thealbanians.com.   SKŁADNIKI: 90 dag łupacza, 2 szklanki oliwy z oliwek, 2 roztrzepane jajka, 1 cytryna, 1 szklanka mąki, 2 łyżki czerwonej paprykiSPOSÓB WYKONANIA: Oliwę wraz z czerwoną papryką wylać na dno naczynia do zapiekania. Pogrzać na małym ogniu. Rybę pokroić na mniejsze porcje. Panierować w jajku i mące. Układać w naczyniu do zapiekania. Na każdy kawałek ryby położyć kawałek cytryny. Polać oliwą z papryką i piec przez 30 minut w temperaturze 180 stopni. 