Kamerun: Placki kokosowe ŹRÓDŁO: Celtnet.Org.Uk. SKŁADNIKI: 200 g mąki pszennej, 120 g świeżo startych wiórków kokosowych, 5 jajek, 50 g rozpuszczonego masła, 150 ml mleka kokosowego, sól do smaku, 50 ml rumu, olej do smażenia. SPOSÓB WYKONANIA: Do miski przesiać mąkę i sól. Dodać 100 g wiórków kokosowych, dokładnie wymieszać. Z masy uformować stożek, zrobić w nim wgłębienie i wbić w nie jajka. Wymieszać do połączenia składników, następnie dodać rozpuszczone masło, mleko kokosowe i rum. Ponownie dokładnie wymieszać, przykryć i odstawić na godzinę do lodówki. Rozgrzać taką ilość oleju, by powierzchnia znajdowała się w odległości 1 cm od dna. Gdy olej jest gorący nakładać ciasto w ilości: 1 łyżka na 1 placek, pamiętając, że placki smażąc się zwiększą objętość. Smażyć z dwóch stron na złotobrązowy kolor. Usmażone placki przekładać na papier kuchenny, by odsączyć nadmiar tłuszczu. Podawać posypane pozostałymi wiórkami kokosowymi. 