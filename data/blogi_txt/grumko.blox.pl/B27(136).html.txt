SKŁADNIKI: 6 jaj, 2 filety śledzi korzennych, 4 duże ziemniaki, 2 strąki papryki półtorej łyżki masła, łyżka mąki, 3/4 szklanki śmietany 18%, cebula, 3 łyżki tartego sera owczego np. oscypka, ziele angielskie, sól i pieprz  SPOSÓB WYKONANIA: Jaja ugotować na twardo, ostudzić w zimnej wodzie, obrać i przepołowić wzdłuż. Ziemniaki wyszorować i ugotować w mundurkach, odcedzić, obrać, pokroić w plasterki. Śledzie umyć ( jeśli zbyt słone-wymoczyć ) i podzielić na dzwonka. Paprykę umyć, usunąć gniazda nasienne, sparzyć obrać, pokroić w kostkę. Łyżkę masła stopić, poddusić na nim cebulę i paprykę, wsypać mąkę, zasmażyć, rozprowadzić śmietaną, przyprawić solą, mielonym pieprzem i zielem angielskim. Resztą masła wysmarować naczynie żaroodporne, ułożyć warstwami ziemniaki, jaja i śledzie, polać sosem, posypać serem i zapiekać 15 minut, aż powierzchnia się zrumieni. 