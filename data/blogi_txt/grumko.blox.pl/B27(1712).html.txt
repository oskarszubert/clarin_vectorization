Baharat w języku arabskim oznacza po prostu przyprawę, a wywodzi się od wyrazu "bahar" czyli pieprz. Nam ta mieszanka przypraw bardzo przypadła do gustu, a sprawdziła się świetnie w daniu o nazwie pieczona ryba z ryżem. Przepis pochodzi ze strony Celtnet.Com.UK i jest również naszą propozycją w Festiwalu Kuchni Arabskiej, który zorganizowała Panna Malwinna.  Arabia Saudyjska: Baharat - przyprawa saudyjska SKŁADNIKI: 1 łyżka mielonego chili, 1 i pół łyżeczki mielonego kuminu, 1 i pół łyżeczki mielonego cynamonu, 1 i pół łyżeczki mielonej skórki z suszonej limonki loomi - zmieliliśmy listek limonki kafir, 1 łyżeczka mielonych goździków, 1 łyżeczka mielonego czarnego pieprzu, 1 łyżeczka mielonego kardamonu, 1 łyżeczka świeżo startej gałki muszkatołowej, 1 łyżeczka mielonych ziaren kolendry, pół łyżeczki szafranu.SPOSÓB WYKONANIA: Wszystkie przyprawy dokładnie wymieszać i przechowywać w słoiczku. 