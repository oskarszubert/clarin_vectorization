Na trzydniową wycieczkę do Kapadocji wyruszyliśmy bardzo wcześnie, bo o godzinie piątej rano. Powodem tak wczesnego wyjazdu jest odległość, która dzieli Riwierę Turecką od Kapadocji, a która wynosi ok. 550 kilometrów. Po zabraniu turystów z innych hoteli skierowaliśmy się w stronę Anatoli, krainy na terytorium której leży Kapadocja. Po drodze przejeżdżaliśmy przez Góry Taurus oraz mijaliśmy małe tureckie wsie i miasteczka.     Pierwszym miejscem, jakie mieliśmy okazję odwiedzić, było miasto Konya. Tu zwiedziliśmy Muzeum Merlany - założyciela Zakonu Tańczących Derwiszy, które zlokalizowane jest koło meczetu zbudowanego przez wielkiego Sinan za panowania Sułtana Selima II w XVI w. Meczet również można zwiedzać i chętnie z tej okazji skorzystaliśmy.   Z Konyi pojechaliśmy zwiedzać podziemne miasto Kaymakli, które położone jest ok. 10 km od miasta Nevşehir.   Z Kaymakli skierowaliśmy się do miasta Ortahisar, w okolicach którego przy zachodzącym słońcu mieliśmy przedsmak tego co mieliśmy zobaczyć następnego dnia - ciąg dalszy nastąpi;-)  Tak właściwie to nazwę tego dania przetłumaczyć można jako "Surowe kulki mięsne". Mi osobiście od razu skojarzyła się z tatarem, a ponieważ do przygotowania tej potrawy użyliśmy mielonej polędwicy wołowej, to pozwoliłem sobie trochę przewrotnie na małą zmianę oryginalnej nazwy;-) Ponieważ nie udało nam się kupić bulguru, to zastąpiliśmy go kuskusem. W efekcie wyszły nam bardzo smaczne kulki z ciekawym posmakiem, w którym dominuje tak lubiany przez nas kumin. Ważną rolę w tym daniu odgrywają dodatki. Sałata i pozostałe składniki świetnie komponują się z nieco ostrymi kulkami. Pycha!! Przepis na "Cig Kofte" pochodzi z książki Inci Kut "Turkish cookery". SKŁADNIKI: 1 kg mielonego chudego mięsa, 1 kg bulguru, 2 starte duże cebule, 12 roztartych ząbków czosnku, 1 łyżka kuminu, 1 łyżka papryki, 1 szklanka ostrej pasty z czerwonej papryki, pół szklanki pasty pomidorowej, 1 łyżka oliwy oliwek. Do przybrania pęczek dymki, pęczek natki pietruszki, 1 łyżeczka czerwonej papryki w proszku, pół łyżeczki soli, sok z połowy cytryny, 1 łyżka oliwy z oliwek, liście sałaty. SPOSÓB WYKONANIA: Zalać bulgur szklanką gorącej wody i odstawić. Wymieszać mięso z pozostałymi składnikami i odstawić na godzinę. Dodać do bulguru i wyrabiać przez 20 minut ręką. Z masy formować kulki i wykładać na półmisku. Podawać z sałatą i mieszanką posiekanej dymki, natki pietruszki, soli, papryki, cytryny i oliwy. 