A oto proste w przygotowaniu i super wciągające ciasteczka;-) Trochę pracochłonne jest siekanie migdałów i pistacji, ale zdecydowanie warto;-) Z uwag technicznych, to pistacje wymieszaliśmy z resztą składników tuż przed formowaniem ciasteczek. Polecamy! Przepis pochodzi ze strony Persiancity.Com. Iran: Ciasteczka z migdałami pistacjami i szafranem / Sohaan-e Asali SKŁADNIKI: 15 dag cukru, 3 - 4 łyżki miodu, 10 dag oleju, 1 łyżeczka szafranu, 15 dag migdałów, 10 dag pistacji.SPOSÓB WYKONANIA: Migdały i pistacje pokroić w cienkie plasterki. Wymieszać cukier, miód i olej. Gotować do momentu aż cukier się rozpuści i masa zacznie się zezłacać. Dodać migdały i gotować do zezłocenia migdałów. Szafran rozpuścić w odrobinie gorącej wody i dodać do masy. Blaszkę wysmarować olejem. Łyżeczką nakładać masę na blaszkę. Zachować odstępy. Każde ciastko posypać posiekanymi pistacjami i odstawić do ostygnięcia. 