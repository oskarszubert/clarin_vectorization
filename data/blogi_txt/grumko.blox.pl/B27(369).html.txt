Bardzo smaczne kulki tylko szkoda, że tak mało ich wychodzi - tylko ok. 20 sztuk ;-) Zrobiliśmy w trzech wariantach: bez polewy, z polewą z mlecznej czekolady i z polewą z białej czekolady. Przepis pochodzi z bloga Doroty.    SKŁADNIKI: : 3 łyżki masła, 4 łyżki cukru, 50 g mlecznej czekolady, 5 łyżek mleka, 1,5 szklanki płatków owsianych, 2 łyżki posiekanych migdałów, kilka kropel olejku migdałowego, 2 łyżki rodzynek, 3 łyżki mleka w proszku. Dodatkowo na polewę: ulubiona czekolada rozpuszczona w kąpieli wodnej.    SPOSÓB WYKONANIA: 2 łyżki masła roztopić na patelni. Wsypać połowę płatków owsianych i cały czas mieszając uprażyć, aż będą złociste. Tuż przed końcem prażenia dodać migdały, tak by one też zdążyły się zarumienić. Odstawić do ostygnięcia. W rondelku zagotować mleko z cukrem i pozostałym masłem. Zdjąć z ognia, dodać połamaną czekoladę i wymieszać, aż się rozpuści. Dodać rodzynki i olejek migdałowy, wymieszać dokładnie. Do ciepłej masy czekoladowej wsypać uprażone płatki z migdałami i te nie prażone, dodać mleko w proszku, dokładnie wymieszać. Powinna powstać gęsta, klejąca mikstura. Kiedy ciasto będzie jeszcze ciepłe ulepić kuleczki wielkości orzecha włoskiego. Udekorować dowolnie: otoczyć w czekoladzie, ozdobić paskami czekolady, itp. Pozostawić do ostudzenia w chłodnym miejscu. 