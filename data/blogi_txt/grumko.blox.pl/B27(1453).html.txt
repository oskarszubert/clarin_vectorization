Wbrew nazwie ta sałatka bardzo swojsko smakuje;-) Nie bawiliśmy się w miksowane śledzi tylko od razu pokroiliśmy je na mniejsze kawałki. Sałatkę jedliśmy z pieczywem, a smakowała nam bardzo!! Przepis pochodzi ze strony recipeisland.com. Trynidad i Tobago: Sałatka rybna z Trynidadu SKŁADNIKI: 90 dag filetów ze śledzia, sok z limonki, 3/4 szklanki kwaśnej śmietany, sól i pieprz do smaku, ocet winny, cukier do smaku, świeżo posiekany koperek, 1 łyżeczka chutney'a z chadon bene - pomineliśmy, pół szklanki majonezu, 1 mała posiekana cebula, 1 małe posiekane jabłko, 1 łyżka posiekanych pikli, 1 rozgniecione widelcem ugotowane na twardo jajko, do przybrania szczypiorek, 1 łyżka posiekanych orzechów włoskich, 2 łyżki porzeczek - pominęliśmy. SPOSÓB WYKONANIA: Filety posolić, popieprzyć i skropić sokiem z limonki. Odstawić na kilka godzin. Dwa śledzie zmiksować. Pozostałe śledzie pokroić w kostkę. Wymieszać z puree śledziowym. Wymieszać kwaśną śmietanę, majonez, sól, pieprz, ocet winny, koperek, cukier, chadon bene. Dodać rybę i odstawić na noc do lodówki. Przed podaniem dodać cebulę, jabłko, pikle, jajko i porzeczki. Posypać orzechami i szczypiorkiem. Podawać z pieczonymi ziemniakami w mundurkach. 