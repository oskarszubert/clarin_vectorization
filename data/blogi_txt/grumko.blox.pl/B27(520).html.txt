Bardzo fajny pomysł  na pieczone ziemniaki. Po pierwszym kęsie wydają się całkiem normalne, a po chwili pojawia się taki świetny kwaśno - ostro - ziołowy posmak, który wciąga i ciężko już w tym momencie przerwać jedzenie;-) Pycha! Przepis można znaleźć również na blogach: Tak sobie pichcę i Zachciało mi się gotować.    SKŁADNIKI: 1/3 szklanki musztardy, 2 łyżki oliwy z oliwek, 1 posiekany ząbek czosnku, po około 1 łyżeczki oregano, bazylii, majeranku lub do smaku, sól i pieprz, 6 średnich ziemniaków pokrojonych na cząstki (najlepiej młodych ze skórką), 3 - 4 ząbki czosnku pokrojone na cieniutkie plasterki.    SPOSÓB WYKONANIA: Wymieszać wszystkie składniki oprócz ziemniaków w sporej misce. Następnie dodać ziemniaki i całość dobrze wymieszać. Zostawić na 10 - 20 minut. Wyłożyć na lekko posmarowaną oliwką, formę do zapiekania, tak, aby ziemniaki były w jednej warstwie. Piec w temperaturze 225oC przez 35 - 40 minut, aż ziemniaki będą miękkie. W połowie pieczenia posypać je plasterkami czosnku. 