Włochy: Spaghetti trapanese / Spaghetti alla trapanese ŹRÓDŁO: "Włoska wyprawa Jamiego" Jamie Oliver.  SKŁADNIKI: 500 g spaghetti, sól morska i świeżo zmielony czarny pieprz, 150 g migdałów w łupinkach lub bez, 1 ząbek czosnku, 4 duże garście listków świeżej bazylii, 150 g świeżo startego sera pecorino lub parmezanu, oliwa z pierwszego tłoczenia, 600 g przepołowionych pomidorów.  SPOSÓB WYKONANIA: Spaghetti ugotować według instrukcji na opakowaniu. Migdały podgrzać na patelni, a następnie utłuc na kaszkę w moździerzu lub zmiksować w malakserze. Przełożyć do miski. Do moździerza włożyć czosnek i bazylię i utrzeć. Wymieszać z migdałami, dodać ser, kilka łyżek oliwy i trochę soli i pieprzu. Wrzucić pomidory i wymieszać je starannie z resztą składników sosu. Pomidory powinny się rozpaść. Rozprowadzić sos odrobiną oliwy i wymieszać z odcedzonym makaronem. Podawać. 