Nasze  kolejne wspólne gotowanie z   Anitą i  Majaną miało wyjątkowy charakter i od razu  wyjaśniam dlaczego;-) Chodzi o to, że Majana choć bardzo lubi jeść ryby, to nie  przepada za ich przygotowywaniem w warunkach domowych. W związku  z tym jest nam bardzo miło, że udało nam się ją namówić na upieczenie takiej oto  smacznej rybki;-) Mamy również nadzieję, że to nie ostatnie danie rybne, które  razem przyrządzimy;-) Przepis pochodzi z książki Joanny Futkowskiej i Marty Walęckiej - Zdroik pt. "Smaki Ameryki". Stany Zjednoczone: Filety z ryby z pomidorami i fetą  SKŁADNIKI: 4 filety z ryb morskich po około 15 dag, puszka pomidorów w zalewie (około 45 dag), 8 cebulek dymek, 2 łyżki pokruszonego sera feta, 2 łyżki soku z cytryny, po pół łyżeczki suszonej bazylii i oregano, pieprz, sól, tłuszcz do wysmarowania naczynia żaroodpornego.SPOSÓB WYKONANIA:  Rybę umyć, osuszyć w papierowym ręczniku, Cebulki umyć, pokroić w plastry. Do garnka włożyć pomidory z zalewą, cebulę, dodać sos z cytryny, rozkruszone zioła i pieprz, doprowadzić do wrzenia, zmniejszyć ogień, dusić bez przykrycia aż sok odparuje, posolić. W żaroodpornym naczyniu wysmarowanym tłuszczem umieścić filety, nałożyć na nie sos. Piec pod przykryciem - w piekarniku nagrzanym do temperatury 180 C – około 25 minut. Przed podaniem posypać fetą. 