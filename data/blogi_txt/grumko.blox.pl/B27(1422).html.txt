Ten deser jest bardziej kwaskowaty niż słodki, ale według nas to jego wielka zaleta. Najpierw w ustach pojawia się smak lekko słodkich owoców, a na końcu przyjemnie orzeźwiająca limonka, której posmak długo pozostaje na podniebieniu. Pycha!! Przepis pochodzi z książki Marleny Spieler "What's Cooking: Mexican" i jest on oczywiście naszą kolejną propozycją w ramach akcji "Z Widelcem przez kuchnie obu Ameryk". Meksyk: Pomarańcze i truskawki z limonkąSKŁADNIKI: 3 słodkie pomarańcze, 225 g truskawek, starta skórka i sok z 1 limonki, 1 - 2 łyżki drobnego cukru, gałązka świeżej mięty do dekoracji.SPOSÓB WYKONANIA: Obrać pomarańcze, podzielić na cząstki, usunąć białą błonę. Z truskawek usunąć szypułki i pokroić na plasterki. Włożyć pomarańcze i truskawki do miski, posypać cukrem oraz skórką z limonki, polać sokiem z limonki. Schłodzić w lodówce. Przed podaniem ozdobić gałązką mięty. 