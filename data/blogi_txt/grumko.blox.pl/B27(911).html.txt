Nie tak dawno - z okazji Dnia Czosnku - ugotowaliśmy zupę czosnkową rodem z Kastylii. Tak nam zasmakowała, że mając do wyboru kilka austriackich zup, zdecydowaliśmy się na  jej mleczną wersję, która choć bardzo różni się od hiszpańskiej, to jest również bardzo smaczna. Przepis na Knoblauchcremesuppe pochodzi ze strony cuisineeurope.com.   SKŁADNIKI: 8 ząbków czosnku, 2 cebule, 700 ml mleka, 700 ml warzywnego bulionu, 4 łyżki mąki, pół pęczka natki pietruszki, 100 g masła, kromki chleba. SPOSÓB WYKONANIA: Przeciśnięty przez praskę czosnek oraz posiekaną cebulę dusić na maśle. Obsypać mąką. Dodać mleko oraz bulion. Gotować przez 10 minut. Podawać z grzankami z chleba oraz posiekaną natką pietruszki. 