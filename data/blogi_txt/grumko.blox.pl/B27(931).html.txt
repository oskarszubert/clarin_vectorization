Na ten przepis trafiłem już w zeszłym roku, ale ponieważ sezon na botwinkę był już wtedy za nami, to tylko go wydrukowałem, no a teraz nadarzyła się świetna okazja aby z niego skorzystać. Danie wymaga trochę zachodu, ale warto poświęcić mu trochę więcej czasu, bo efekt jest bardzo smaczny. Przepis pochodzi za strony swiss-society.    SKŁADNIKI: 200 g posolonej i popieprzonej mąki, 2 jajka, 100 ml mleka, posiekany szczypiorek natka oraz bazylia, 1 szalotka, 100 g salami, ok. 20 liści botwinki, 2 łyżki masła, 150 ml bulionu, 150 ml śmietany, 50 g boczku posiekanego w kosteczkę, starty parmezan.SPOSÓB WYKONANIA: Wymieszać na gładkie ciasto mąkę pół łyżeczki soli, jajka oraz mleko. Odstawić na 30 minut. Posiekać zioła i szalotkę, dodać do ciasta. Posiekać salami i dodać do ciasta, dokładnie wymieszać. Liście botwinki blanszować w gorącej wodzie. Dokładnie osuszyć. Nakładać ciasto na liście i ostrożnie zawijać. Smażyć przez kilka minut na rozgrzanym maśle. Dodać bulion i śmietanę, doprawić do smaku i gotować na małym ogniu przez ok. 15 minut. Podawać z podsmażonym boczkiem oraz startym parmezanem. 