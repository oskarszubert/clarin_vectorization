Pora na pierwsze danie rybne w tym roku;-) W naszej wersji po zredukowaniu sosu wymieszaliśmy go z ryżem, a na wierzchu położyliśmy kawałki upieczonej ryby. Smakowało;-) Przepis pochodzi ze strony ifood.tv. Bahrajn: Ryba z Bahrajnu SKŁADNIKI: 1 łyżeczka kurkumy, 2 łyżki oleju, 1 kg filetów rybnych pokrojonych w kostkę, 2 posiekane papryczki jalapeno, 1 łyżka świeżo posiekanego imbiru, 2 średnie posiekane cebule, 4 posiekane ząbki czosnku, 2 średnie posiekane pomidory, półtorej łyżeczki musztardy, 2 i pół szklanki bulionu z kurczaka lub warzywnego, 2 łyżki posiekanej kolendry lub natki pietruszki.SPOSÓB WYKONANIA: Kurkumę wymieszać z olejem i rybą. Marynować kilka minut. Blaszkę wyłożyć papierem do pieczenia i wyłożyć na nią kawałki zamarynowanej ryby. Piec na złoty kolor przez 18 minut w temperaturze 200 stopni. Zmiksować czosnek, cebulę, papryczki, pomidory, imbir i musztardę. Smażyć bez dodatku tłuszczu przez 5 minut. Dodać bulion i gotować aż sos zgęstnieje. Włożyć kawałki ryby i gotować jeszcze przez 10 minut. Danie podawać posypane kolendrą z ryżem basmati. 