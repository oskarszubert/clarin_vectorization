Klasyczna sałatka, która całkiem nieźle smakuje, ale naszym zdaniem, to w sumie niczym specjalnym się nie wyróżnia. Przepis pochodzi z książki Joanny Futkowskiej i Marty Walęckiej - Zdroik pt. "Smaki Ameryki". Stany Zjednoczone: Sałatka WaldorfSKŁADNIKI: 2 czerwone jabłka winne, 2 gałązki selera naciowego, po ćwierć szklanki posiekanych orzechów włoskich, przekrojonych na pół zielonych winogron (bez pestek) i rodzynek lub posiekanych daktyli, 1/3 szklanki kremówki, ćwierć szklanki majonezu, łyżka soku z cytryny, łyżka mielonych orzechów włoskich, pół łyżeczki cukru pudru. Do przybrania: liście sałaty i kilka orzechów włoskich. SPOSÓB WYKONANIA: Jabłka umyć, pokroić w drobną kostkę (nie obierać), włożyć do miski, skropić sokiem z cytryny. Dodać umyty, pokrojony seler, orzechy, rodzynki i winogrona, delikatnie wymieszać. Zalać śmietaną ubitą z cukrem pudrem i połączoną z majonezem, posypać mielonymi orzechami. Odstawić w chłodne miejsce na co najmniej 2 godziny. Podawać na liściach sałaty, przybraną połówkami orzechów. 