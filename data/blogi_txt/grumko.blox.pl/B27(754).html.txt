Prosty, a przede wszystkim bardzo smaczny pomysł na  dosyć oryginalne hamburgery. Serwowaliśmy je z pieczonymi ziemniakami ze śmietaną. Przepis na Jauhemaksapihvit pochodzi ze strony Nordic Recipe Archive i jest również naszą propozycją w zabawie kulinarnej uhonorowującej rozpoczynający się dzisiaj w Chinach Rok Wołu.   SKŁADNIKI: 250 g mielonej wołowej wątroby, 200 g obranych nie ugotowanych ziemniaków, 1 - 1 i pół łyżeczki soli, odrobina białego pieprzu, 1 mała lub średnia cebula, 1 jajko, 50 g rozpuszczonego masła.  SPOSÓB WYKONANIA: Obrać cebulę i ziemniaki, zetrzeć na tarce. Dodać wątróbkę, sól, pieprz, jajko, zimne masło i całość dokładnie wymieszać. Formować kotlety i smażyć na maśle. Podawać z dżemem z borówek. 