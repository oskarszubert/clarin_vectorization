Po długiej wakacyjnej przerwie spotykamy się po raz kolejny z Anitą i Majaną w naszej wirtualnej kuchni;-) Po filetach z ryby z pomidorami i fetą przygotowaliśmy wspólnie kolejne smaczne danie rybne;-) Polecamy;-) Przepis pochodzi z książki Joanny Futkowskiej i Marty Walęckiej - Zdroik pt. "Smaki Ameryki". Stany Zjednoczone: Ryba zapiekana z parmezanem SKŁADNIKI: 45 dag filetów z soli, ćwierć szklanki startego parmezanu, 2 łyżki masła, 2 łyżki majonezu, 2 łyżki posiekanej cebuli, łyżka soku z cytryny, sól, tłuszcz do smarowania rusztu. Do przybrania: gałązki natki pietruszki i plasterki cytryny.SPOSÓB WYKONANIA: Rybę umyć, suszyć, posolić, skropić sokiem z cytryny i odstawić na 10 minut. Posmarować tłuszczem ruszt, położyć filety i upiec z dwóch stron. W miseczce dokładnie wymieszać parmezan, miękkie masło, majonez i cebulę. Na każdej porcji ryby położyć masę parmezanową i zapiec na złotobrązowy kolor. Podawać przybrane natką i plasterkiem cytryny. 