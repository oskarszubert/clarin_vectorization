Ciasto kokosowe z malinamiŹRÓDŁO: blog "Eksplozja Smaku". SKŁADNIKI: 200 g miękkiego masła, 4 jajka, 120 g cukru, 100 g wiórków kokosowych, 200 g mąki, 1 łyżeczka proszku do pieczenia, 150 ml mleka kokosowego, szklanka malin. Składniki na lukier kokosowy: 6 - 8 łyżek cukru pudru, 1 łyżka soku z cytryny, ok. 1 łyżki likieru kokosowego. Do dekoracji: dodatkowe maliny i podpieczone na suchej patelni wiórki kokosowe.  SPOSÓB WYKONANIA: Piekarnik nagrzać do temperatury 180 stopni C. Okrągłą formę o średnicy 20 cm wysmarować masłem i wysypać tartą bułką. Masło utrzeć z cukrem na krem i nadal ucierając dodawać po jednym jajku. Gdy masa jest już gładka dodać wiórki i na przemian: mleko kokosowe z mąką wymieszaną z proszkiem, zaczynając i kończąc na mące. Wyłożyć połowę masy do przygotowanej formy, rozłożyć maliny i przykryć drugą połową ciasta. Wstawić do piekarnika i piec około 55 - 60 min. Przed wyjęciem z formy dokładnie ostudzić i polać lukrem lub posypać cukrem pudrem. Lukier: Wszystkie składniki dokładnie utrzeć na gładką i lśniącą masę. Jeśli jest za dużo płynu, dodać trochę więcej cukru. 