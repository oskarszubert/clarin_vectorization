No i mamy ostatni weekend tego roku... Na dzisiejsze śniadanie zaserwowaliśmy sobie kiełbaski na sposób grecki, które w oryginale nazywają się "loukania krasata". Przepis pochodzi z książki Traditional Greek Cooking. Z kiełbaskami bywa różne: raz są lepsze, raz gorsze i nawet ta sama nazwa i ten sam producent niestety nie gwarantują ich jakości. Nawet taka prosta obróbka podnosi zdecydowanie ich walory smakowe.  SKŁADNIKI: pół kilograma regionalnych kiełbasek czyli takie jak kto lubi, 1 filiżanka oleju, 1 filiżanka białego wytrawnego wina, 2 cebule, tymianek, 1 zielona papryka, trochę soku z cytryny, sól i pieprz. SPOSÓB WYKONANIA: Kiełbaski pokroić na spore kawałki. Rozgrzać olej i smażyć cebulę do zrumienienia. Dodać kiełbaski i zieloną paprykę i dusić przez kilka minut. Dodać wino, sól, pieprz, tymianek i trochę soku z cytryny i dusić na małym ogniu aż będzie gotowe. W razie potrzeby podlać odrobiną wody. 