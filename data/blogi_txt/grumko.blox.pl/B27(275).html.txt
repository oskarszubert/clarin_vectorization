Ostatnio było sporo przepisów z kuchni hiszpańskiej. Mamy karnawał, więc na sobotni wieczór - tak dla lepszego strawienia tych potraw;-) - zaplanowaliśmy tradycyjny hiszpański napój alkoholowy czyli Sangrię. Z wikipedii można dowiedzieć się, że Sangria "robiona jest na bazie wina z dodatkiem owoców, soków owocowych, lodu oraz wzmacniaczy smakowych w postaci różnych winiaków lub innych trunków. Słowo sangria (z hiszpańskiego: krwawienie) zostało nadane temu trunkowi ze względu na jego głęboki czerwony kolor. Pochodzi ze wschodniego wybrzeża hiszpańskiego (Walencja), skąd dzięki popularności szybko rozprzestrzeniła się na całym Półwyspie Iberyjskim. Początkowo napój ten (pity na polach w czasie żniw) składał się wyłącznie z wina i wody, dopiero z czasem zaczęto dodawać do niego cukier, owoce i mocne alkohole". Jest wiele przepisów na ten napój. My zrobiliśmy go wg poniższych proporcji.    SKŁADNIKI: 1,5 l czerwonego wytrawnego wina, 2 szklanki soku z pomarańczy, 1/4 szklanki cukru pudru, 4 duże obrane, pokrojone w plastry brzoskwinie - mogą być  brzoskwinie z puszki, 2 pomarańcze pokrojone w plastry, 1 cytryna pokrojona w plastry, 1 szklanka wody mineralnej gazowanej, pół szklanki Brendy.   SPOSÓB WYKONANIA: Wszystkie składniki wymieszać, odstawić na kilka godzin do schłodzenia. 