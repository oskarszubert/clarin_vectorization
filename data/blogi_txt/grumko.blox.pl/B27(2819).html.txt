Kilka tygodni temu, przy okazji peruwiańskiego escabeche z pstrąga wspomnieliśmy, że ten typ dania przygotowuje się najczęściej z ryby. Dziś przykład na to, że escabeche można przygotować również z drobiu. To danie jest po prostu rewelacyjne!! Nasz kurczak marynował się ok. 12 godzin i serwowaliśmy go na zimno. Naszym zdaniem - przygotowane w ten sposób mięso - jest świetną alternatywą dla tradycyjnego imprezowego śledzika marynowanego;-) Polecamy!! Przepis pochodzi ze strony Puerto Viejo Costa Rica. Kostaryka: Escabeche z kurczaka SKŁADNIKI: 12 pałek z kurczaka, 2 duże cebule pokrojone w plasterki, szklanka oliwy, 4 liście laurowe, pół szklanki posiekanych oliwek, pół szklanki kaparów, pół szklanki octu balsamicznego, pół szklanki wody, sól i pieprz do smaku.SPOSÓB WYKONANIA: Na połowie tłuszczu usmażyć pałki. Po ostudzeniu zdjąć skórę. Ułożyć w naczyniu z zamknięciem. Mięso obłożyć cebulą, listkami laurowymi, oliwkami i kaparami. Wymieszać resztę oliwy z octem i wodą. Marynatą polać kurczaka. Odstawić na pół godziny do lodówki. Można podawać na zimno jako przystawkę lub na ciepło jako danie główne. Kurczak najlepiej smakuje gdy się go marynuje w lodówce kilka godzin. 