Czwarta nasza wycieczka to wyprawa na wschodni kraniec Krety, a konkretnie na plażę Vai. Najpierw dojechaliśmy do miasteczka Sitia gdzie zrobiliśmy sobie krótki odpoczynek, w czasie którego spacerowaliśmy po porcie. Z Sitii zjechaliśmy z głównej drogi na wschód i górskimi drogami dotarliśmy do malowniczo położonej miejscowości Kato Zakros.   W Kato Zakros zwiedziliśmy ruiny kolejnego minojskiego pałacu. Z Kato Zakros pojechaliśmy na plażę Vai, która znana jest z tego, że rosną tam palmy daktylowe i że pod koniec lat osiemdziesiątych kręcono to reklamę batoników Bounty.  Po plażowaniu i kąpieli ruszyliśmy w drogę powrotną. Po drodze zatrzymaliśmy się jeszcze na zwiedzanie klasztoru Toplau.   Kolejna sałatka, która bardzo nam smakowała, a szczególnie fajnie pasował nam dodatek zielonego ogórka. Przepis pochodzi z książki "Cretan Cuisine. Traditional Mediterranean Flavors". Sałatka ziemniaczana z jajkami i pomidoramiSKŁADNIKI: 4 - 5 ziemniaków, 4 jajka, 2 duże pomidory, 1 mały zielony ogórek, 1 cebula, sól, pieprz, oliwa z oliwek, ocet winny, oliwki.SPOSÓB WYKONANIA: Ugotować ziemniaki w mundurkach, obrać i pokroić na kawałki. Ugotować jajka, obrać i pokroić na kawałki. Pomidory i ogórka pokroić w kostkę. Wymieszać ziemniaki, jaka, pomidory i ogórka. Dodać oliwki, posiekaną cebulę. Doprawić solą, pieprzem oraz octem. Wymieszać. Podawać. 