Witamy po wakacyjnej przerwie i serdecznie dziękujemy za wszystkie życzenie, które zostawiliście nam pod poprzednim wpisem! Tradycyjnie - za czas jakiś - przygotujemy krótką wakacyjną relację, a ponieważ przywieźliśmy ze sobą okolicznościową książkę, to z pewnością ugotujemy również kilka dań z kuchni egipskiej;-) Póki co pora na naszą drugą propozycję w trwającym Festiwalu Płatków Owsianych, który zorganizowała Joanna, autorka Notatek Kulinarnych. Danie jest bardzo proste, a przygotowany w ten sposób kurczak smakuje po prostu wybornie! Polecamy! Przepis pochodzi z serwisu My recipes, a naszym zdaniem panierki wychodzi zdecydowanie za dużo, więc należy zmniejszyć proporcje składników o połowę lub zwiększyć ilość mięso do 90 dag. SKŁADNIKI: 1 szklanka płatków owsianych, 3/4 szklanki tartego parmezanu, 1 łyżeczka posiekanego tymianku, pół łyżeczki soli, 1/4 łyżeczki pieprzu, 45 dag piersi z kurczaka, tłuszcz kuchenny SPOSÓB WYKONANIA: Płatki miksować przez 20 sekund. Dodać ser, tymianek, sól i pieprz. Przemiksować. Piersi kurczaka umieścić między dwoma kawałkami folii i lekko rozbić. Nasmarować lekko tłuszczem kuchennym i panierować w mieszance owsiano - serowej. Kłaść na natłuszczony papier kuchenny i piec przez 15 minut lub do zezłocenia w temperaturze 225 stopni. 