Po wczorajszych wspomnieniach z wakacji w Egipcie nie pozostało nam nic innego jak tylko przygotować danie pochodzące z tego kraju;-) Zazwyczaj kuskus pojawia się w wytrawnych daniach, a okazuje się, że całkiem smacznie sprawdza się w towarzystwie słodkich dodatków. Można go tak jeść i jeść;-) Przepis pochodzi z książki Samii Abdennour pt. "Egyptian Cooking And Other Middle Eastern Recipes".  SKŁADNIKI: 500 g kuskusu, 300 ml bulionu drobiowego lub warzywnego, 65 g rozpuszczonego masła, 80 g rodzynek, skórka starta z 1 cytryny, 50 g podpieczonych płatków migdałowych, 80 g pistacji, sól i pieprz do smaku.SPOSÓB WYKONANIA: Kuskus zalać bulionem i odstawić na 5 minut aż wchłonie cały płyn. Wymieszać z masłem, rodzynkami, skórką z cytryny, płatkami migdałowymi i pistacjami. Doprawić do smaku solą i pieprzem. Podawać. 