W założeniu jest to farsz do chlebków pita, które niestety tym razem upiekły się nam bez kieszonki. Nie wpłynęło to jednak na smak dania, które z dużą przyjemnością zjedliśmy zagryzając chlebkiem. Polecamy!! Przepis pochodzi ze strony Recipes.Wikia.Com i jest również naszą propozycją w Festiwalu Kuchni Arabskiej, który zorganizowała Panna Malwinna. Arabia Saudyjska: Mięso mielone z bakłażanem i migdałami SKŁADNIKI: 70 dag mielonej jagnięciny - u nas wołowina, 1 mały posiekany bakłażan (ok. 30 dag), 1 posiekany pomidor, 1 i pół łyżeczki soli, 1 szklanka jogurtu, 1/4 szklanki tartego parmezanu, 1 duża cebula, 1 roztarty ząbek czosnku, 2 łyżki czerwonego wytrawnego wina, pół łyżeczki cynamonu, 1 szklanka podpieczonych i posiekanych migdałów, 3 chlebki pita przekrojone na pół.SPOSÓB WYKONANIA: W rondlu smażyć przez 5 minut mięso, cebulę, bakłażana i czosnek. Odlać nadmiar tłuszczu. Dodać pomidora, wino, sól i cynamon. Dusić przez 20 minut. Dodać jogurt, migdały i ser. Przygotowaną masą nadziewać połówki chlebków i podawać. 