Prosta i pyszna sałatka, będąca ciekawą alternatywą dla popularnych sałatek ziemniaczanych czy ryżowych. Serwowaliśmy ją na Sylwestra i zniknęła ze stołu w mgnieniu oka;-) Przepis pochodzi z kalendarza miesięcznika Kuchnia na rok 2001. SKŁADNIKI: 1 i pół szklanki kaszy Kusku, 2 szklanki bulionu z kostki, 1 słoik marynowanych pieczarek w plasterkach (30 dag), 10 dag żółtego sera, 1 puszka tuńczyka w sosie własnym (20 dag), 1 słoik majonezu (20 dag), 10 oliwek bez pestek, 3 łyżki posiekanych orzechów włoskich, 2 łyżki natki pietruszki, sól i pieprz.     SPOSÓB WYKONANIA: Kuskus wsypać do miski, zalać gorącym bulionem (1 cm ponad powierzchnię kaszy) i odstawić na 10 min. Pieczarki osączyć z zalewy. Tuńczyka rozdrobnić. Ser zetrzeć na tarce z dużymi oczkami. Oliwki pokroić w plasterki. Do miski z kaszą dodać przygotowane składniki oraz orzechy i natkę pietruszki, wymieszać z majonezem, doprawić solą i pieprzem. 