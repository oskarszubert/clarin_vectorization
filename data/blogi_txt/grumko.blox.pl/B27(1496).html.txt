No i po   raz trzeci spotykamy się w wirtualnej kuchni z Wiosenką;-) Po  paście z   kurczaka i  rybie w   kubańskim stylu przyszedł czas na smaczną sałatkę z dodatkiem curry. Przepis pochodzi ze   strony    recipeisland.com, a przy okazji polecamy Wam pyszną    egipską sałatkę, w której również pojawiają się i kurczak i winogrona oraz   seler naciowy.    Barbados: Sałatka z kurczaka z curry  SKŁADNIKI: 4 ugotowane filety z piersi kurczaka, pół szklanki majonezu, 1 łyżka curry, 1/4 łyżki mielonego pieprzu, 1/4 szklanki posiekanego selera naciowego, pół szklanki posiekanej czerwonej papryki, 1 szklanka pokrojonych w kostkę jabłek, pół szklanki winogron bez pestek, 1/4 szklanki podsmażonych migdałów.SPOSÓB WYKONANIA:   Kurczaka pokroić w kostkę. Wymieszać z majonezem, curry i pieprzem. Dodać jabłka, winogrona, migdały, seler i czerwoną paprykę. Wymieszać i schłodzić. 