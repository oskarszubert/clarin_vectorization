Francja: Ratatouille z jajkami ŹRÓDŁO: BbcGoodFood.Com.SKŁADNIKI: 1 łyżka oliwy z oliwek, 1 duża posiekana cebula, 1 czerwona lub pomarańczowa papryka bez pestek, pokrojona w cienkie plasterki, 2 posiekane ząbki czosnku, 1 łyżka posiekanego rozmarynu, 1 bakłażan pokrojony w plasterki, 2 cukinie pokrojone w plasterki, 400 g puszka posiekanych pomidorów, 1 łyżeczka octu balsamicznego, 4 duże jajka, garść świeżej bazylii, sól i pieprz do smaku.SPOSÓB WYKONANIA: Rozgrzać oliwę. Dodać cebulę, paprykę, czosnek i rozmaryn. Smażyć 5 minut. Dodać bakłażana i cukinie. Smażyć przez 2 minuty. Dodać pomidory z zalewą. Do puszki po pomidorach nalać wody i zalać warzywa. Przykryć i dusić przez 20 minut. Odkryć i gotować przez kolejnych 20 minut. Doprawić solą i pieprzem oraz octem balsamicznym. W warzywach zrobić cztery wgłębienia. W każde wgłębienie wybić 1 jajko. Danie przykryć pokrywką i dusić do momentu aż jajka się zetną. Odkryć, posypać świeżą bazylią i podawać z tostami. 