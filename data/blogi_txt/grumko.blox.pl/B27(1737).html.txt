Bardzo fajne danie o pomidorowo - korzennym smaku, które można wykorzystać jako dodatek do grillowanego mięsa lub np. ryby. My akurat mieliśmy ochotę na jajko sadzone;-) Przepis pochodzi ze strony Iraqi Family Cookbook i jest również naszą propozycją w Festiwalu Kuchni Arabskiej, który zorganizowała Panna Malwinna. Irak: Pilaw z bulguremSKŁADNIKI: pół szklanki posiekanej cebuli, 1 i pół szklanki bulguru, 3 łyżki oliwy, 2 szklanki wody, pół łyżeczki soli, 1 łyżeczka przyprawy arabskiej (cynamon, ziele angielskie, czarny pieprz), pół szklanki sosu pomidorowego, pół szklanki wody.SPOSÓB WYKONANIA: Na oliwie podsmażyć cebulę. Doprawić solą dodać przyprawy i sos pomidorowy. Wymieszać i dusić przez 5 minut. Bulgur zalać ciepłą wodą i odstawić na 10 minut. Odcedzić i dodać do masy cebulowej. Podlać wodą i gotować przez 15 minut. Zdjąć z ognia. Wymieszać. Podawać z sałatką z ogórków i jogurtu lub piklami. 