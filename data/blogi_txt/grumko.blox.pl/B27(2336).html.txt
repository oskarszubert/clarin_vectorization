Wielka Brytania: Pudding ryżowy z waniliowo-morelowym kompotem / Rice pudding with vanilla apricot compote ŹRÓDŁO: Przepis pochodzi z książki "British Food" Marka Hix, którą przywieźliśmy z naszego wypadu do Manchesteru i Liverpoolu w kwietniu 2012r. SKŁADNIKI: 100 g ryżu, 50 g drobnego cukru, szczypta świeżo startej gałki muszkatołowej, 600 ml pełnotłustego mleka, 100 ml śmietany kremówki, 150 ml niesłodzonego mleka zagęszczonego (skondensowanego). Na kompot: pół laski wanilii, 25 g niesolonego masła, 25 g drobnego cukru, 12 przekrojonych na pół moreli, obranych ze skórki i bez pestek. SPOSÓB WYKONANIA: W rondlu wymieszać ryż, drobny cukier, gałkę i pełnotłuste mleko. Doprowadzić do wrzenia, zmniejszyć ogień i gotować przez 20 minut, do miękkości ryżu, mieszając od czasu do czasu. Dodać kremówkę i mleko zagęszczone, ponownie doprowadzić do wrzenia i gotować na małym ogniu przez kolejne 10 minut. Zdjąć z ognia. Jeśli chcemy podać pudding na zimno - schłodzić. Przygotować kompot: Przekroić na pół laskę wanilii i wyjąć nasionka. Umieścić je w rondelku wraz z masłem, cukrem i 1 łyżką wody. Gotować przez 5 minut, aż cukier się rozpuści, a sos zgęstnieje. Dodać morele, przykryć i gotować przez 10 minut. Zdjąć z ognia, odstawić do wystudzenia. Schłodzić - jeśli pudding podamy na zimno. Pudding podawać z sosem morelowym na gorąco lub na zimno. 