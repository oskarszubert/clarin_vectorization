Laksa to popularna w Azji zupa z makaronem, a wyróżnia się jej dwa podstawowe rodzaje: curry laksa czyli kokosową zupę curry oraz asam laksa, którą przygotowyje się z ryb i doprawia na kwaśno. My ugotowaliśmy curry laksę z krewetkami, tofu i mnóstwem innych  smaków. Gorąco polecamy!! Przepis pochodzi ze strony AsiaRecipe.Com Singapur: Kokosowa zupa curry z makaronem i krewetkami / Curry Laksa SKŁADNIKI: Pasta Rempah: 10 posiekanych szalotek, 10 posiekanych ząbków czosnku, 2 - 10 posiekanych papryczek chili, 3 łyżki namoczonych suszonych krewetek, 6 orzechów macadamia (opcjonalnie), 2 łyżki curry, 1 łyżka mielonej kolendry, 2 łyżki cukru, 2 łyżeczki soli. Zupa: 3 łyżki oleju, 1 litr bulionu z kurczaka, 2 puszki po 450 ml mleczka koksowego, 2 kawałki rozgniecionej trawy cytrynowej, 45 dag obranych krewetek, 20 dag tofu pokrojonego w kostkę, 70 dag ryżowego wermiszelu lub innego makaronu. Do przybrania: 10 dag ugotowanej zielonej fasolki, 3 ugotowane pokrojone na pół jajka, 1 pęczek posiekanej kolendry, 2 limonki pokrojone w ćwiartki, pasta chili do smaku (opcjonalnie) SPOSÓB WYKONANIA: Zmiksować składniki pasty Rempah. Zagotować wodę i ugotować w niej makaron. Pastę Rempah smażyć na oleju przez ok. 4 minuty. Dodać bulion, mleczko kokosowe i trawę cytrynową. Gotować przez 15 minut. Wyjąć trawę cytrynową. Dodać krewetki oraz tofu. Gotować na małym ogniu przez 10 minut. Ugotowany makaron przełożyć do miseczek. Do miseczek rozlać zupę. Przybrać fasolką, jajkiem, kolendrą, limonkami oraz opcjonalnie pastą chili. 