Dania: Wątróbka pieczona z warzywami ŹRÓDŁO: Christian's Danish Recipes. UWAGI: Wątróbkę przygotowaliśmy z okazji naszego planowanego wypadu do Kopenhagi i Malmö w lutym 2012r. SKŁADNIKI: 1,3 kg wątroby cielęcej - u nas wątróbki drobiowe, sól i pieprz, szklanka oliwy z oliwek, 1/2 małej główki czosnku, 1 łyżka posiekanego pora, 1 szklanka grzybów pokrojonych w plasterki, 2 posiekane cebule, 2 pokrojone w plasterki pomidory, 1 rozgnieciony listek laurowy, 1/4 łyżeczki suszonego tymianku, 1 łyżka mąki. SPOSÓB WYKONANIA: Wątróbkę pokroić w cienkie plasterki, oprószyć solą i pieprzem. Dno żaroodpornego naczynia wysmarować olejem, ułożyć na nim czosnek pokrojony w plasterki i połowę plasterków wątroby, następnie dodać połowę pozostałych składników. Na nich ułożyć resztę plasterków wątroby i resztę warzyw i ziół. Przykryć i gotować na średnim ogniu lub piec w piekarniku nagrzanym do temp. 180 stopni C przez godzinę. Wątróbkę z warzywami wyjąć na talerze. Sos przecedzić do rondelka - jeśli jest go zbyt mało dolać nieco wody, dodać mąkę, mieszając gotować na małym ogniu do zgęstnienia. Wątróbkę podawać polaną gorącym sosem. 