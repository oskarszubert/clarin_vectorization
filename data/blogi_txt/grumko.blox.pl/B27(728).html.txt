Na zakończenie krótkiego kulinarnego pobytu w Danii wracamy do kanapek czyli smorrebrod. Nie pamiętam czy już Wam pisałem, że uwielbiamy ozorki i dlatego kiedy trafiamy na jakiś ciekawy przepis z nimi w roli głównej to nie potrafimy przejść obok niego obojętnie;-) Tak było i tym razem i tak będzie w czasie tygodnia z kuchnią czeską;-) Zwykle ozorki jada się na ciepło, a tym razem mieliśmy się okazję przekonać, że i na zimno z kilkoma dodatkami smakują wybornie. Przepis na Tungesmor pochodzi ze strony Christian's Danish Recipes.   SKŁADNIKI: 1 szklanka ugotowanego i bardzo drobno posiekanego ozorka, 1 łyżeczka musztardy, 1 łyżka masła, 1/4 łyżeczki papryki w proszku, 1 jajko ugotowane na twardo, sok z jednej cytryny, odrobina gałki muszkatołowej   SPOSÓB WYKONANIA: Wymieszać dokładnie wszystkie składniki i gotową pastą smarować pieczywo. 