Anglia: Zupa z kasztanów ŹRÓDŁO: Essentinally.England.Com. UWAGI: Przed wyjazdem do Manchesteru i Liverpoolu w kwietniu 2012r. przygotowaliśmy kilka angielskich dań, a oto jedno z nich.  SKŁADNIKI: 45 dag świeżych kasztanów lub 25 dag ugotowanych lub mała puszka puree z kasztanów, 25 g masła, 225 g posiekanej cebuli, 225 g pokrojonych w kostkę ziemniaków, 2 posiekane łodygi selera naciowego, 900 ml wody lub bulionu, 1 goździk, sól i pieprz, gałązka tymianku lub pół łyżeczki suszonego.  SPOSÓB WYKONANIA: Jeżeli używamy świeżych kasztanów, to nacinamy je na krzyż i wrzucamy do wrzątku na minutę. Odcedzamy i obieramy ze skorupek. Na rozgrzanym maśle smażymy cebulę, seler i ziemniaki. Dodajemy ugotowane kasztany (purée z kasztanów dodajemy na późniejszym etapie). Dodajemy goździk, zalewamy wodą, doprawiamy solą i pieprzem i dusimy do miękkości kasztanów czyli ok. 20 minut. Jeżeli używamy puree z kasztanów, to dajemy je w momencie gdy ziemniaki będą miękkie czyli po ok. 10 minutach gotowania. Zupę gotujemy jeszcze 5 minut. Wyjmujemy goździk, a zupę miksujemy. Doprawiamy tymiankiem. 