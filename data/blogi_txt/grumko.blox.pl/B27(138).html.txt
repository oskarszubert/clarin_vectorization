SKŁADNIKI: Ciasto: 8 jaj, 3 łyżki mleka, łyżka masła, sól. Nadzienie: 20 dag wątróbek z drobiu, 10 dag sera ementaler, łyżka posiekanej natki pietruszki, łyżka masła, sól i pieprz, 15 dag pieczarek, kieliszek wytrawnego czerwonego wina,  SPOSÓB WYKONANIA: Wątróbkę obrać z błonek i tłuszczu. Pieczarki oczyścić, obrać, umyć i pokroić. Pieczarki i wątróbkę podsmażyć na maśle, nie rumieniąc, a potem dusić podlewając winem. Doprawić solą i pieprzem. Gdy ostygną, posiekać. Jaja roztrzepać z mlekiem i szczyptą soli, wylać na rozgrzane na patelni masło. Gdy omlet będzie gotowy, na jednej jego połowie ułożyć podgrzane nadzienie i przykryć drugą. Posypać tartym serem i natką pietruszki. Z podanej porcji najlepiej jest usmażyć 4 omlety i już gotowe trzymać w nagrzanym piekarniku. 