Kolejny przepis na smaczną rybkę;-) Jak dla mnie była trochę za kwaśna, ale Irena była zdecydowanie odmiennego zdania;-) Przepis znaleźliśmy na blogu Thiessy zatytułowanym Podróże kulinarne, a jeśli lubicie i rybę i curry, to polecamy Wam przepis na rybę z migdałami i przyprawą curry. Trynidad i Tobago: Ryba z Trynidadu SKŁADNIKI: 4 dzwonka halibuta - użyliśmy dorsza, 1 szklanka jogurtu naturalnego, 1 łyżka curry w proszku, 1 łyżka wiórków kokosowych, 2 szalotki drobno posiekane, 2 ząbki czosnku, posiekane, 1 łyżka oliwy, 1/2 łyżeczki soli, 1/2 łyżeczki czarnego pieprzu, 3 łyżeczki startej skórki z limonki, 1/2 szklanki soku z limonki.SPOSÓB WYKONANIA: Wymieszać jogurt, oliwę, sok i skórkę z limonki, czosnek, szalotki, wiórki kokosowe, sól i pieprz. Rybę położyć w naczyniu żaroodpornym i polać sosem z jogurtu. Zapiekać 30 minut. 