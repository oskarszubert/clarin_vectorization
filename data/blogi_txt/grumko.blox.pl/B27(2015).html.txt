Pora rozpocząć IV edycję zabawy "Gotujemy po polsku!" Tym razem wybraliśmy się na wschód naszego kraju gdzie mieszka min. jedna z naszych ulubionych blogerek czyli Wiosenka;-) Przy okazji dziękujemy Agnieszko za kilka podpowiedzi;-) Nasza pierwsza propozycja to bardzo smaczna jarska wersja bigosu z dodatkiem grzybów. Przepis pochodzi ze strony Witryna Wiejska, a konkretnie z wydawnictwa pt.  "Na łęczyńskim stole" i jest on naszą pierwszą propozycją w ramach zabawy "Gotujemy po polsku!", której patronem jest serwis zPierwszegoTłoczenia.pl, a ponieważ jest to równiej przepis w którym dużą rolę odgrywają grzyby, to jest on również naszą propozycją w akcji "Grzybobranie 2011", którą zorganizowała koleżanka Natalia. SKŁADNIKI: 1 główka kapusty, 2 cebule, 5 dag słoniny, 30 dag grzybów mieszanych, 1 łyżka tłuszczu, 1 łyżka mąki, zielenina, 2 - 3 pomidory. SPOSÓB WYKONANIA: Poszatkowaną kapustę zalać 2 szklankami wrzącej wody, dodać drobno pokrojoną cebulę, gotować pod przykryciem. Stopić słoninę, oddzielić skwarki. Na tłuszczu podsmażyć grzyby, dodać do kapusty i razem gotować do miękkości. Pod koniec podprawić kapustę mąką z tłuszczem, dodać pomidory obrane ze skórki i drobno pokrajane. Przyprawić do smaku solą i pieprzem, posypać zieleniną. Podawać z dodatkiem ugotowanych oddzielnie ziemniaków, z makaronem lub kaszą. 