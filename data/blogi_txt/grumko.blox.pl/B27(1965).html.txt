Cha Trung Hap to popularny w Wietnamie klops mięsny z grzybami i jajkami. W przepisie z którego korzystaliśmy ilość mięsa ograniczona została do minimum, tak więc w rezultacie po upieczeniu wyjęliśmy z piekarnika omlet, a nie pieczeń, niemniej bardzo smaczny;-) Przepis pochodzi ze strony Vietnamese Recipes. Wietnam: Jajka na parze z mieloną wieprzowiną / Cha Trung HapSKŁADNIKI: 5 jajek, 100 g mielonej wieprzowiny, 3 namoczone i pokrojone w paski grzyby wood ear fungus (uszaki) – dodaliśmy suszone grzyby shitake , 25 g makaronu ryżowego nitki połamanego na centymetrowe kawałki, 1 łyżeczka posiekanej dymki, 2 – 3 gałązki posiekanej kolendry, 1/4 łyżeczki soli, 1 łyżeczka cukru, pół łyżeczki mielonego białego pieprzu, olej.SPOSÓB WYKONANIA: Odłożyć dwa żółtka, a resztę jajek ubić. Do ubitych jajek dodać resztę składników. Masę przełożyć do wysmarowanego olejem naczynia do zapiekania. Przykryć i gotować na parze 25 minut. Posmarować rozbełtanymi odłożonymi żółtkami i gotować przez 5 minut. Podawać z ryżem ugotowanym na parze. 