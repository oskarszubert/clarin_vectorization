To jak do tej pory pierwszy pudding na bazie ryżu, który jakoś specjanie nas nie zachwycił. Chyba dlatego, że nie ma tej cudownej gęstej i kremowej konsystencji jak poprzednie, no a owoce swoim smakiem skutecznie zagłuszyły smak ryżu. Przepis pochodzi ze strony AsiaRecipe.Com.  Tajlandia: Bananowy pudding ryżowy SKŁADNIKI: 1 i pół szklanki ugotowanego brązowego ryżu, 1 szklanka niskotłuszczowego mleka, 1 średni banan pokrojony w plasterki, 1 puszka (45 dag) owoców, pokrojonych w plasterki - dodaliśmy ananasy, liczi i mandarynki, 1/4 szklanki wody, 2 łyżki miodu, 1 łyżeczka ekstraktu z wanilii, pół łyżeczki mielonego cynamonu, pół łyżeczki mielonej gałki muszkatołowej. SPOSÓB WYKONANIA: Wymieszać wszystkie składniki za wyjątkiem mleka i ryżu. Gotować na małym ogniu przez 10 minut. Masa musi być kleista. Dodać mleko i ryż. Gotować 10 minut. Podawać na ciepło. 