To było nasze pierwsze spotkanie z pastą z tamaryndowca. Rzeczywiście jest ona kwaśna, ale w nieco inny sposób niż np. cytryna lub limonka. Jak widzicie przygotowaliśmy z niej fajny sos, który podawaliśmy jako dodatek do placuszków z kurczaka i warzyw. Przepis pochodzi ze strony AsiaRecipe.Com. Birma: Kwaśny sos z tamaryndowca SKŁADNIKI: 2 pokrojone w cienkie plasterki ząbki czosnku, 1 łyżeczka startego korzenia imbiru, 2 łyżki pasty z tamaryndowca, 1 łyżka miodu, 1 łyżeczka cukru, 1 łyżka sosu sojowego, 2 łyżeczki sosu rybnego, sól i papryka, 1/4 łyżeczki rozgniecionej papryczki chili.SPOSÓB WYKONANIA: Wszystkie składniki zmiksować na gładki sos. Podawać w temperaturze pokojowej. 