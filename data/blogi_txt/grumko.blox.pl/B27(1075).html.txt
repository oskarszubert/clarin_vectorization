Ten makaron jedliśmy na śniadanie, więc przygotowaliśmy go tak jak frittatę. Wymieszaliśmy wszystkie składniki razem, podsmażyliśmy z jednej strony i na koniec zapiekliśmy w piekarniku na opcji grill. Jeśli lubicie zupę mleczną to ten placek makaronowo - serowy przypadnie Wam do gustu;-) Nam osobiście skojarzył się z takim smakiem z dzieciństwa;-) Przepis na "Tave me Makarona ehe Djathe" pochodzi ze strony thealbanians.com i jest równiez naszą propozycją w zabawie "Say Cheese".   SKŁADNIKI: 4 jajka, 45 dag serka wiejskiego, pół szklanki tartego żółtego sera, 500 g makaronu kolanka, 1 szklanka mleka, 6 szklanek wody, pół szklanki rozpuszczonego masła, 1 łyżeczka soli.SPOSÓB WYKONANIA: Ugotować makaron i wymieszać z masłem. Wymieszać serek wiejski, jaka i mleko. Połowę makaronu wyłożyć w naczyniu żaroodpornym, posypać 1/3 żółtego tartego sera i wyłożyć połowę masy serowej. Przykryć pozostałym makaronem, posypać 1/3 żółtego tartego sera i polać resztą masy serowej. Posypać resztą żółtego sera i zapiekać aż wierzch się zezłoci. 