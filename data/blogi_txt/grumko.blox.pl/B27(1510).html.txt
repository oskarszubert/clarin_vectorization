Jedliście kiedyś parmezan na słodko? Bo my już tak;-) Trochę obawialiśmy się tego kulinarnego eksperymentu, ale okazało się, że słodki ser z sezamem w cieście smakuje po prostu rewelacyjnie!! Gorąco polecamy!! Przepis pochodzi ze strony whats4eats.com. Salwador: Ciasto z parmezanem i sezamem / Quesadilla Salvadorena SKŁADNIKI: 2 szklanki mąki, 2 szklanki cukru, 1 szklanka pełnego mleka, 25 dag tartego sera parmezan lub queso fresco, 4 jajka, rozpuszczone masło 12 dag, 2 łyżeczki proszku do pieczenia, ziarna sezamu.SPOSÓB WYKONANIA: Rozgrzać piekarnik do temperatury 180 stopni. Przesiać mąkę z proszkiem. W osobnej misce wymieszać ser, cukier, jajka i mleko. Dodać rozpuszczone masło. Powoli dodawać mąkę do masy serowej. Wymieszać. Masę przelać do dwóch natłuszczonych keksówek. Blaszki napełniać do połowy. Posypać sezamem. Piec 20 - 25 aż wbity w ciasto patyczek będzie suchy. Ostudzić. Pokroić na plastry i podawać. 