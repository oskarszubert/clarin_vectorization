Kolejne w ostatnim czasie śniadanie z piekarnika i po raz kolejny sprawiło nam ono wielką przyjemność, ale trudno się dziwić skoro wszystkie składniki bardzo lubimy;-) Przepis pochodzi ze strony Wielkie Żarcie.    SKŁADNIKI: 1 bułka paryska, 15 dag wątróbek drobiowych, 1 łyżka masła, 20 czarnych oliwek bez pestek, 3 łyżki zielonych marynowanych kaparów, 3 łyżki startego parmezanu, 3 łyżki oliwy, sól i pieprz    SPOSÓB WYKONANIA: Wątróbki smażymy ok 5 min. na rozgrzanym oleju. Studzimy, kroimy na mniejsze kawałki i miksujemy z dodatkiem masła. Dodajemy posiekane drobno oliwki i kapary. Całość mieszamy i doprawiamy pieprzem i solą. Bułkę kroimy w ukośne plastry ok 1,5cm. Każdą smarujemy z jednej strony cieniutko oliwą z oliwek, a z drugiej pastą z wątróbki. Posypujemy serem. Zapiekamy w piekarniku o temp. 180 st. około 5 minut. 