Nie najgorsza ta rybka, ale prawdą jest, że znamy lepsze przepisy na octowe marynaty. Przepis pochodzi z książki „Kuchnia żydowska i izraelska” Katarzyny Pośpieszyńskiej.  Izrael: Ryba smażona marynowana SKŁADNIKI: 1 kg pstrągów lub świeżych śledzi, sól, olej do smażenia, mąka. Marynata: 1 szklanka octu 6%, 2 łyżki cukru, pół szklanki wody, 2 listki laurowe, 2 ząbki czosnku, pół łyżki szałwii, 1 nie obrana cytryna pokrojona w cienkie plasterki.SPOSÓB WYKONANIA: Oczyszczone ryby posolić, odstawić na 30 minut, opłukać, obtoczyć w mące. Smażyć na rozgrzanym oleju do zrumienienia z obu stron, osączyć z oleju, przestudzić. Rybę układać warstwami w szklanym naczyniu. Składniki marynaty (oprócz cytryny) gotować 3 minuty, zalać rybę, dodać cytrynę. Wystudzić. Naczynie z rybą przykryć i wstawić do lodówki na 48 godzin. 