To nasze drugie świąteczne śniadanie. Aby skrócić czas przygotowania użyliśmy gotowego ciasta francuskiego, a dzień wcześniej udusiliśmy cebulę z dodatkami, która już sama w sobie ekstra smakowała. Przepis pochodzi z Galerii Potraw i póki co jest to dla nas najsmaczniejszy sposób w jaki można podać jajka w koszulkach.   SKŁADNIKI: 2 duże cebule, łącznie ok. 500g, 100g masła, 150ml śmietany kremówki, 250g gotowego ciasta francuskiego lub kruchego, 4 małe jajka kurze, kilka gałązek tymianku (4 do przybrania + trochę listków).    SPOSÓB WYKONANIA: Cebulę pokroić w talarki, dusić na maśle, ok. 45 minut, dodać tymianek i śmietanę, dusić kolejne 20 minut. Doprawić solą i pieprzem i lekko wystudzić. Z ciasta francuskiego wyciąć 4 koła o średnicy ok. 12cm. Nakłuwamy widelcem i na górę nakładamy uduszoną cebulę. Pieczemy ok. 25 minut w piekarniku nagrzanym do 170 stopni. Podajemy z jajkiem w koszulce i gałązką tymianku. 