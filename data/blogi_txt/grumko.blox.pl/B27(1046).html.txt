Kolorowa i wielosmakowa sałatka. Jedna z najlepszych jakie ostatnio jedliśmy!! Przepis na "Insalata arcobaleno" pochodzi z książki "Kuchnia włoska" Wydawnictwa Bellona.   SKŁADNIKI: 200 g sałaty liściastej, 200 g rukoli, sól i świeżo zmielony czarny pieprz, 60 g odsączonego groszku z puszki, 150 g pieczarek, 150 g pokrojonego w kostkę sera ementaler, 125 ml oliwy z oliwek, 1 łyżka stołowa musztardy, 1 łyżka stołowa octu winnego, 4 jajka na twardo pokrojone w plastry, 1 utarta marchew, 8 drobno pokrojonych rzodkiewek, 1 biała trufla (według uznania). SPOSÓB WYKONANIA: Umyj i osusz sałaty, pokrój na kawałki. Ułóż je na salaterce i dopraw do smaku solą i pieprzem. Posyp je groszkiem. Oczyść, umyj, obierz i cienko pokrój pieczarki. Włóż je do miski, dodaj ser. Przygotuj dressing ubijając w misce oliwę, musztardę, sól, ocet. Połową dressingu zalej pieczarki i dobrze wymieszaj potrząsając miską. Nałóż grzyby na sałatę i przykryj jajkami, marchwią i rzodkiewkami. Tuż przed podaniem skrop resztą dressingu i wymieszaj potrząsając salaterką. Podawaj natychmiast. 