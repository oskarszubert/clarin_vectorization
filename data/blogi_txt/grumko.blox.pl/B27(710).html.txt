Już od kilku lat nie gościł na Wigilii u nas barszcz. W tym roku postanowiliśmy go przygotować tyle, że troszkę inaczej, bo z dodatkiem między innymi kopru włoskiego. Z efektu jesteśmy zadowoleni, a i mojej mamie, która wzbrania się przed wszelkimi eksperymentami kulinarnymi, bardzo zasmakował lekko anyżkowy posmak zupy.  Przepis pochodzi z książki pt. "Przepyszne ziemniaki: 222 tradycyjne i oryginalne przepisy".   SKŁADNIKI: 1 cebula, 50 dag buraków, 1 duża marchewka, 1 koper włoski (ok. 20 dag), pół łyżki soku z cytryny, 1 łyżka oliwy z oliwek, 1 litr wywaru warzywnego, 30 dag mączystych ziemniaków, 2 cebulki dymki, sól, pieprz, 125 ml mleka, 4 łyżki jogurtu naturalnego. SPOSÓB WYKONANIA: Obrać cebulę, buraki i marchewkę. Cebulę drobno posiekać. Buraczki pokroić w kostkę. 1/3 marchewki zetrzeć na grubej tarce, resztę pokroić w grubą kostkę. Oczyścić i umyć koper włoski, odłożyć listki. 1 bulwy zetrzeć na grubej tarce, resztę drobno posiekać. Skropić starte warzywa sokiem z cytryny i odłożyć. Rozgrzać olej w dużym garnku i smażyć cebulę około 5 minut. Dodać buraki, pokrojoną marchewkę, posiekany koper włoski i podsmażać z cebulą 3 minuty, wlać wywar warzywny. Zagotować. Zmniejszyć ogień i gotować pod przykryciem ok. 30 minut. Pokroić ziemniaki w kostkę. Drobno posiekać dymkę. Gotować ziemniaki w osolonym wrzątku około 15 minut. Gdy zmiękną odlać wodę i krótko odparować na dużym ogniu. W czasie odparowywania kilkakrotnie wstrząsnąć garnkiem. Zmiksować buraki z resztą warzyw na puree. Doprawić solą oraz pieprzem i ponownie zagrzać. Ziemniaki zmiksować na puree. Dodać jogurt, tartą marchewkę i koper włoski oraz posiekaną dymkę. Wymieszać. Doprawić solą i pieprzem. Wyłożyć ziemniaki z jogurtem na 4 talerze. Potem nalać na talerze gorącą zupę, przystroić ją listkami kopru włoskiego i podawać. 