Ciekawe połączenie składników, które smakują nie tylko oryginalnie, ale i całkiem smacznie. Do przygotowania tego dania możecie wykorzystać pastę tahini zrobioną domowym sposobem. Przepis pochodzi z ksiązki Annisy Helou pt. "Lebanese Cuisine" i jest również naszą propozycją w Festiwalu Kuchni Arabskiej, który zorganizowała Panna Malwinna. Liban: Ciecierzyca w jogurcie / Fattet Hommos SKŁADNIKI: pół kilograma ciecierzycy w puszce, 5 szklanek jogurtu, 5 ząbków czosnku rozgniecionych z szczyptą soli, 1 łyżeczka octu winnego, 2 łyżki pasty tahini np. przygotowanej domowym sposobem, 1 łyżeczka soli, 1 podpieczony chlebek np. pita, 3 łyżki usmażonych orzeszków piniowych - u nas orzechy nerkowca, pół łyżeczki mielonego kuminu, pół łyżeczki mielonej papryki, 1/4 szklanki rozpuszczonego masła, pół średniej wielkości granata.SPOSÓB WYKONANIA: Zmiksować jogurt, czosnek, sól, ocet oraz pastę tahini. Chlebek porwać na kawałki i włożyć do głębokiego naczynia. Na chleb wyłożyć podgrzaną ciecierzycę wraz z płynem. Wlać jogurt. Przybrać orzeszkami, masłem, owocami granata, pieprzem i kuminem. Podawać. 