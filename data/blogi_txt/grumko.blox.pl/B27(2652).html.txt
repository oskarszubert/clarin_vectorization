Francja: Słone kanapki x 3ŻRÓDŁO: "Mała Paryska Kuchnia" Rachel Khoo. Przepis inspirowany naszymi wakacjami w Paryżu i na Martynice na przełomie czerwca i lipca 2013r. Obszerną relację z tego wyjazdu znajdziecie po kliknięciu TUTAJ. Pieczona szynka z gruszką Kromkę pieczywa posmarować niewielką ilością oliwy. Pół gruszki pokroić na cienkie plasterki i razem z paskami szynki ułożyć na pieczywie. Rzodkiewki i solone masło Kromkę pieczywa posmarować solonym masłem (aby przygotować solone masło rozetrzeć łyżeczkę niesolonego masła ze szczyptą gruboziarnistej soli morskiej). Kilka rzodkiewek pokroić w cienkie plasterki i ułożyć na wierzchu. Awokado i grejpfrut Połówkę awokado pokroić na plasterki i ułożyć na kromce pieczywa. Na wierzchu położyć cząstki "wyfiletowane" z ćwiartki grejpfruta. Posypać szczyptą soli i skropić oliwą. 