Bardzo lubimy tego typu przepisy, które nazywamy domowymi wynalazkami;-) Ten sprawdził się znakomicie i będę trochę nieskromny, ale od kilku dni jest to nasz spory powód do dumy;-) Gorąco polecamy, bo ten "salcesonik" jest po prostu przepyszny!! Przepis pochodzi ze strony Kuchnia Kaszubska i jest naszą piątą propozycją w ramach zabawy "Gotujemy po polsku!", która odbywa się pod patronatem agregatora blogów kulinarnych zPierwszegoTloczenia.pl.    SKŁADNIKI: 20 dag świeżych grzybów - u nas pieczarki, dwie cebule, 5 jaj, gotowanych na twardo, 2 jaja surowe, 10 dag boczku, pół łyżki oleju, pół łyżki kminku, pieprz, sól.SPOSÓB WYKONANIA: Grzyby gotować w posolonej wodzie ok. 10 min, grzyby, cebulę posiekaną i podsmażoną, jajka na twardo i resztę składników wymieszać bardzo dokładnie, dodać boczek drobno pokrojony, uformować kulę zawinąć w gazę, gotować w osolonej wodzie ok. 15 min., włożyć między dwie deseczki obciążyć, wystudzić, kroić w plasterki, polewać kwaśną śmietaną, dekorować grzybami 