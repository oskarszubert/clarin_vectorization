To nasza pierwsza śniadaniowa propozycja w tym roku, ale w sumie w ten sposób podane awokado można zaserwować również jako przystawkę czy też zjeść je na obiad lub kolację. Po raz kolejny przekonałem się do suszonych śliwek, które wspaniale, lekko dosładzają farsz i dodają mu świetnego posmaku. Gorąco polecamy!! Przepis pochodzi z książki "Banany w rytmie samby: Kuchnia brazylijska"   Brazylia: Avocado nadziewane / Abacate RecheiadoSKŁADNIKI: 3 avocado, 2 łyżki soku cytrynowego, 6 ugotowanych suszonych śliwek, 8 czarnych oliwek, 3 łyżki selera utartego grubo na tarce, filiżanka posiekanej szynki, majonez, sól, pieprz.SPOSÓB WYKONANIA: Przeciąć wzdłuż owoce, wyjąć pestki i miąższ. Miąższ dobrze rozgnieść widelcem i wymieszać z sokiem cytrynowym. Śliwki i oliwki drobno pokroić. Wszystkie składniki wymieszać z miąższem, dodać do smaku majonez, sól i pieprz. Nadziać tym farszem łupiny. 