Pora na bardzo popularną i smaczną czeską zupę czosnkową. Nasza wersja jest chyba najprostszą z możliwych, a żeby było bardziej "bogato" przygotowaliśmy ją na wywarze z udka kurczaka, które obrane, tuż po sesji zdjęciowej, dodaliśmy do zupy. Przepis pochodzi z książki Petera Trnka pt. "The Best of Czech Cooking". SKŁADNIKI: 8 szklanek wody lub bulionu, 1 łyżka soli, 6 ząbków czosnku, 1 łyżeczka majeranku, 4 kromki żytniego chleba, 1 łyżeczka zmiażdżonych nasion kminku, 2 średnie ziemniaki, 1 łyżeczka świeżo zmielonego pieprzu, 2 łyżki masła lub smalcu, 2 łyżki posiekanej natki pietruszki..SPOSÓB WYKONANIA: Rozetrzeć czosnek z solą. Przełożyć do garnka i zalać wodą lub rosołem. Pomału doprowadzić do zagotowania, zredukować gaz i gotować ok. 15 minut na bardzo małym ogniu z dodatkiem kminku, ziemniaków, majeranku, masła. Doprawić sola i pieprzem. Na maśle usmażyć kawałki chleba i wykładać na talerze. Zalać ciepłą zupą. 