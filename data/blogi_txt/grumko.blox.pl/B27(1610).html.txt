Nie spodziewaliśmy się, że z kilku najzwyklejszych składników powstanie aż tak niezwykły farsz. Jak dla nas to zdecydowanie jeden z najsmaczniejszych sposobów na przygotowanie parówek! Jeśli chcecie zjeśc je na śniadanie, to warto przygotować je dzień wcześniej, a rano tylko wstawić naczynie do piekarnika i gotowe;-) Przepis pochodzi z książki Miry Michałowskiej "Nie tylko o hamburgerze - kuchnia amerykańska".  Stany Zjednoczone: Parówki zapiekane z nadzieniemSKŁADNIKI: 2 szklanki pokruszonego świeżego chleba, 1/4 łyżeczki soli, szczypta pieprzu, 2 łyżeczki szałwii - dodaliśmy do smaku suszoną, 1 posiekana mała cebula, 1/4 kostki stopionego masła, 10 parówek, 5 plasterków bekonu.SPOSÓB WYKONANIA: Pokruszony chleb przepuścić przez maszynkę. Dodać przyprawy, cebulę i stopione masło. Bardzo dobrze wymieszać. Parówki głęboko naciąć wzdłuż i wypełnić nadzieniem. Każdą parówkę obwinąć połową plasterka bekonu i spiąć wykałaczką. My każdy plasterek boczku dzieliliśmy na pół i owijaliśmy parówkę każdą parówkę w dwóch miejscach. Piec 30 minut w temperaturze 180 stopni. 