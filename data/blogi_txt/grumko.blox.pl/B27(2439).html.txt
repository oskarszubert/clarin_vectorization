Kenia: Pikantna czerwona fasolka w mleczku kokosowym / Maharagwe ŹRÓDŁO: Celtnet.Org.Uk. SKŁADNIKI: 200 g fasolki red kidney, 2 posiekane średnie cebule, 2 łyżki oleju, 3 posiekane pomidory, 1 łyżeczka soli, 2 łyżeczki kurkumy, 3 papryczki chilli zmiksowane na pastę, 500 ml mleka kokosowego. SPOSÓB WYKONANIA: Fasolę wypłukać i namoczyć na noc. Odcedzić i wypłukać pod zimną bieżącą wodą. Przełożyć do dużego garnka, zalać dużą ilością wody i przykryć i gotować przez 30 minut. Odcedzić, zalać dużą ilością świeżej wody i gotować przez 90 minut na małym ogniu, pod przykryciem. Ugotowaną fasolkę odcedzić, zalać 250 ml świeżej wody i doprowadzić do wrzenia. Cebulę usmażyć na złoty kolor i dodać do fasoli wraz z pozostałymi składnikami. Gotować na małym ogniu, aż pomidory rozpadną się tworząc sos. Podawać z ryżem. 