Nie jest to jakiś niesamowity przepis na przygotowanie pstrąga, ale w zestawie z mizerią małoplską i moskolami rybka smakowała całkiem nieźle. Przepis pochodzi z serwisu Kuchnia Polska. SKŁADNIKI: 4 pstrągi, 4 ząbki czosnku, 2 cytryny, pęczek natki, 1/3 szklanki oleju, sól, pieprz, świeżo starty chrzan.SPOSÓB WYKONANIA: Oczyść i spraw pstrągi. Pozostaw głowy, ale usuń oczy. Ryby dokładnie umyj, kilkakrotnie zmieniając wodę. Osusz papierowym ręcznikiem, natrzyj czosnkiem roztartym z solą, oprósz pieprzem. Włóż do każdej ryby po kilka gałązek natki, skrop mięso sokiem z cytryny. Usmaż na bardzo gorącym oleju (dla smaku możesz dodać nieco masła). Przed podaniem posyp świeżo startym chrzanem i obłóż plasterkami cytryny. Do tak przyrządzonych pstrągów podaje się placki ziemniaczane. 