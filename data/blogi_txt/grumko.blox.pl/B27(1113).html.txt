Jak widać węgierska zupa zbójecka to nic innego jak dobrze wszystkim znana zupa grzybowa;-) Wkładka z kiełbasy i boczku podnosi zdecydowanie jej wartość kaloryczną, ale dzięki temu zupa świetnie smakuje, no  i jest idealną propozycją w sam raz na chłodne dni. Przepis pochodzi z książki "Kuchnie Świata: Kuchnia węgierska". Przy okazji polecamy grecką zupę z leśnych grzybów oraz chorwacką zupę grzybową z kaszą gryczaną. SKŁADNIKI: 30 dag wędzonego boczku, 20 dag kiełbasy, 10 dag tłuszczu, pół kilograma prawdziwków lub innych grzybów, 10 dag mąki, 200 ml śmietany, 2 cebule, pęczek zielonego szczypiorku, vegeta, pieprz, tymianek, słodka czerwona papryka w proszku, liść laurowy. SPOSÓB WYKONANIA: Boczek pokroić w drobną kostkę i podsmażyć. Do powstałego tłuszczu dodać drobno pokrojoną cebulę i plasterki grzybów, posolić i dorzucić inne przyprawy: pieprz, tymianek, liść laurowy i łyżkę czerwonej papryki. Po kilkunastu minutach dodać wodę i wsypać ok. 2 łyżki vegety. Całość zagotować, po czym posypać łyżką mąki, dokładnie wymieszać. Kiełbasę pokroić na plasterki i dodać do zupy. Tradycyjnie jak inne węgierskie zupy zabielić śmietaną wymieszaną z mąką i odrobiną wody. 