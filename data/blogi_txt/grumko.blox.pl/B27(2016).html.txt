Jak widzicie zamiast zrazików wyszły nam całkiem pokaźne zrazy;-) Nie mniej są smaczne, a fajnym dodatkiem jest tymianek, który bardzo dobrze komponuje się z grzybami. Przepis pochodzi ze strony Witryna Wiejska, a konkretnie z wydawnictwa pt.  "Na łęczyńskim stole" i jest on naszą drugą propozycją w ramach zabawy "Gotujemy po polsku!", której patronem jest serwis zPierwszegoTłoczenia.pl. Przy okazji kuż teraz zapraszamy popołudniu na kolejny polski przepis regionalny. SKŁADNIKI: pół kilograma mięsa mielonego, 1 bułka, 15 dag pieczarek, 1 mały pęczek natki pietruszki, pół łyżeczki suszonego tymianku lub cząbru, 1 szklanka mleka, sól i pieprz do smaku. SPOSÓB WYKONANIA: Bułkę namoczyć w mleku, odcisnąć i dodać do mięsa. Wbić jajko, dodać przyprawy i wyrobić na gładką masę. Pieczarki drobno posiekać, przyrumienić na oleju, dodać posiekaną natkę i wymieszać. Z masy mięsnej formować małe placuszki. Na środku kłaść łyżkę pieczarek i formować zraziki. Usmażyć na oleju. Podawać z ugotowanymi ziemniakami i zieloną sałatą. 