Jeśli do przygotowania takich jajek nie przekonuje Was zdjęcie oraz składniki to dodam tylko od nas, że było to przepyszne śniadanie;-) Przepis na "Óves Escalfados com cebolada a portuguesa" pochodzi z książki "Porto, sardynka i fado - Kuchnia portugalska" i jest również naszą czternastą propozycją w ramach akcji Pomidorowy Sezon 2009.   SKŁADNIKI: 6 jajek, ocet winny, 8 dag masła, 3 duże cebule, 3 łyżki koncentratu pomidorowego, 3 ząbki czosnku, mielony pieprz, 10 dag bekonu lub szynki, sól.SPOSÓB WYKONANIA: Przygotować 6 jajek w koszulkach. Przełożyć do innego garnka z ciepłą, osoloną wodą, aby nie stygły, ale nie ścinały się więcej: żółtko powinno być płynne. Przygotować "ceboladę" Rozpuścić w garnku masło i wrzucić drobno posiekane cebule. Kiedy będą przezroczyste, lecz nie zrumienione, dodać koncentrat pomidorowy, 2 łyżki octu, drobniutko posiekany czosnek, pół łyżeczki mielonego pieprzu i osolić do smaku. Dusić na małym ogniu, często mieszając, aż cebula nabierze koloru pomidorów. Posypać drobno posiekanym bekonem lub szynką. Zrobić w masie cebulowej 6 gniazdek, włożyć do każdego jajko, naczynie przykryć i postawić na 5 minut na małym ogniu i natychmiast podawać. 