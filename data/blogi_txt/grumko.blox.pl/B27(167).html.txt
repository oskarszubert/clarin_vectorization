SKŁADNIKI: 5 jajek, 4 gałązki estragonu, 2 szalotki, 1 wędzone udko z kurczaka, 1/3 małej, młodej cukinii, 3 łyżki masła, 1 łyżeczka mąki, pół szklanki + 2 łyżki mleka, sól, pieprz, gałka muszkatołowa  SKŁADNIKI: Estragon posiekaj. Szalotki pokrój w plasterki. Udko kurczaka pokrój na kawałki, tak samo pokrój cukinię. 1 łyżkę masła rozgrzej w garnuszku, wsyp mąkę, nie rumień, dolej pół szklanki zimnego mleka, dopraw solą, pieprzem i gałką muszkatołową. Na 1 łyżce masła zeszklij szalotkę, włóż kosteczki cukinii i podsmaż, aż będzie tylko lekko twardawa. Do sosu dodaj kurczaka i warzywa, wymieszaj razem. Jajka ubij z 2 łyżkami mleka, dopraw solą, wymieszaj z estragonem. Na patelni rozgrzej 1 łyżkę masła, wlej jajka i usmaż na małym ogniu omlet. Podnoś jego brzegi podczas smażenia, aby nie ścięta masa spływała na dno patelni. Na upieczony omlet wyłóż kurczaka z warzywami w sosie i złóż go na pół. Omlet podziel na 2 porcje i podaj z sałatką. 