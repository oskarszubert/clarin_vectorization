Uprościliśmy nieco ten przepis. Wszystkie warzywa po doprawieniu solą, pieprzem wymieszaliśmy z olejem i upiekliśmy w piekarniku. Kiełbaski usmażyliśmy na grillowej patelnii. Oryginalny przepis pochodzi z serwisu MyRecipes.Com.  Grillowana biała kiełbasa z warzywamiSKŁADNIKI: tłuszcz do smarowania, 45 dag czerwonych ziemniaków pokrojonych w ćwiartki, 5 ząbków czosnku, 1/4 łyżeczki soli, 1/4 łyżeczki czarnego pieprzu, 1 czerwona cebula pokrojona w ćwiartki, 4 czerwone papryki pokrojone w ćwiartki, 2 żółte cebule pokrojone w ćwiartki, 50 dag włoskich kiełbasek z indyka - u nas białe, 2 łyżki posiekanej natki pietruszki, 1 łyżka listków oregano. SPOSÓB WYKONANIA: Grill posmarować tłuszczem. Wyciąć kawałek folii o wymiarach 45 x 30 cm. Na folii ułożyć ziemniaki i czosnek. Posypać 1/8 łyżeczki soli i 1/8 łyżeczki pieprzu. Folię zawinąć i grillować 30 minut od czasu do czasu mieszając. Kawałki papryki i cebuli posmarować tłuszczem. Posypać 1/8 łyżeczki soli i 1/8 łyżeczki pieprzu. Cebulę grillować 15 minut. Zdjąć z grilla. Na ruszcie ułożyć kawałki papryk i kiełbasy. Grillować 15 minut. Zdjąć z grilla. Papryki pokroić w paski. Cebulę posiekać. W dużej misce wymieszać cebulę, papryki i ziemniaki. Czosnek wycisnąć z łupinek. Kawałki czosnku wyłożyć na warzywa. Posypać pietruszką i oregano. Dodać pokrojoną w plasterki kiełbasę. Wymieszać i podawać. 