Libia: Ryż z wątróbką i migdałami / Ruzz bil Khaloot ŹRÓDŁO: Celtnet.Org.Uk. UWAGI: Przepis jes również naszą propozycją w III Festiwalu Kuchni Arabskiej, który zorganizowała Panna Malwinna. SKŁADNIKI: 150 g ryżu, 225 g wątróbki jagnięcej – u nas wątróbka drobiowa, 120 ml oleju arachidowego, 80 g płatków migdałowych lub migdałów pokrojonych w słupki, 1 łyżka masła, 1 łyżeczka soli.  SPOSÓB WYKONANIA: Umyć i osuszyć ryż. Wymieszać z masłem i solą. Przełożyć do rondla i smażyć aż ryż zacznie się brązowić. Zalać wodą do poziomu ryżu. Przykryć i gotować na bardzo małym ogniu ok. 40 minut - do miękkości ryżu. Ok. 8 minut przed tym jak ryż będzie gotowy rozgrzać na patelni olej. Podsmażyć migdały na złoty kolor. Zdjąć z patelni. Na pozostałym tłuszczu usmażyć wątróbkę. Wątróbkę wymieszać z ryżem. Przełożyć do miski. Posypać migdałami i podawać. 