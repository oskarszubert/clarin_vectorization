W sobotę wybraliśmy się na wycieczkę rowerową do centrum handlowego M1, a pretekstem była odbywająca się tam w dniach 09-10 maja Śląska Majówka. Towarzyszyło jej sporo atrakcji zarówno dla dzieci jaki i dorosłych. Dla najmłodszych powstało wesołe miasteczko składające się min. z basenu z piłkami oraz zjeżdżalni. Nieco starsi mogli napić się piwa oraz posłuchać zespołów wykonywających utwory w gwarze śląskiej. Nie są to klimaty w których specjalnie gustujemy, więc dla nas ważniejsza była sama trasa, która przebiega częściowo w okolicach nowej obwodnicy Bytomia przy której wybudowano również ścieżkę rowerową. Bardzo cenna inicjatywa ponieważ dzięki temu podróż była mniej stresująca niż po głównej drodze, a dodatkowo można było spokojnie podziwiać bardzo fajne widoki. 