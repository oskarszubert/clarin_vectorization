Jedno z najpyszniejszych dań mięsnych jakie mieliśmy okazję ostatnio zjeść!! Polędwiczki marynowaliśmy ok. 24 godzin, a Sazon Goya, które dodaje się do mąki, przygotowaliśmy poprzez zmiksowanie granulowanego czosnku z kumiem i szczyptą szafranu. Polecamy!! Przepis pochodzi ze strony My Colombian Recipes, a dodatkiem do mięsa był u nas ryż z makaronem. Kolumbia: Panierowane polędwiczki wieprzowe / Lomo de Cerdo ApanadoSKŁADNIKI: 90 dag polędwiczek wieprzowych, sól, pieprz, 3 rozgniecione ząbki czosnku, 3 łyżki posiekanej dymki, 2 łyżki posiekanej cebuli, pół łyżeczki kuminu, 3/4 szklanki mąki, 1 łyżka Sazon Goya z szafranem czyli mielony czosnek, kumin i szafran, 4 jajka, 1 szklanka bułki tartej, 6 łyżek oleju.SPOSÓB WYKONANIA: Polędwiczki pokroić na 6 kawałków. Każdy kawałek włożyć pomiędzy folię i rozbić na półcentymetrowe kotlety. Kotlety wymieszać z cebulą, dymką, czosnkiem i kuminem. Odstawić na minimum 3 godziny, a najlepiej na noc - my marynowaliśmy mięso ok. 24 godzin. Wymieszać mąkę z Sazon Goya. Mięso wyjąć z marynaty i osuszyć papierem. Panierować w mące, rozkłóconych jajkach, a następnie w bułce tartej. Kotlety smażyć na złoty kolor z obu stron. 