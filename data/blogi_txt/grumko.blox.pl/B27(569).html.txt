Zupa w sam raz na chłodnie i deszczowe dni, które do nas dotarły. Gęsta, pożywna, a na dodatek bardzo smaczna.  Serwis pochodzi z serwisu gotowanie.3xm.pl.    SKŁADNIKI: 15 dag zielonego groszku (może być mrożony), 20 dag kabaczka lub cukinii, 2 cebule, 3 marchewki, pół selera, 2 ziemniaki, pół małej główki kapusty, 2 łyżki koncentratu pomidorowego, 10 dag ryżu, 20 dag boczku lub bekonu, 15 dag startego żółtego sera, 2 łyżki oleju, 2 ząbki czosnku, łyżka posiekanej natki pietruszki, łyżka posiekanego estragonu i szałwii, pieprz, sól.    SPOSÓB WYKONANIA: W rondlu rozgrzej olej i podsmaż pokrojony w kostkę boczek (bekon). Następnie kolejno dodawaj (też pokrojone w kostkę): marchew, seler, cebulę i czosnek. Smaż, mieszając przez 15 minut, potem zalej 6 szklankami wody, dołóż groszek, pokrojone w kostkę ziemniaki i kabaczek oraz poszatkowaną kapustę. Całość gotuj około 40 minut, pod koniec wsyp wypłukany ryż, starty żółty ser i zioła. Gdy wszystkie warzywa i ryż będą miękkie, wymieszaj zupę z koncentratem pomidorowym, przypraw do smaku solą i pieprzem. 