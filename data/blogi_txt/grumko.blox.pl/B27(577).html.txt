Do tej pory przygotowując kuskus zalewaliśmy kaszkę samym bulionem z kurczaka. Ta wersja szczególnie dzięki cytrynie jest bardzo orzeźwiająca i sprawdziła się jako fajny dodatek do szaszłyków drobiowych po marokańsku. Przepis na kuskus pochodzi z bloga Caritki.    SKŁADNIKI: 1 szklanka kuskus (nie najmniejszego), 1 łyżka oliwy, 3-4 łyżki natki, 2 łyżki dymki, 1 łyżeczka startej skórki cytrynowej, 1/2 łyżeczki suszonego tymianku (można dać podwójną ilość świeżego), 1/2 łyżeczki soli, 1/4 łyżeczki czarnego pieprzu, 1 i 1/4 szklanki gotującego się rosołu (może być z kostki drobiowy lub warzywny), 2 łyżki soku z cytryny.    SPOSÓB WYKONANIA: Rozgrzać na średnim ogniu oliwę. Dodać kuskus i przyprawy i podgrzewać mieszając, żeby się dobrze połączyło około minuty. Dodać gotujący się rosół, zamieszać i odstawić pod przykryciem (bez gotowania!) do zmięknięcia. Cały płyn się wchłonie. Wymieszać, żeby był pulchny i podawać. 