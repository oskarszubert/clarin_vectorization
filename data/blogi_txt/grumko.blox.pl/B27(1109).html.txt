Mieliśmy problem z zakupem schabu cielęcego, więc zastąpiliśmy go wieprzowym, a dodatkowo ponieważ trwa sezon na grzyby to do przygotowania tego dania użyliśmy podgrzybków. Całość smakowała wyśmienicie!! Przepis na "Borjúkotlett magyaróvári módra" pochodzi ze strony fsz.bme.hu.   SKŁADNIKI: 8 kotletów cielęcych, 15 dag masła lub margaryny, 10 dag pasty pomidorowej, 5 dag mąki, 25 dag pieczarek lub innych grzybów (posiekanych i usmażonych na maśle), 8 plastrów szynki, 8 plastrów tłustego sera, przyprawy, sól. SPOSÓB WYKONANIA: Kotlety posolić, obtoczyć w mące i usmażyć na maśle. Na każdym kotlecie ułożyć porcję grzybów, przykryć plasterkiem szynki i sera. Pastę pomidorową wymieszać z masłem na którym smażyliśmy wcześniej kotlety. Dodać resztę mąki, doprawić i wlać 100 ml wody. Gotować przez 3 minuty. Sos wylać do naczynia żaroodpornego i układać na nim kotlety. Piec na opcji grill przez 5 - 8 minut aż ser się rozpuści. 