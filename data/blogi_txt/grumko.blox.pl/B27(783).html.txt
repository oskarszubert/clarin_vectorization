Naszą wizytę na Słowacji zaczynamy od przepisu na jedno z ich dań narodowych czyli kluseczki z bryndzą. Nie były dla nas nowością, bo jedliśmy je już kilka lat temu, za sprawą mojej koleżanki z pracy, która miała okazję spędzać urlop na Słowacji. Wśród jej wakacyjnych opowieści pojawiły się również bryndzové halušky, które tak zachwalała, że nie mieliśmy wyjścia i przygotowaliśmy je w zaciszu naszej domowej kuchni;-) Zarówno wtedy jak i teraz danie nas na kolana nie rzuciło, ale jest dobre i od czasu do czasu na pewno warto je sobie przygotować. Przepis pochodzi ze strony Slovak Recipes. PS. Pozdrowienia Jadziu!;-)   SKŁADNIKI: 70 dag surowych ziemniaków, 30 dag mąki, 22,5 dag bryndzy, ok. 10 dag wędzonego boczku, sól i masło. SPOSÓB WYKONANIA: Starte ziemniaki wymieszać z mąką. Dodać wody jeśli to konieczne. Posolić do smaku. Dzielić na porcje za pomocą noża lub łyżeczki i układać na drewnianym talerzu umytym zimna wodą. Gotować porcjami w osolonej wodzie. Ugotowane wymieszać z pokruszoną bryndzą. Polać wysmażonym boczkiem. 