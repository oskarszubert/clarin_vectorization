Przepis pochodzi ze strony http://www.przepisy.org/przepis9911.html SKŁADNIKI: 4 jajka, 150 g mięsa z ugotowanego kurczaka (najlepiej białego - z piersi), 25 g oscypka Sos: 200 ml mleka, 50 ml śmietany kremówki, 1 żółtko, szczypta gałki muszkatołowej, 15 g mąki, 35 g masła, sól, pieprz biały  SPOSÓB WYKONANIA: Cztery naczynia żaroodporne smarujemy masłem. Wkładamy na dno każdej miseczki mięso z kurczaka. Na wierzch wbijamy delikatnie po jednym jajku, tak, żeby żółtko się nie rozlało. Przygotowujemy sos Mornay. Robimy białą zasmażkę. Rozpuszczamy 15 g masła i dodajemy mąkę, mieszamy. Dolewamy mleko jednym, płynnym ruchem i podgrzewamy cały czas mieszając, tak żeby nie było grudek. Gdy sos zgęstnieje doprawiamy go gałką muszkatołową, solą i pieprzem. Dolewamy śmietankę. Mieszamy. Po zdjęciu z ognia dodajemy jeszcze żółtko i masło. Jaja w miseczkach polewamy sosem i posypujemy drobno startym oscypkiem. Pieczemy 15 minut w gorącym piekarniku. 