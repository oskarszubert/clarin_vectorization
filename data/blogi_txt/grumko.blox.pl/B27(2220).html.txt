Hash z porów i ziemniaków z dodatkiem botwinki i jajekŹRÓDŁO: MyRecipes.Com.UWAGI: Danie przygotowaliśmy wspólnie z Panną Malwinną, autorką bloga Filozofia Smaku. Oto jej wersja tego dania: klik. SKŁADNIKI: 2 łyżki oliwy, 2 szklanki posiekanych porów czyli 2 duże pory, 40 dag pokrojonych na ćwiartki ziemniaków, 2 posiekane ząbki czosnku, 1 i 1/4 łyżeczki wędzonej hiszpańskiej papryki, pół łyżeczki soli, pół łyżeczki czarnego mielonego pieprzu, 4 szklanki posiekanej botwinki, 4 duże jajka, pół szklanki tartego sera Gruyere.  SPOSÓB WYKONANIA: Rozgrzać oliwę. Dodać pora i smażyć 8 minut. Dodać ziemniaki i smażyć 15 minut - do miękkości ziemniaków. Dodać łyżeczkę papryki, 1/4 łyżeczki soli, 1/4 łyżeczki pieprzu. Dodać botwinkę i gotować przez 4 minuty. Zrobić w botwince cztery wgłębienia i wbić w nie jajka. Doprawić pozostałą solą, papryką oraz pieprzem. Przykryć i gotować 3 minuty. Posypać serem i gotować ok. 2 minut aż jajka się zetną. 