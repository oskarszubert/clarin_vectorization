Strasznie nam ta zupa smakowała!! Pewnie dlatego, że dawno nie jedliśmy grzybów suszonych, a i nie bez znaczenia był dodatek kaszy gryczanej no i doprawienie całości octem. Świetny pomysł!! Przepis pochodzi ze strony gourmed.com.   SKŁADNIKI: 150 g świeżych grzybów lub 20 g suszonych, 50 g kaszy gryczanej, 4 łyżki oleju, 40 g cebuli, 2 ząbki czosnku, 1 łyżka przyprawy warzywnej, 50 ml kwaśnej śmietany, ocet, natka pietruszki, sól, pieprz, liść laurowy. SPOSÓB WYKONANIA: Posiekać cebulę i czosnek. Grzyby pokroić w plasterki, a kaszę umyć. Rozgrzać olej i podsmażyć cebulę. Dodać grzyby i czosnek i dalej smażyć. Doprawić solą i przyprawą warzywną. Dodać kaszę, liść laurowy i zalać wodą. Gotować na małym ogniu. Doprawić pieprzem, dodać śmietanę wymieszaną z mąką. Doprawić octem i posypać natką pietruszki. 