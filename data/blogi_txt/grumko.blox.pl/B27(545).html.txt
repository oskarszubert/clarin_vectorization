Zwykle pieczemy w piątki, ale udało nam się kupić wiśnie, więc skorzystaliśmy z tej okazji i już wczoraj upiekliśmy takiego fajnego murzynka;-) Ciasto wyszło nam bardzo wilgotne, a w smaku mocno wiśniowe i gdybyśmy nie wiedzieli co jemy to byśmy nie wpadli na to, że to murzynek;-) Przepis na swoim blogu podała Evenka - Arabeska.    SKŁADNIKI: 1 kostka margaryny, 2 szklanki cukru, 1/2 szklanki wody, 3 płaskie łyżki kakao, 4 jajka, 2 szklanki mąki, 1 i 1/2 łyżeczki proszku do pieczenia, cukier waniliowy, pół kilograma wiśni.   SPOSÓB WYKONANIA: Margarynę , wodę , cukier , kakao i cukier waniliowy zagotować w garnku. Chwilę gotować ciągle mieszając , aż cukier zupełnie się rozpuści. Zdjąć z ognia i przestudzić na tyle , żeby masa nie była gorąca. Z tego odlać pół szklanki na polewę. Do reszty masy dodać żółtka i mąkę wymieszaną z proszkiem do pieczenia. Na koniec dodać pianę z białek , a następnie wydrylowane wiśnie. Wyłożyć do tortownicy lub formy posmarowanej tłuszczem i piec ok. 1 godziny w temp. 180 - 200 st.C. Ostudzone ciasto oblać wcześniej zachowaną polewą. Uwagi: Wiśnie przed dodaniem do ciasta należy posypać, żeby nie opadały na dno, a dodatkowo część z nich zostawić nie posypaną i poukładać na wierzchu. 