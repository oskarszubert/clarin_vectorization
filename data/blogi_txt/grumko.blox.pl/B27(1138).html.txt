W sobotę na śniadanie po raz kolejny jedliśmy śledzie. Tym razem z mieszanką warzyw i chrzanowym sosem. Bez dwóch zdań jest to bardzo smaczne połączenie;-) Przepis pochodzi z książki "The Cuisine of Latvia".   SKŁADNIKI: 1 solony śledź - u nas 25 dag matjasów w oleju, 150 g ugotowanych warzyw (marchewki, buraków, zielonego groszku), 100 g kwaśnej śmietany, 10 g chrzanu, sól i cukier do smaku, posiekana dymka lub szczypiorek. SPOSÓB WYKONANIA: Śledzia wymoczyć i zdjąć skórę. Pokroić na kawałki. Warzywa pokroić na mniejsze kawałki i ułożyć na półmisku. Na wierzch wyłożyć kawałki śledzia. Wymieszać śmietanę, chrzan, sól i cukier. Gotowym sosem polać śledzia z warzywami. Posypać posiekaną dymką lub szczypiorkiem. 