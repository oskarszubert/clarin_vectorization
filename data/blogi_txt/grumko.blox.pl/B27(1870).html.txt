Bardzo smaczne danie jednogarnkowe! Fajnym pomysłem jest wykorzystanie mielonej wątróbki, która nie tylko zagęszcza sos, ale i nadaje daniu fajnego posmaku. Koniecznie nie zapomnijcie o dodaniu oliwek!!;-) Przepis pochodzi ze strony FilipinoFoodRecipes.Net. Filipiny: Kaldereta z wołowinySKŁADNIKI: 1 kg wołowiny pokrojonej w kostkę, 1 puszka (350 g) pasztetu lub mielonej wątróbki, 5 posiekanych cebul, 5 posiekanych ząbków czosnku, 6 pomidorów pokrojonych w plasterki, 1 szklanka sosu pomidorowego, 3 pokrojone w kostkę zielone papryki, 3 pokrojone w kostkę czerwone papryki, 4 kawałki posiekanej ostrej papryczki, 3/4 szklanki starego żółtego sera, 1/4 szklanki oliwek (opcjonalnie), 2 szklanki bulionu wołowego lub wody, 1/4 szklanki oleju lub oliwy. SPOSÓB WYKONANIA: Na oleju podsmażyć czosnek i cebulę. Dodać pomidory, papryki słodkie i ostre, wołowinę, sos pomidorowy, pasztet oraz bulion. Doprawić solą i pieprzem i gotować przez godzinę. Dodać ewentualnie oliwki. Gotować do zgęstnienia sosu. Posypać serem i podawać z ryżem. 