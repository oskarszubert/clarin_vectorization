Można powiedzieć, że mamy nosa do ciasteczek pieczonych w lutym;-) W zeszłym roku o tej porze zachwycił nas przepis na kanadyjskie ciasteczka pomarańczowo - żurawinowe, a w miniony weekend nie mniej radości i przyjemności dostarczyły nam ciasteczka migdałowe z kardamonem. Gorąco polecamy!!  Przepis pochodzi ze strony My Iraqi Recipes. Irak: Ciasteczka migdałowe z kardamonem / Hadgi Badah SKŁADNIKI: 2 szklanki mąki, 1 łyżeczka mielonego kardamonu, pół łyżeczki soli, 1/4 łyżeczki proszku do pieczenia, 1 i 1/3 szklanki cukru, 4 duże jajka, 2 szklanki mielonych migdałów, ok. 300 ml wody różanej (opcjonalnie), 72 migdały w całości.SPOSÓB WYKONANIA: Rozgrzać piekarnik do temperatury 175 stopni. Blaszki wyłożyć papierem do pieczenia. Wymieszać mąkę, kardamon, sól i proszek do pieczenia. Utrzeć cukier z jajkami. Dodać mąkę i mielone migdały. Wymieszać. Rękami umoczonymi w wodzie różanej formować kulki o średnicy 2,5 cm. W każdą kulkę wcisnąć jeden migdał. Piec na brązowy kolor przez 12 minut. Ostudzić i przechowywać w pojemniku w temperaturze pokojowej. 