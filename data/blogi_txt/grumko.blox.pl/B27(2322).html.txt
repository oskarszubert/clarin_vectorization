Włochy: Risotto z pancettą i prosciutto / Risotto con pancetta e prosciutto ŹRÓDŁO: „Kuchnia włoska”.Wydawnictwa Bellona. SKŁADNIKI: 3 łyżki masła, 1 drobno pokrojona cebula, 60 g pokrojonej w kostkę chudej pancetty, 450 g ryżu arborio, 90 ml białego wytrawnego wina, 1 i pół litra wrzącego bulionu wołowego, szczypta gałki muszkatołowej, sól i świeżo zmielony czarny pieprz, 125 g prosciutto, pokrojonego w kostkę, 90 ml chudej śmietany, 4 łyżki startego parmezanu.  SPOSÓB WYKONANIA: W dużym rondlu o grubym dnie roztopić masło, dodać cebulę, a po minucie pancettę. Podsmażyć do miękkości na małym ogniu, od czasu do czasu mieszając. Dodać ryż, podsmażać przez 2 minuty, cały czas mieszając. Zwiększyć płomień dodać wino. Kiedy wino zostanie całkowicie wchłonięte stopniowo dolewać wrzący bulion. Ryż będzie ugotowany po ok. 15 – 18 minutach. Na 3 minuty przed końcem gotowania dodawać gałkę muszkatołową, pieprz, prosciutto, śmietanę i ser. Dobrze wymieszać. Doprawić do smaku solą i podawać. 