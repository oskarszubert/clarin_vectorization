Świetna przekąska, która dzięki dodatkowi świeżej mięty smakuje bardzo orzeźwiająco!! Nie bawiliśmy się w skrupulatne odmierzanie składników podczas nakładania ich na papier ryżowy. Po prostu makaron, sałaty, zioła oraz fasolkę wymieszaliśmy i na spód oraz górę tak przygotowanego farszu kładliśmy po krewetce. Sajgonki podawaliśmy z dodatkiem sosu z orzeszków ziemnych. Przepis pochodzi ze strony AsiaRecipe.Com.  Laos: Sajgonki z krewetkami / Yall Dip SKŁADNIKI: 10 dag makaronu typu wermiszel, 45 dag ugotowanych krewetek lub mielonego mięsa z wieprzowiny lub indyka, 1 szklanka mesclun czyli miksu zielonych sałat, 1 szklanka fasolki szparagowej, 1 szklanka świeżej kolendry, 1 szklanka listków mięty, 1 opakowanie papieru ryżowego - 25 płatów.SPOSÓB WYKONANIA: Zagotować 3 szklanki wody. Dodać makaron i gotować 3 minuty. Odcedzić, przelać zimną wodą i odstawić na 30 minut. Jeśli używamy mięsa, to należy przesmażyć - nie brązowić, a następnie ostudzić. Płaty papieru ryżowego zamaczać w wodzie i na każdy układać po 2 krewetki, 3 łyżki makaronu, 4 liście sałat, 10 fasolek, 6 listków kolendry i listki mięty. Zwijać formując sajgonki. Podawać z sosem z orzeszków ziemnych. 