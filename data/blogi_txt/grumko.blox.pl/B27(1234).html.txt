Pora na danie, które przygotowaliśmy już wczoraj z myślą o dzisiejszym, nieco późniejszym obiedzie;-) Potrawa jest gęsta, bardzo smaczna i świetnie stawia na nogi po sylwestrowych szaleństwach;-) Przepis pochodzi z książki "Banany w rytmie samby: Kuchnia brazylijska"   Brazylia: Flaki a la Porto / Dobradinha a Moda De PortoSKŁADNIKI: pół kilograma flaków, 3 filiżanki białej ugotowanej fasoli, 25 dag kiełbasy suszonej, mała cebula, łyżka posiekanej natki pietruszki, ząbek czosnku, papryka, 2 pomidory, sól, pieprz, olej.SPOSÓB WYKONANIA: Flaki ugotować (nie do końca), pokrajać w długie paski, jak makaron wstążki. Posiekaną cebulę, roztarty czosnek i natkę poddusić na oleju, dodać flaki i trochę wody; gotować. Gdy będą prawie miękkie, dodać pokrojoną w plasterki kiełbasę, fasolę, pokrojone w plastry pomidory i paprykę pokrojoną w paseczki. Dogotować, doprawić do smaku. 