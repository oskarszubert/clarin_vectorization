Naszym zdaniem taki mus jedzony bez dodatków może szybko się znudzić. Świetnie natomiast sprawdza się jako dodatek do kanapek z szynką i serem i zdecydowanie podnosi ich walory smakowe;-) Mus z awokado posłużył nam również jako dodatek do hamburgerów, o których trochę więcej będzie we wpisie, który zamieścimy popołudniu. Przepis pochodzi ze strony tasteofcuba.com.  Kuba: Mus z awokadoSKŁADNIKI: 4 średnie awokado, 250 ml kwaśnej śmietany, 2 starte małe cebule, 2 łyżki soku z limonki, 2 łyżki sosu Worcestershire, 250 ml majonezu, sól do smaku, półtorej szklanki gorącej wody, pół szklanki zimnej wody, 4 opakowania żelatyny w proszku - żelatynę przygotowaliśmy według instrukcji na opakowaniu, a jej ilość dostosowaliśmy do objętości musu.SPOSÓB WYKONANIA: Zmiksować wszystkie składniki za wyjątkiem wody i żelatyny. Żelatynę wsypać do zimnej wody. Dodać gorącą wodę. Żelatyna ma się rozpuścić, dodać do masy z awokado. Ostudzić i wstawić do lodówki. Podawać w szklankach. 