Do przygotowania tego dania użyliśmy wątróbki drobiowej, którą ułożyliśmy w naczyniu żaroodpornym, a następnie posmarowaliśmy masą przygotowaną z bułki tartej i wody wymieszanej z koncentratem pomidorowym. Całość przykryliśmy kilkoma cienkimi plasterkami boczku. Według nas jest to jeden z najpyszniejszych sposobów przygotowania wątróbki. Podana z ziemniakami i ogórkami konserwowymi smakowała znakomicie!! Przepis pochodzi z książki Belizeans Favourtie Foods/Erleen Godfrey. Belize: Wątróbka zapiekana z boczkiem SKŁADNIKI: 45 dag wątróbki, sok z limonki, 1 łyżeczka soli, 1/4 czarnego pieprzu, 1/4 łyżeczki tymianku, 1 kostka rosołowa rozpuszczona w pół szklanki wody, lub pół szklanki wody wymieszanej z pastą pomidorową, 1 łyżka sosu Worcester, 1 szklanka przyprawionej tartej bułki, 3 plasterki bekonu.SPOSÓB WYKONANIA: Wątróbkę natrzeć sokiem z limonki. Przyprawić solą, pieprzem, tymiankiem oraz sosem. Bułkę tartą wymieszać z płynem. Wątróbkę umieścić w naczyniu do zapiekania. Na wierzch wyłożyć przygotowaną bułkę tartą. Przykryć plasterkami boczku. Piec 45 minut w piekarniku nagrzanym do temperatury 180 stopni. 