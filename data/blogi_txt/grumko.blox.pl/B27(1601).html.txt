To nasza pierwsza zupa z dyni, więc nie możemy pokusić się o żadne porównania. Wiemy za to na pewno, że każda następna "dyniówka" będzie musiała zmierzyć się z wysoko zawieszoną poprzeczką. Gorąco polecamy!! Przepis pochodzi z książki Joanny Futkowskiej i Marty Walęckiej - Zdroik pt. "Smaki Ameryki". Przy okazji przypominamy o trwającym jeszcze tylko do poniedziałku - 15 listopada br. - konkursie, który jest częścią nowego projektu marki Winiary pt. "Zupy to nasza specjalność!". Aby wziąć w nim udział wystarczy umieścić na stronie konkursowej przepis na jeden z zadanych tematów, którymi są: "Zaproponuj pyszną zupę z Twojego regionu" lub "Zaproponuj swoją ulubiona zupę". Nagrodami w konkursie są blendery marki Philips oraz zestawy produktów Winiary. Serdecznie zapraszamy;-)    Stany Zjednoczone: Pikantna zupa z dyniSKŁADNIKI: 75 dag pulpy z dyni, 3 szklanki posiekanej cebuli, 3 łyżki masła, 4 i pół szklanki bulionu z kury, szklanka mleka, pół szklanki wyłuskanych pestek z dyni, pół łyżeczki pieprzu cayenne, sól, pieprz. Meksykańska śmietana: po pół szklanki śmietany i bitej śmietany, łyżeczka soku z limonki.SPOSÓB WYKONANIA: Śmietanę, bitą śmietanę i sok z limonki połączyć i odstawić na co najmniej 2 godziny do lodówki. W garnku o grubym dnie roztopić masło, wsypać cebulę i smażyć aż się zeszkli (około 10 minut). Pulpę z dyni, mleko, pieprz i podsmażoną cebulę zmiksować na gładką masę. Wlać do niej bulion i podgrzewać, mieszając od czasu do czasu. Po 10 minutach doprawić solą i pieprzem. Pestki z dyni uprażyć na suchej patelni, ostudzić. Gorącą zupę przelać do wazy, na wierzchu położyć śmietanę , posypać pestkami dyni. 