W końcu i my przygotowaliśmy ten prosty i smaczny deser;-) Masa malinowa była jednak dla nas za kwaśna, więc ją dosłodziliśmy. Dodatkowo użyliśmy ciasteczek owsianych polanych czekoladą firmy Tago i to nie kilka sztuk, ale całe opakowanie;-) Przepis widziałem na wielu kulinarnych stronach, a jako pierwsza podała go Dorota na swoim blogu Moje Wypieki.    SKŁADNIKI: 250 g malin, zamrożonych lub świeżych, 4 łyżeczki cukru pudru, kilka ciastek owsianych, 500 g greckiego jogurtu.    SPOSÓB WYKONANIA: Maliny z cukrem pudrem zmiksować przy pomocy blendera na gładki sos (z zamrożonymi zajmie to więcej czasu), nie trzeba przesiewać. Przygotować 6 szklanek (pojemność 150 ml), do każdej nałożyć 2 łyżeczki puree z malin, na to kilka łyżek jogurtu, posypać okruszkami z ciastek, i jeszcze po jednej warstwie malin, jogurtu i ciastek. 