Jajka z pomidorami to klasyczne połączenie, które bardzo lubimy i które próbowaliśmy już na kilka różnych sposobów. W tym przepisie spodobał nam się motyw zapiekania cząstek pomidorów w masie jajecznej. Ładnie to wygląda i fajnie smakuje. Przepis pochodzi z ksiązki Annisy Helou pt. "Lebanese Cuisine" i jest również naszą propozycją w Festiwalu Kuchni Arabskiej, który zorganizowała Panna Malwinna. Liban: Jajka z pomidorami / Byde b'Banadoura SKŁADNIKI: 4 pomidory obgotowane i pokrojone w ćwiartki, 2 łyżki wody, 4 rozkłócone jajka, sól i pieprz do smaku, pół łyżeczki cynamonu, 1/4 szklanki posiekanej natki pietruszki, 1 posiekany pęczek cebuli dymki, 1 łyżka oliwy.SPOSÓB WYKONANIA: Pomidory ułożyć w naczyniu do zapiekania. Wymieszać jajka z wodą, solą, pieprzem, cynamonem natką i dymką. Masą jajeczną zalać pomidory i zapiec aż jajka się zetną. Po upieczeniu można jajka posmarować oliwą i zapiec na złoto na opcji grill. 