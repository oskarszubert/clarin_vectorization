To chyba pierwsze piersi kurczaka, które po nadziewaniu piekliśmy. Na uwagę zasługuje bułczasty farsz, w którym na pierwszy plan wybija się czosnek, a zaraz po nim chrupiąca papryka i seler. Kurczaka podawaliśmy z marchewką pieczoną w mleku. Przepis pochodzi z książki Belizeans Favourtie Foods/Erleen Godfrey.  Belize: Nadziewane piersi z kurczakaSKŁADNIKI: 3 - 4 piersi z kurczaka, sok z 1 limonki, 1 łyżeczka soli, pół łyżeczki pieprzu, 1 łyżeczka startego czosnku, 1 łodyga selera naciowego, 1 posiekana mała zielona papryka, pół szklanki starego żółtego sera, 1/4 szklanki mleka skondensowanego, 170 g bułki tartej.SPOSÓB WYKONANIA: Mięso natrzeć sokiem z limonki. Doprawić do smaku. Z reszty składników z wyjątkiem sera przygotować nadzienie. Kłaść je wzdłuż pośrodku piersi. Na wierzchu posypać tartym serem. Złożyć. Związać lub spiąć wykałaczkami. Położyć na papierze do pieczenia i piec 30 - 35 minut w temperaturze 180 stopni. 