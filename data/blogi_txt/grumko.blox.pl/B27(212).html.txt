Miało być coś innego, ale lenistwo wzięło górę. Nie chciało nam się wyskakiwać do sklepu i z tego co mieliśmy w domu Irena upiekła te właśnie ciasteczka. Najważniejsze że smaczne;-) Przepis pochodzi z książki Katarzyny Pośpieszyńskiej "Kuchnia Zdrowego Serca". SKŁADNIKI: 1 szklanka mąki pszennej, 1/2 łyżeczki sody oczyszczonej, 1 1/2 szklanki błyskawicznych płatków owsianych lekko zrumienionych na suchej patelni, 2 białka lekko roztrzepane, 1/4 łyżeczki cynamonu, 1 szklanka cukru pudru, 1/3 szklanki oleju, 1/2 szklanki odtłuszczonego mleka, 1/2 łyżeczki aromatu waniliowego, 1 szklanka rodzynek SPOSÓB WYKONANIA: Piekarnik rozgrzać do temperatury 190 C. Mąkę przesiać z sodą oczyszczoną i cynamonem, wymieszać z płatkami owsianymi. Białka ubić z cukrem, dodać olej, mleko, aromat i rodzynki, wymieszać, wsypać suche składniki. Wymieszać starannie na jednolite ciasto. Ciasteczka kłaść łyżeczką w odstępach na lekko posmarowanej olejem blaszce i piec 12 - 15 min. 