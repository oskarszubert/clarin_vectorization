Lubimy smażone makarony i już nieraz łączyliśmy z nimi zarówno mięso jak i owoce morza. Bardzo fajna kombinacja smakowa. Przepis pochodzi z bloga Malaysian Recipes.  Malezja: Smażony makaron ryżowy z małżami SKŁADNIKI: smalec do smażenia, 4 jajka, 2 łyżeczki drobno posiekanego czosnku, 30 dag makaronu ryżowego, 30 dag kiełków fasoli, sos chili, 2 łyżki ciemnego sosu sojowego, 2 pokrojone w plasterki i podsmażone chińskie kiełbaski - dodaliśmy białą kiełbasę, 5 dag szczypiorku pokrojonego 3 – 5 centymetrowe kawałki, 10 dag małży, 1 – 2 łyżki słodkiego gęstego sosu - dodaliśmy słodki sos chili. SPOSÓB WYKONANIA: W woku rozgrzać smalec. Podsmażyć czosnek. Dodać makaron i kiełki fasoli. Podlać wodą z dodatkiem sosu sojowego i smażyć przez pół minuty. Na drugiej patelni rozgrzać smalec i usmażyć na nim jajecznicę. Jajecznicę dodać do makaronu. Dodać sos chili i kiełbaski. Smażyć przez minutę. Makaron rozsunąć na boki. Włożyć małże i nakryć makaronem. Dodać szczypiorek i słodki sos. Smażyć przez minutę. Podawać. 