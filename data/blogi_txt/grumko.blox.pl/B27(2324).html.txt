Hiszpania: Fideus a la catalana ŹRÓDŁO: "Cooking Spanish" Wydawnictwa Whitecup. UWAGI: Do przygotowania tego dania zaprosiliśmy Wiosenkę, autorkę bloga Eksplozja Smaku. Jej wersję możecie zobaczyć klikając w ten link. SKŁADNIKI: 80 ml oliwy z oliwek, 250 g żeberek wieprzowych pokrojonych na kawałki, 1 posiekana cebula, 125 g pasty pomidorowej lub passaty, 1 łyżeczka słodkiej papryki, 100 g kiełbasek wieprzowych pokrojonych w plasterki, 100 g chorizo pokrojonej na kawałki, 1,5 bulionu wołowego lub z kurczaka, 500 g makaronu fideus lub spaghettini, 1 kromka chleba bez skórki, 50 g orzeszków np. laskowych lub migdałów, 2 rozgniecione ząbki czosnku, 2 łyżki posiekanej natki pietruszki, 1/4 łyżeczki mielonego cynamonu, 1/4 łyżeczki szafranu.  SPOSÓB WYKONANIA: Na rozgrzanej oliwie podsmażyć na złoto żeberka. Dodać cebule i smażyć 5 minut. Dodać pastę pomidorową i paprykę. Smażyć kilka minut. Dodać kiełbaski, chorizo i bulion (odłożyć 2 łyżki). Zagotować. Dodać fideus (jeśli dodajemy spaghettini, to przed włożeniem do garnka należy połamać makaron na 2,5 cm kawałki) i gotować 15 minut. W międzyczasie podpiec chleb, a następnie zmiksować go na pastę z orzechami, czosnkiem, natką i cynamonem. Dodać szafran, a jeżeli pasta jest zbyt sucha, to dodać 2 łyżki zachowanego bulionu. Pastę dodać do garnka z makaronem i gotować 5 minut do zgęstnienia. Doprawić i podawać.   Poniżej możecie zobaczyć ruchome obrazki nakręcone podczas przygotowywania tego pysznego dania: 