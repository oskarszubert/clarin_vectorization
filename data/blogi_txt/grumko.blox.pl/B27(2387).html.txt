Pasta z drobiowych wątróbek z serem ŹRÓDŁO: Przepis pochodzi z książki Hanny Szymanderskiej pt. "Coś do chleba". SKŁADNIKI: 20 dag wątróbek drobiowych, 2 łyżki masła, 3 łyżki drobno startego sera tylżyckiego, 2 łyżki gęstej śmietany 18 %, 2 łyżki czerwonego wytrawnego wina, mała cebula, szczypta suszonej bazylii, sól pieprz. Do dekoracji: paski czerwonej papryki, zielona pietruszka.  SPOSÓB WYKONANIA: Wątróbki obsmażyć na maśle, skropić winem, oprószyć bazylią, udusić do miękkości, po przestudzeniu przepuścić przez maszynkę, dodać sól, pieprz, śmietanę i starty ser. Masę dokładnie utrzeć, lekko schłodzić, przełożyć do salaterki, posypać drobno posiekaną cebulą, udekorować paskami czerwonej papryki i gałązkami zielonej pietruszki. 