Choć nazwa sugeruje, aby sałatką zajadać się latem, to można ją bez problemów przygotować np. zimą;-) Co prawda pomidory o tej porze roku nie są takie smaczne jak latem, ale ponieważ nie są dominującym składnikiem sałatki, to aż tak znacząco nie wpływają na jej smak.  Polecamy! Przepis pochodzi z książki "Canada - Excellence At Your Table". Kanada: Letnia sałatka z dzikim ryżemSKŁADNIKI: 200 g dzikiego ryżu, 4 jajka ugotowane na twardo, 100 g selera naciowego, 50 g zielonej papryki, 50 g cebuli, 100 g pomidorów, 100 g ogórków, 200 ml majonezu, 1 łyżka musztardy gruboziarnistej, sól, pieprz do smaku.SPOSÓB WYKONANIA: Ugotować ryż do miękkości. Odcedzić, przepłukać zimną wodą, dodać trochę oleju i podsuszyć w lekko ciepłym piekarniku. Pokroić jajka, pomidory i ogórki w dużą kostkę, seler naciowy na cienkie plasterki, a paprykę i cebule posiekać. Wymieszać majonez z musztardą i solą. Dodać wszystko do ryżu i wymieszać . Podawać na liściu sałaty. 