W tym przepisie zaintrygował nas sposób podania omletów. Oryginalnym pomysłem jest również dodatek kwaskowatego sosu z sezamem. Przepis pochodzi ze strony KoreanRecipes.Org. Korea: Paski z jajek SKŁADNIKI: 1 łyżka ziaren sezamu, 10 cebulek dymek (tylko zielone części), 5 jajek, sól, 1/4 łyżeczki białego pieprzu, 3 łyżeczki oleju, 2 łyżki octu winnego, 2 łyżki japońskiego sosu sojowego. SPOSÓB WYKONANIA: Na rozgrzanej patelni podpiec ziarna sezamu. Zdjąć z patelni. Dymkę wyrównać na kawałki jednakowej długości. Obgotować w gorącej wodzie przez 30 sekund. Odcedzić i przepłukać zimną wodą. Osuszyć. Każdą dymkę przeciąć wzdłuż na połowę. Jajka wymieszać z solą i pieprzem. Rozgrzać olej i wylać połowę masy jajecznej. Smażyć 2 minuty. Odwrócić na drugą stronę i dosmażyć kolejne 2 minuty. Zdjąć z patelni i usmażyć drugi omlet. Omlety pokroić w paski: 7 cm długie i 4 mm szerokie. Jajka podzielić na porcje składające się z ośmiu kawałków i związać je dymką. Ułożyć na talerzu. Podawać z sosem przygotowanym z octu, nasion sezamu i sosu sojowego. 