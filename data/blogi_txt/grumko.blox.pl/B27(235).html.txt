Tapenade to francuska przystawka popularna w Prowansji. Głównym składnikiem są oliwki, kapary i oliwa z oliwek, a stosowane dodatki to czosnek, zioła, tuńczyk, anchois (sardele). Przepis, który wykorzystaliśmy pochodzi ze strony foody.pl. Czarne oliwki zastąpiliśmy zielonymi, a serwowaliśmy z dodatkiem salami i aromatycznych pomidorów na zimę. Pychotka!;-) SKŁADNIKI:12 kromek bagietki o grubości około 5mm, 2-3 ząbki czosnku, 250g czarnych oliwek bez pestek, 3 odsączone filety z sardeli, pół łyżki kaparów z zalewy, 150ml oliwy z oliwek, cytryna, pieprz SPOSÓB WYKONANIA: Do miksera włożyć oliwki, sardele, 1 ząbek czosnku i kapary. Utrzeć na jednolitą masę, powoli dolewając oliwę z oliwek, aż powstanie jednolita pasta. Doprawić sokiem z cytryny i pieprzem. Przykryć i wstawić do lodówki. W tym czasie przygotować czosnkowe grzanki. Posmarować kromki cienko oliwą i natrzeć czosnkiem i następnie piec w piekarniku przez kilka minut. Gdy grzanki będą gotowe, posmarować Tapenade i od razu podawać. 