To zdecydowanie nie jest propozycja dla jaroszy;-) Dzięki długiemu gotowaniu mięsa są bardzo miękkie i fajnie przechodzą smakiem przypraw. Jedliśmy je na obiad, ale i na kanapkach - posmarowane lekko musztardą - smakowały wybornie. Przepis pochodzi ze strony recipeisland.com. Trynidad i Tobago: Garnek z mięsem i papryką SKŁADNIKI: 1,8 kg mięsa z kurczaka, 900 g pokrojonej w kostkę wieprzowiny, 450 g solonej wołowiny, pól litra wody, 3 pokrojone w plastry cebule, 3 posiekane ząbki czosnku, pół łyżeczki ostrej papryki, pół łyżeczki świeżego tymianku, 2 łyżki brązowego cukru, 2 łyżki sosu Worcestershire, pół łyżeczki świeżo mielonego czarnego pieprzu, 4 całe papryczki Scotch Bonnet - użyliśmy papryczek chili.SPOSÓB WYKONANIA: Mięso włożyć do garnka. Zalać wodą, przykryć i gotować przez 2 godziny. Dodać cebulę, czosnek, paprykę w proszku, tymianek, brązowy cukier, sos Worcestershire i czarny pieprz. Wymieszać. Na wierzchu ułożyć papryczki Scotch Bonnet. Przykryć i dusić kolejne 40 minut. Podawać z chrupiącymi bułeczkami. 