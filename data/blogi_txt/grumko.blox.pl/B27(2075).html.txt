To napój, który co prawda towarzyszył nam w okresie świątecznym, ale naszym zdaniem równie dobrze sprawdzi się w roli rozgrzewacza po sylwestrowo - noworocznym spacerze. Przepis pochodzi z książki z serii Lubię gotować pt. "Koktajle i drinki". Udanego 2012 Roku!!  Napój ananasowy z rumem SKŁADNIKI: 1,5 l soku ananasowego, 1/4 szklanki rumu, 1 jabłko, 6 łyżek rodzynek, 2 łyżki miodu, 2 kawałki cynamonu (po 4-5 cm), 10 goździków, 1 łyżka startej skórki pomarańczowej; do przybrania: 1 pomarańcza. SPOSÓB WYKONANIA: Jabłko umyć, obrać, pokroić na ćwiartki i oczyścić z gniazda nasiennego. Rodzynki opłukać ciepłą wodą i osączyć. Kawałki cynamonu pokruszyć. Pomarańczę dokładnie umyć, pokroić na plasterki, a te na ćwiartki. Do emaliowanego lub stalowego garnka wlać sok ananasowy i dodać pozostałe składniki oprócz rumu i pomarańczy. Gotować na małym ogniu ok. 10 min., a następnie przecedzić i wlać rum. Podawać w szklaneczkach przybranych ćwiartkami plastrów pomarańczy. 