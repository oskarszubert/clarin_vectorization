Grecja: Wieprzowina w galarecie / Pihti ŻRÓDŁO: "300 Traditional Recipes: Greek Cookery". Przepis inspirowany naszymi wakacjami na Krecie w maju 2011r. Obszerną relację z tego wyjazdu znajdziecie po kliknięciu TUTAJ. SKŁADNIKI: 2 kg golonek wieprzowych, 5 marchewek, 1 cebula, listek laurowy, 2 łodygi selera naciowego, 4 jajka ugotowane na twardo, ogórki konserwowe, ziele angielskie, sól, pieprz.  SPOSÓB WYKONANIA: Umyte golonki zalać wodą, zagotować. Doprawić sola, pieprzem i zielem angielskim. Gotować na małym ogniu przez godzinę. Dodać marchewki, cebulę, listek laurowy i seler. Gotować przez 2 godziny. Wyjąć golonki. Obrać ze skóry i kości. Mięso pokroić na kawałki. Jajka, marchewki i ogórki pokroić w plasterki. Ułożyć w pojemniku, w którym będziemy podawać galaretkę. Na jajkach i warzywach ułożyć kawałki mięsa. Wywar przecedzić i zalać nim delikatnie zawartość pojemnika. Wstawić do lodówki do stężenia. 