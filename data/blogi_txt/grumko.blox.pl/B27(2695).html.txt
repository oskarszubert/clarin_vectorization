Maroko: Ryba z suszonymi limonkami ŹRÓDŁO: Maroque.Co.Uk. SKŁADNIKI: 3 – 4 cm kawałek imbiru, starty, 2 – 3 ząbki czosnku, 2 łyżki klarowanego masła, 70 dag filetów rybnych, 2 posiekane cebule, pół łyżeczki ostrej chili w proszku, 1 łyżeczka kurkumy, 1 łyżeczka przyprawy baharat - korzystaliśmy z wersji domowej, 1 kawałek cynamonu, 1 puszka pomidorów, 2 suszone przedziurawione limonki, sól. SPOSÓB WYKONANIA: Imbir i czosnek utrzeć na pastę. Na rozgrzanym maśle usmażyć filety rybne. Wyjąć, a na pozostały tłuszcz dodać cebulę. Gdy cebula zacznie zmieniać kolor dodać pastę z imbiru i czosnku, pozostałe przyprawy w proszku i cynamon. Dodać pomidory z puszki, suszone limonki i 150 ml wody. Dokładnie wymieszać i gotować przez 15 minut. Doprawić solą i pieprzem. Włożyć filety rybne. Przykryć i podgrzewać przez ok. 15 minut. Wyjąć cynamon oraz suszone limonki. Podawać z ryżem. 