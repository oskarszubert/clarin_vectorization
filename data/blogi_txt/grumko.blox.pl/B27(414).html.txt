Kolejna bardzo dobra frittata, a następne już czekają w kolejce, bo wczoraj na anglojęzycznych blogach znalazłem kilka ciekawych przepisów. Wędzonego łososia dodaliśmy 5 dag i myślę, że jest to właściwa ilość. Przepis podaję za Olgą -  autorką strony Smak Imprezy.    SKŁADNIKI: 6 jajek, 1 opakowanie mrożonego zielonego groszku, 1 opakowanie greckiej twardej fety, trochę łososia wędzonego lub innej wędzonej ryby, trochę koperku, sól, pieprz, łyżka masła    SPOSÓB WYKONANIA: Przygotowanie jest banalne wprost. Na patelnie wrzucamy zamrożony groszek z masłem. Podgrzewamy i chwilkę podsmażamy tak, aby się rozpuścił i delikatnie zmiękczył. Jajka rozbijamy do miski, mieszamy z pogniecionym widelcem serem feta, pociętym koperkiem, wędzoną rybą i solą. Masę jajeczną wlewamy na patelnię, przykręcamy gaz i smażymy pod przykryciem przez 10 minut. Następnie wstawiamy do piekarnika pod grill na kilka minut, aby wierzch się przyrumienił, lub alternatywnie odwracamy na patelni na drugą stronę jak omlet. Podajemy na zimno lub ciepło, ale koniecznie z zieloną soczystą sałatą. 