Wybieramy się dziś z wizytą do znajomych. W związku z tym w czwartek wieczorem przygotowaliśmy ten likier według przepisu Gani, autorki bloga My Cuisine. Wczoraj popołudniu przeprowadziliśmy wstępną degustację i tak nam zasmakował, że zostało go tyle co kot napłakał i koniec końców w gości pójdziemy z czymś innym;-) Wódki dodaliśmy 0,25 litra i myślę, że to najwłaściwsza ilość: jej moc jest wystarczająco wyczuwalna, a nie gubi się smak pozostałych składników. SKŁADNIKI: puszka mleka skondensowanego słodzonego, pół szklanki zwykłego mleka, 2 łyżeczki kawy rozpuszczalnej, 0,5 - 0,25 litra wódki.     SPOSÓB WYKONANIA: Mleko w puszce gotuj przez 3 godziny. Następnie ostudź. Kawę rozpuść w małej ilości wody. Wszystkie składniki zmiksuj, Najlepiej smakuje zimny prosto z lodówki. 