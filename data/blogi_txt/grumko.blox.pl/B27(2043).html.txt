Bardzo fajny pomysł na ożywienie "dobrze" usmażonych jajek, które swego czasu królowały w barach mlecznych. Przepis pochodzi z bloga Malaysian Recipes.  Malezja: Jajka słodko - kwaśne po malezyjsku SKŁADNIKI: 4 - 5 jajek "dobrze" usmażonych, 1 cebula pokrojona w półplasterki, pół papryczki chili pokrojonej w plasterki, pół cebulki dymki pokrojonej w plasterki, 1/8 łyżeczki soli, 1/8 łyżeczki sosu rybnego, 3 i pół łyżki cukru, 3 łyżki oleju, pulpa tamaryndowca wielkości piłeczki do ping ponga, 1 szklanka wody. SPOSÓB WYKONANIA: Wymieszać wodę z tamaryndowcem i odstawić na 10 minut. Przecedzić. Pulpę wyrzucić, a płyn zachować. W woku rozgrzać olej. Dodać cebulę i smażyć 2 - 3 minuty. Dodać jajka. Chwilę przesmażyć. Wlać płyn z tamaryndowca. Zagotować. Dodać cukier, sól, sos rybny, dymkę i chili. Gotować 2 minuty. Podawać. 