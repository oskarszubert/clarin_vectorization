To dopiero trzecie muffinki, które mieliśmy okazję upiec. Może nie wyglądają zbyt okazale, ale nam smakowały o wiele bardziej niż babeczki z białą czekoladą i orzechami czy islandzkie muffinki z jagodami. Przede wszystkim wyróżnia je to, że są bardzo lekkie i wilgotne. Poza tym smakują fajnie piernikowo i wcale nas nie dziwi fakt, że w Estonii często są pieczone w okresie Bożego Narodzenia. Przepis na "Jóulumuffinid" pochodzi z bloga Nami-Nami.   SKŁADNIKI: 2 duże jajka, 100 ml ciemnego cukru muscovado, 50 g rozpuszczonego masła, 100 g kwaśnej śmietany lub crame fraiche, 150 ml mąki, 1,5 łyżeczki proszku do pieczenia, 50 ml mielonych orzechów laskowych, 2 łyżeczki przyprawy do pierników. Do dekoracji: cukier puder. SPOSÓB WYKONANIA: Utrzeć jajka z cukrem. Dodać rozpuszczone masło i kwaśną śmietanę. Wymieszać suche składniki i dodać je do pozostałych składników. Masę przełożyć do muffinkowych foremek i piec w piekarniku rozgrzanym do 200C przez10 - 12 minut. Chwilę przestudzić i posypać cukrem pudrem. 