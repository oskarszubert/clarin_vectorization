To danie skojarzyło nam się ze Świętami Bożego Narodzenia, które jakby nie było zbliżają się coraz większymi krokami. Są w nim i buraki i ryba, czyli składniki po które wszyscy chętnie sięgamy przygotowując Wigilijną wieczerze. Nam to połączenie bardzo odpowiada i sprawdziło się również w przypadku tego przepisu. Przepis na "Burokėlių rasale troškinta lydeka" pochodzi ze strony Lithuanian Traditional Foods.   SKŁADNIKI: 1 kg pstrąga, pół litra zakwasu buraczanego, 2 cebule pokrojone w ćwiartki, 1 posiekana marchewka, 1 posiekana rzepa, 1 ugotowany i starty burak, pół szklanki kwaśnej śmietany, 1 łyżka mąki, 30 g masła, 1 łyżeczka nasion kminku, 1 liść laurowy, sól i pieprz do smaku.SPOSÓB WYKONANIA: Wlać do garnka zakwas buraczany, dodać marchewkę, rzepę, cebulę oraz sól. Zagotować i dusić do momentu aż warzywa będą miękkie. Odcedzić. Rybę umyć, posolić i posypać nasionami kminku. Ułożyć w garnku i podlać odcedzonym wcześniej zakwasem buraczanym. Dusić na małym ogniu przez 25 - 30 minut. W międzyczasie na maśle podsmażyć mąkę, dodać śmietanę i mocno zagrzać. Na chwilę przed tym jak ryba będzie gotować polać rybę sosem śmietanowym. Rybę podzielić na mniejsze porcje. Podawać z sosami, tartym burakiem oraz ziemniakami. 