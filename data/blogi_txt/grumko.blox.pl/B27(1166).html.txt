Jakoś nigdy nie przepadałem za suszonymi śliwkami i myślę, że jeszcze rok temu nikt by mnie nie namówił na przygotowanie takich śledzi. Wszystko się jednak zmienia, więc i ja postanowiłem dać szansę takiemu dosyć oryginalnemu połączeniu smaków i decyzji tej nie żałuję. Razem z Ireną zgodnie stwierdziliśmy, że są to jedne z najlepszych śledzi jakie do tej pory jedliśmy!! Serwowaliśmy je na obiad, a sos stanowił świetny dodatek do ugotowanych w łupinach ziemniaków. Przepis pochodzi ze strony Kuchnia Kaszubska i jest naszą drugą propozycją w ramach zabawy "Gotujemy po polsku!", która odbywa się pod patronatem agregatora blogów kulinarnych zPierwszegoTloczenia.pl.    SKŁADNIKI: kilka filetów śledziowych, suszone polskie śliwki takie z pestkami, sos z przecieru pomidorowego i oleju /pół na pół/, pieprz, cukier, natka pietruszki. SPOSÓB WYKONANIA: Filety pokroić w paseczki, śliwki wymoczyć wysuszyć pokroić w cieniutkie paseczki, połączyć ze śledziem, zalać sosem zrobionym z przecieru pomidorowego, oleju, cukru, posiekanej natki pietruszki. Pieprz do smaku. Sałatkę można podawać na zimno do pieczywa lub na ciepło z odsmażanymi pokrojonymi w plastry kartoflami. 