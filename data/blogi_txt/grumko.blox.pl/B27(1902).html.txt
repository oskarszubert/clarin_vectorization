Trudno, to nazwać omletem, ale i nie jest to placek ziemniaczany taki jak np. rösti. Jest to po prostu coś pomiędzy, coś co całkiem dobrze smakuje i to nawet z tak skromnym dodatkiem jakim bez wątpienia jest ogórek konserwowy. Przepis pochodzi ze strony Persiancity.Com, a popołudniu zapraszamy na pilaw. Iran: Omlet z ziemniakami / KooKoo-yeh Seeb - Zamini SKŁADNIKI: 1 kg ziemniaków, 4 - 5 jajek, 1 łyżeczka proszku do pieczenia, olej do smażenia, sól i pieprz.SPOSÓB WYKONANIA: Ugotować ziemniaki w mundurkach. Obrać ze skórki i zetrzeć na tarce. Wymieszać z ubitymi wcześniej jajkami. Doprawić solą i pieprzem oraz wymieszać z proszkiem do pieczenia. Na patelni rozgrzać olej i wlać masę jajeczno - ziemniaczaną. Smażyć ok. 10 minut. Podzielić na 4 części, odwrócić i smażyć kolejne 10 minut. My po podsmażeniu z jednej strony dopiekliśmy chwilę omlet w piekarniku na opcji grill. 