Dziś na śniadanie proponujemy dwa fajne pomysły na kanapki. Przepisy pochodzą z bloga Icelandic cooking, recipes and food culture.    Kanapka z krewetkamiSKŁADNIKI: 2 kromki chleba razowego, garść arktycznych krewetek - użyliśmy krewetek koktajlowych, które przesmażyliśmy na maśle z czosnkiem, 1 pokrojone na plasterki jajko ugotowane na twardo, 1 plasterek szynki, majonez, pieprz, szczypiorek SPOSÓB WYKONANIA: Wersja 1: Posmarować majonezem kromkę chleba. Położyć na niej plaster szynki oraz plasterki jajka. Na tak przygotowaną kromkę wyłożyć krewetki, doprawić pieprzem oraz szczypiorkiem. Przykryć drugą kromką i podawać. Wersja 2: Posiekać szynkę, a jajko rozgnieść widelcem. Wymieszać z krewetkami i dwoma łyżkami majonezu. Dodać pieprz i szczypiorek. Pastę wykładać na kromkę, przykrywając drugą kromką chleba.       Kanapka z rostbefem SKŁADNIKI: 2 kromki chleba razowego, 2 - 3 plastry zimnej pieczeni wołowej, sos remoualde, 4 - 5 plasterków marynowanych ogórków, 2 łyżeczki smażonej cebulki francuskiej. SPOSÓB WYKONANIA: Na kromkę chleba wyłożyć plastry pieczeni wołowej. Posmarować sosem remoulade. Położyć plasterki ogórka, posypać smażoną cebulką i przykryć druga kromką chleba. 