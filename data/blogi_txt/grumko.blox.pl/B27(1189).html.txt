Ten przepis trochę zmodyfikowaliśmy. Przede wszystkim użyliśmy filetów, które piekliśmy w piekarniku podlewając przygotowanym sosem z cytryny, a składniki farszu przesmażyliśmy na patelni dodając na końcu 2 łyżki śmietany, która świetnie związała wydzielające się soki. Serwowaliśmy z ryżem i całość bardzo nam smakowała. Przepis na "Baliq Levengi" pochodzi z bloga AZ Cookbook.    SKŁADNIKI: 1 duża ryba o wadze 1 - 1,5 kg. Nadzienie: 1 duża cebula starta lub zmielona, 1 i pół szklanki mielonych orzechów włoskich, 1 łyżka kwaśnej pasty lub 5 - 6 dużych posiekanych kwaśnych suszonych śliwek lub 1/3 filiżanki świeżych ziaren granatu, 1 łyżeczka soli, 1/4 łyżeczki pieprzu. Sos do polewania: pół łyżeczki soli, 1/4 łyżeczki pieprzu, 2 - 3 łyżki świeżego soku z cytryny. SPOSÓB WYKONANIA: Rybę umyć i osuszyć na papierowym ręczniku. Przygotować nadzienie. Cebulę odcisnąć z soku i wymieszać z orzechami, kwaśną pastą lub jej zamiennikami, solą i pieprzem. Nadziać rybę i spiąć wykałaczkami. Piec w temperaturze 180 stopni przez 45 minut polewając sosem. Rybę podawać na talerzu udekorowaną plasterkami cytryny, ziarnami grantu. Polecane dodatki to pilaw z ryżu lub chleb. 