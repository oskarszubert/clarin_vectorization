Świetny pomysł na proste danie rybne o przyjemnej lekko kokosowej nutce!! Przepis pochodzi ze strony RecipesIndian.Com. Indie: Smażona ryba o smaku kokosowym SKŁADNIKI: 75 dag filetów z białej ryby np. soli, 3 łyżeczki czerwonej chili, 2 łyżki startego kokosu, 2 łyżeczki posiekanego imbiru, 6 ząbków czosnku, 1 i pół łyżki octu winnego, 3 łyżki mąki, sól do smaku, olej do smażenia, ćwiartki limonki do przybrania. SPOSÓB WYKONANIA: Umyć i osuszyć filety. Oprószyć mąką. Zmiksować na pastę chili, kokos, imbir, czosnek, ocet i ewentualnie wodę. Rybę posolić i panierować w paście. Smażyć aż ryba będzie chrupiąca. Podawać z kawałkami limonki. 