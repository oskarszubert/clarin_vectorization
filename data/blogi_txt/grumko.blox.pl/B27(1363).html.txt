Naszą tegoroczną propozycją przygotowaną z okazji Dnia Czosnku jest pyszna, smażona w panierce ryba z gęstym ziołowo - warzywnym sosem. Polecamy!! Przepis pochodzi ze strony cookeatshare.com. SKŁADNIKI: 1 obrana główka czosnku, 3/4 szklanki oliwy z oliwek, 2 posiekane cebule, 4 obrane posiekane i bez pestek pomidory, 6 gałązek świeżego tymianku lub 1/4 łyżeczki suszonego, 2 łyżki posiekanego estragonu lub 1 łyżka suszonego, sól i świeżo mielony pieprz, pół szklanki mąki, 1 łyżka papryki, 70 dag filetów z flądry - użyliśmy dorsza, 1 łyżka posiekanej trybuli ogrodowej - użyliśmy szczypiorku.SPOSÓB WYKONANIA: Czosnek wymieszać z 2 szklankami wody i gotować przez 15 minut. Odcedzić, włożyć do zimnej wody i ponownie odcedzić. Rozgrzać w rondelku pół szklanki oliwy. Dodać cebulę i pomidory, smażyć przez 5 minut. Dodać czosnek, tymianek, estragon, sól i pieprz, dusić 8 minut. Usunąć gałązki tymianku. Zmiksować i ponownie przelać masę do rondelka. Wymieszać mąkę z papryką. Filety posolić i popieprzyć, panierować w mące z papryką. Rozgrzać 2 łyżki masła i 1/4 szklanki oliwy. Ryby smażyć na złoto po 3 minuty z każdej strony. Podgrzać sos. Rybę wyłożyć na 4 talerze. Polać sosem i posypać trybulą. 