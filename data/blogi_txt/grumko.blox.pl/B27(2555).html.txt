Zapiekanka z ziemniaków i wędlin ŹRÓDŁO: Przepisy czytelników: Coś na ząb. SKŁADNIKI: 1 kg ziemniaków, 60 dag różnych wędlin, duża cebula, 2 jajka, 3/4 szklanki śmietany, 15 dag żółtego sera, pęczek koperku, majeranek, sól i pieprz SPOSÓB WYKONANIA: Ziemniaki ugotować w mundurkach, obrać i pokroić w talarki. Wędlinę i cebulę pokroić i podsmażyć na tłuszczu. W żaroodpornym naczyniu, wysmarowanym tłuszczem układać warstwami ziemniaki i wędlinę z cebulą. Jajka wymieszać ze śmietaną i przyprawić solą i pieprzem, następnie wylać na potrawę w naczyniu żaroodpornym, a wierzch posypać startym serem i majerankiem. Wstawić do nagrzanego piekarnika i zapiekać przez ok. 30 minut. Przed podaniem posypać posiekanym koperkiem. Podawać z sezonową surówką. 