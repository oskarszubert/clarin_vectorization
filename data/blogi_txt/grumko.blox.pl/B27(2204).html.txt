Mauretania: Steki paprykowe z kokosem ŹRÓDŁO: Celtnet.Org.Uk SKŁADNIKI: 1,5 kg polędwicy pokrojonej w 1 cm plastry - użyliśmy polędwiczek wieprzowych, 1 kokos (wodę zachować) pokrojony na kawałki - u nas puszka mleka kokosowego, 4 zielone papryki pokrojone w plastry - dodaliśmy czerwone, 1 posiekana papryczka chili, 120 ml oleju z orzeszków ziemnych, 1 łyżka soli, 1 łyżeczka pieprzu, 3 posiekane ząbki czosnku, 6 kropel sosu tabasco, 2 łyżki sosu sojowego, 2 kostki bulionu wołowego, 4 łyżki mąki kukurydzianej.  SPOSÓB WYKONANIA: Olej wymieszać z solą, pieprzem, czosnkiem oraz tabasco. Przełożyć do dużego rondla i rozgrzać. Smażyć przez 2 minuty zielone papryki i chili. Dodać mięso i smażyć 2 minuty. Następnie dodać kawałki kokosa i smażyć kolejne 2 minuty - dodaliśmy kilka łyżek gęstej śmietanki z mleka kokosowego i dusiliśmy przez 2 minuty. Wodę kokosową - u nas płyn z puszki mleka kokosowego - wymieszać z wodą do uzyskania 500 ml płynu. Zagotować. Dodać sos sojowy, kostki bulionowe oraz mąkę rozpuszczoną w 60 ml wody. Zagotować, dodać do mięsa i gotować do zgęstnienia sosu. Danie podawać z ryżem. 