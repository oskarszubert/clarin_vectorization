Black pudding and vegetable casserole to nic innego jak smaczna zapiekanka z kaszanki i warzyw. Ponieważ nasze kaszanki nie są tak zbite jak te wytwarzane na Wyspach Brytyjskich, więc nie dusiliśmy ich z warzywami. Ułożyliśmy je na podduszonych składnikach i całość zapiekaliśmy przez kilka minut w piekarniku. Przepis pochodzi ze strony foodireland.com. SKŁADNIKI:2 pokrajane w plasterki kaszanki Donnelley's, 2 ziemniaki obrane i pokrajane w plasterki, 2 marchewki obrane i pokrajane w plasterki, 1 duży por, 2 cebule obrane i posiekane, 1/4 małej główki białej kapusty, 1 puszka fasoli Kidney, kostka rosołowa, sól, pieprz, 2 łyżki oleju. SPOSÓB WYKONANIA: Do garnka włożyć cebulę, ziemniaki, por. Dodać 4 szklanki wody oraz kostkę rosołową. Przykryć i gotować 25 - 30 minut. Dodać kapustę oraz fasolę i dusić kolejne 5 minut. Kaszankę obsmażyć. Delikatnie dodać do warzyw i gotować na wolnym ogniu 10 minut. Podawać z chlebem lub bułką. 