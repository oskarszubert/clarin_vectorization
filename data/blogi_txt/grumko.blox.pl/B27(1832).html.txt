Dzisiejsza niedziela upłynie nam na blogu pod znakiem curry;-) Pierwszy proponowany przez nas przepis możecie przygotować tak jak my z młodych ziemniaków, które już pojawiają się na straganach. Danie jest bardzo aromatyczne i stosunkowo ostre, ale da się przeżyć;-) Przepis pochodzi ze strony AsiaRecipe.Com, a popołudniu zapraszamy na curry mięsne. Tybet: Curry z ziemniaków SKŁADNIKI: 6 szklanek małych ziemniaków, pół łyżeczki nasion kopru włoskiego, 2 łyżki oleju, 1 duża posiekana cebula, 3 łyżki tartego imbiru, 4 roztarte ząbki czosnku, 1 łyżeczka mielonej kolendry, 1 i pół łyżeczki kuminu, 2 łyżeczki curry, szczypta kurkumy, 2 posiekane pomidory, 1 - 2 suszone papryczki chili, w razie konieczności woda. SPOSÓB WYKONANIA: Obgotować ziemniaki na pół miękko. Na oleju usmażyć nasiona kopru włoskiego. Dodać cebulę i smażyć przez 5 minut. Dodać czosnek i imbir i smażyć kolejne 5 minut. Dodać przyprawy i smażyć. Dodać pomidory, papryczki. Podlać wodą. Gotować 30 minut. Dodać ziemniaki. Zmniejszyć ogień i gotować do miękkości ziemniaków. Podawać. 