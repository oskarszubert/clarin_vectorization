Masaliki to określenie egipskiego dania przygotowywanego z wątróbki drobiowej, papryki, cebuli i pomidorów. Razem te składniki tworzą bardzo fajną kompozycję smakową i z dodatkiem ryżu zajadaliśmy się nimi podczas czwartkowego, urodzinowego obiadu Ireny. Przepis pochodzi ze strony Egyptian Food. SKŁADNIKI: 3 łyżki masła, 1 cebula grubo posiekana, 1 posiekany ząbek czosnku, 1 czerwona papryka pokrojona w centymetrowe plasterki, 1 zielona papryka pokrojona w centymetrowe plasterki, 1 posiekana papryczka chili, 45 dag wątróbki drobiowej pokrojonej w duże kawałki, sól i pieprz do smaku, 2 posiekane pomidory bez pestek. SPOSÓB WYKONANIA: Rozgrzać masło. Przesmażyć na nim cebulę, czosnek, papryki oraz chili, Dodać wątróbki drobiowe. Przesmażyć. Dodać kawałki pomidorów. Smażyć kilka minut. Doprawić i podawać. 