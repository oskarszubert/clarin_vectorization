Naszło nas na bób i tym razem zajadaliśmy się nim w formie bardzo smacznej sałatki. Szczególnie w pamięci zapada sos, który jest trochę podobny do tego, który przygotowuje się gotując Boeuf Stroganowa. Cząber zastąpiłem tym razem czerwoną czubricą. Przepis pochodzi ze strony kulinaria.foody.pl. SKŁADNIKI: 750 g ugotowanego bobu, 2 łyżki masła, 100 g przerośniętego, wędzonego boczku, 2 cebule, 70 ml białego wina, 4 łyżki octu, 200 g gęstej śmietany, 2 łyżki koncentratu pomidorowego, 1 łyżka cząbru, pęczek szczypiorku, sól, pieprz, szczypta cukru    SPOSÓB WYKONANIA: Ugotowany bób dokładnie odsączyć. Rozgrzać na patelni tłuszcz i usmażyć pokrojony w małą kostkę boczek. Cebulę poszatkować, dorzucić do boczku i zeszklić. Dodać białe wino z octem, śmietaną oraz koncentratem pomidorowym. Do powstałego sosu wrzucić bób i całość zagotować. Przyprawić cząbrem, solą, pieprzem i szczyptą cukru. Zdjąć z ognia i ostudzić. Rozłożyć do salaterek i przybrać szczypiorkiem. 