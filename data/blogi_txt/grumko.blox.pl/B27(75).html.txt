SKŁADNIKI:2 puszki sardynek, puszka zielonego groszku, 2 cebule, 2 marchewki, pół litra bulionu 1 opakowanie żelatyny, 5 łyżek majonezu, kilka listków sałaty, sól, cukier i sok z cytryny do smaku   SPOSÓB WYKONANIA: Groszek odlać z zalewy. Marchewki obrać, umyć, ugotować, pokroić w plasterki. Cebulę obrać, gotować 20min, podzielić na ćwiartki. Żelatynę namoczyć w odrobinie bulionu. Resztę bulionu zagotować, wlać żelatynę, wymieszać. Przyprawić do smaku solą, cukrem i sokiem z cytryny. 1/4 galarety odlać. Pozostałą lekko przestudzić i wymieszać z majonezem. Sardynki wyjąć i odsączyć. Formę/foremki przelać zimną wodą, wlać odrobinę galarety, rozprowadzić po ściankach, wstawić na 20 min. do lodówki. Do formy włożyć klika plasterków marchewki, wsypać groszek i cebulę, na wierzchu ułożyć sardynki. Całość zalać galaretą z majonezem. Wstawić do lodówki na min. 3 godziny. Formę zanurzyć w gorącej wodzie, wyjąć galaretę. 