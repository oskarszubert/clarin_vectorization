To była dla nas ciekawostka, bo zwykle faszerowane kurczaki się piecze, a nie gotuje. Całkiem fajnie to smakowało. Miękkie mięso, dobry farsz, a do tego pyszny gęsty warzywno - winny sos. Przepis pochodzi z serwisu ugotuj.to. SKŁADNIKI: kurczak, 1/2 szklanki ryżu, 15 dag pieczarek, masło do smażenia, 10 dag wątróbki cielęcej, 1 wątróbka z kurczaka, 1 łyżka masła, włoszczyzna: 2 marchewki, 1 pietruszka i kawałek selera, 1 listek laurowy, 1 szklanka białego wina, sól, pieprz ziarnisty.SPOSÓB WYKONANIA: Ryż ugotuj na sypko. Pieczarki oczyść, umyj, posiekaj i podsmaż na maśle. Wymieszaj z ryżem oraz posiekaną wątróbką drobiową i cielęcą. Farszem napełnij umytego i osuszonego kurczaka, dodaj kawałeczek masła. Otwór w tuszce zaszyj lub pospinaj wykałaczkami. Kurczaka natrzyj solą, włóż do garnka, dodaj oczyszczone i obrane warzywa, listek laurowy i kilka ziaren pieprzu. Podlej wodą, gotuj pod przykryciem, aż mięso i warzywa będą miękkie. Wyjmij kurczaka z garnka, wyrzuć listek laurowy i pieprz, a wywar i warzywa zmiksuj z białym winem. Sos możesz zabielić śmietanką lub zagęścić zasmażką. Kurczaka pokrój na porcje i podawaj w sosie. Dobrym dodatkiem są gotowane ziemniaki. 