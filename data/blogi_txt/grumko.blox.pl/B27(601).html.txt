Bardzo nam ta pasta smakowała. Jedliśmy ją z chlebem na śniadanie, ale jakby tak dodać do niej jeszcze kuminu i serwować z chipsami tortilla to byłaby to fajna przekąska w iście meksykańskim stylu;-) Przepis pochodzi z książki Jenny Stacey pt. "Potrawy z ziemniaków".   SKŁADNIKI: ZIEMNIAKI: 100 g mączystych, 225 g mieszanej fasoli z puszki - użyliśmy puszkę czerwonej, 1 zmiażdżony ząbek czosnku, 2 łyżeczki soku z limonki, 1 łyżka świeżo posiekanej kolendry, sól, pieprz, 2 łyżki naturalnego jogurtu, świeżo posiekana kolendra do dekoracji.    SPOSÓB WYKONANIA: Ziemniaki gotować w garnku przez 10 minut. Dokładnie odcedzić i rozgnieść. Przełożyć ziemniaki do miksera, dodać fasolę, czosnek, sok z limonki oraz kolendrę. Doprawić do smaku solą i pieprzem. Zmiksować w jednolitą masę. Przełożyć masę do miski i dolać jogurt. Dokładnie wymieszać. Włożyć pastę do salaterki i udekorować kolendrą. Podawać od razu lub schłodzić. podawać z sosem. 