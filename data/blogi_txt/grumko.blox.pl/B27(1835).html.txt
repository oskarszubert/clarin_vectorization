Pamiętacie marchewkowe barfi? Tak nam wtedy zasmakowało, że z dużą przyjemnością sięgnęliśmy po przepis na pieczoną wersję tego świetnego deseru. Również i tym razem jesteśmy pod wielkim wrażeniem, więc gorąco rekomendujemy Wam ten przepis!! Nasze barfi podaliśmy z prostą sałatką z owoców. Przepis pochodzi ze strony AsiaRecipe.Com.  Tybet: Barfi z serka kremowego SKŁADNIKI: 70 dag serka kremowego, 70 dag kwaśnej śmietany, 1 puszka słodzonego mleka skondensowanego, pół szklanki cukru, 1/3 szklanki przesianej mąki, 1/4 łyżeczki proszku do pieczenia, 1/4 łyżeczka soli, 1/4 szklanki posiekanych migdałów, 1/4 szklanki posiekanych orzechów nerkowca, 1/4 szklanki złotych rodzynek, 1/4 szklanki posiekanego kokosu - u nas wiórki. SPOSÓB WYKONANIA: W robocie kuchennym wymieszać ser, śmietanę, skondensowane mleko, cukier, mąkę, proszek do pieczenia oraz sól na gładką masę. Przelać do miski i dodać migdały, orzechy, rodzynki i kokos. Masę przelać do wysmarowanej tłuszczem blaszki. Piec na złoto ok. 15 - 20 minut w temperaturze 160 stopni. Schłodzić przez noc w lodówce. Podawać pokrojone w 5 cm kostkę z kleksem z bitej śmietany. 