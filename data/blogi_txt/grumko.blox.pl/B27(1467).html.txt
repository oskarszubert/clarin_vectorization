Bardzo dawno nie jedliśmy cannelloni, więc z tym większą ochotą wypróbowaliśmy ten przepis. Danie wymaga nieco zachodu, ale warto poświęcić mu trochę więcej czasu, bo efekt końcowy jest zdecydowanie tego wart!! Gorąco polecamy!! Przepis pochodzi z książki A Taste of Puerto Rico/Yvonne Ortiz 1994.  Portoryko: Cannelloni z Portoryko / Canelones Puertorriquenos al Estilo MinesSKŁADNIKI: Sos: 2 łyżki oliwy z oliwek, 1 posiekana średnia cebula, 2 posiekane ząbki czosnku, 1 posiekana papryczka Italian frying, 6 łyżek pasty pomidorowej, 4 szklanki sosu pomidorowego, 80 dag puszka posiekanych pomidorów z płynem, 5 szklanek wody, 1 łyżka soli, pół łyżeczki cukru, pół łyżeczki Adobo. Farsz: ok. 1,3 kg mielonej wołowiny, 1 szklanka posiekanych oliwek manzanilla, półtorej szklanki pasty pomidorowej, 3/4 szklanki Racaito Basico, pół szklanki złotych rodzynek, 1 łyżka soli, 2 łyżeczki pieprzu. Dodatkowo: 3 litry wody, 1/4 szklanki oliwy z oliwek, 18 rurek cannelloni, 2 szklanki startej mozzarelli.SPOSÓB WYKONANIA: Przygotować sos. Na oliwie smażyć do miękkości cebulę, czosnek oraz papryczkę. Dodać pozostałe składniki sosu i gotować na małym ogniu przez 2 godziny. Przygotować farsz. Usmażyć wołowinę. Osączyć z tłuszczu. Dodać pozostałe składniki farszu i gotować je przez 10 minut. Gotować makaron w wodzie z oliwą przez 5 minut. Odcedzić i zahartować w zimnej wodzie. Rozgrzać piekarnik do 190stopni. Każdą rurkę makaronu nadziać 4 łyżkami farszu. Układać w naczyniu do zapiekania. Polać sosem i posypać serem. Zapiekać 30 - 45 minut aż ser się zbrązowi. 