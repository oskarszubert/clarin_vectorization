Chaimen to kolejna mieszanka przypraw, która bardzo przypadła nam do gustu, a doprawione nią kulki mięsne zgodnie uważamy za jedne z najpyszniejszych jakie dane nam było do tej pory zjeść. Gorąco polecamy!! Przepis pochodzi z książki "Reflections of An Armenian Kitchen" i jest naszą drugą propozycją w Korzennym Tygodniu zorganizowanym przez Ptasię.   SKŁADNIKI: 90 dag mielonej wołowiny lub baraniny, 3 kromki chleba namoczone w wodzie i odciśnięte, 1 rozkłócone jajko, 1 łyżeczka kuminu, 1 łyżeczka przyprawy chaimen, 1 łyżeczka soli, pół łyżeczki pieprzu, pół łyżeczki, czosnku w proszku, pół łyżeczki czerwonej papryki. Sos: 25 dag sosu pomidorowego, pół szklanki wody, 1 zmielony ząbek czosnku lub pół łyżeczki w proszku.SPOSÓB WYKONANIA: Wymieszać wszystkie składniki. Formować kulki i smażyć je na złoty kolor. Wymieszać składniki sosu. Włożyć do niego kulki. Gotować w sosie przez 15 minut. Podawać z bulgurem lub ryżem. P r z y p r a w a   c h a i m e nSKŁADNIKI: 2 łyżki papryki słodkiej, pół łyżeczki pieprzu Cayenne, pół łyżeczki soli, pół łyżki mielonego pieprzu, pół łyżki zmielonego kuminu, pół łyżki mielonego ziela angielskiego, 4 rozgniecione ząbki czosnku, woda.SPOSÓB WYKONANIA: Wymieszać przyprawy. Powoli dolewać wodę aż do uzyskania gładkiej pasty. Przełożyć do słoiczka. W lodówce można przechowywać do miesiąca czasu. 