Mieliśmy ostatnio problem z dostępem do wody i to do tego stopnia, że na naszym osiedlu pojawiły się beczkowozy. Przez to, że makaron gotuje się razem z brokułami przepis ten - pochodzący z Galerii Potraw - idealnie pasował do zaistniałej sytuacji. Danie nam bardzo smakowało i jest godne polecenia. SKŁADNIKI: 350 g spaghetti, 350 g brokułów, 5 łyżek oliwy z oliwek, 6 odsączonych i posiekanych filecików anchois, 2 papryczki chilli, wydrążone i drobno posiekane, 100 g bułki tartej.    SPOSÓB WYKONANIA: Spaghetti gotujemy zgodnie z instrukcją na opakowaniu. Brokuły dzielimy na malutkie różyczki, a łodygi siekamy drobno. Dodajemy do garnka z gotującym się spaghetti na ostatnie 3 min. W czasie kiedy makaron się gotuje podsmażany na oliwie anchois z chilli na 3 łyżkach oliwy. Dodajemy bułkę tartą, smażymy mieszając ok. 5 min, aż bułka się przyrumieni. Spaghetti z brokułami odcedzić, przełożyć z powrotem do garnka. 3/4 zawartości patelni wymieszać z makaronem, przyprawić, dodać pozostałą oliwę. Podawać posypane resztą bułki tartej z anchois. 