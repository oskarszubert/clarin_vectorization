Chodziły za mną te pulpety już od dłuższego czasu i w końcu zrobiliśmy je na obiad. Przepis pochodzi z książki Tadeusza Barowicza Pt. "Pyszności z mięsa mielonego" Pulpety bardzo smaczne, choć w swojej kategorii nie przebiły Ghuwarlakii z sosem jajeczno - cytrynowym. SKŁADNIKI: 60 dag mielonego mięsa wołowego, cebula, jajko, pół szklanki śmietany 12%, szklanka mleka, pęczek natki pietruszki, 3 łyżki mąki, 2 łyżki margaryny, ząbek czosnku, łyżka keczupu, odrobina cukru, słodka papryka, sól i pieprz.   SPOSÓB WYKONANIA:Do mielonego mięsa dodać czosnek przeciśnięty przez praskę, cebulę pokrajaną w drobną kostkę, połowę posiekanej natki oraz jajko. Wszystko dokładnie wyrobić. Doprawić do smaku solą, pieprzem i słodką papryką. Uformować 8 kulek. Pulpety gotować w osolonej wodzie na małym ogniu przez 15 minut. Rozgrzać tłuszcz w garnku, zrobić z mąki zasmażkę. Wlać do garnka szklankę mleka i śmietanę. Dodać łyżkę papryki oraz łyżeczkę keczupu, dokładnie rozmieszać. Gotować sos na małym ogniu około 5 minut. Doprawić do smaku solą, pieprzem i cukrem. Ugotowane pulpety wyjąć z wody, osączyć, włożyć do garnka z sosem. Posypać resztą natki pietruszki. 