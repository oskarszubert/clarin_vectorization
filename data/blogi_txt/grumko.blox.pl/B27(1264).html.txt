Dawno nie jedliśmy tarty, a poza tym bardzo spodobały nam się składniki nadzienia. Nie zawiedliśmy się, bo z całości powstało kolejne bardzo smaczne danie obiadowe. Przepis pochodzi z książki Three Generations of Chilean Cuisine.  Chile: Tarta z ciecierzycą i boczkiem / Garbanzos Al Horno SKŁADNIKI: 2 szklanki ugotowanej ciecierzycy, sól i pieprz do smaku, 2 łyżki oliwy, 1 średnia cebula posiekana, 2 posiekane ząbki czosnku, 1 średnia posiekana papryczka Jalapeno, 1 łyżeczka kuminu, 2 szklanki bulionu z kurczaka, 12 dag posiekanego wędzonego boczku, 2 rozbełtane duże jajka, porcja kruchego ciasta.SPOSÓB WYKONANIA: Smażyć cebulę z boczkiem przez 3 minuty, Dodać czosnek, Jalapeno, kumin, sól i pieprz. Smażyć przez 4 minuty. Dodać bulion i ciecierzycę. Gotować przez 5 minut. Wyłożyć na upieczony spód do tarty. Polać rozbełtanymi jajkami. Piec dalej 25 minut aż jajka sie zetną i nabiorą złotobrązowego koloru. 