Kolejny przepis, który okazał się o wiele lepszy niż związane z nim nasze oczekiwania. Placki są bardzo pulchne, fajnie się smażą i co najważniejsze smakują wspaniale!! Ze świeżych ziół użyliśmy bazylię, koperek i pietruszkę. Przepis pochodzi ze strony przepisy.org.    SKŁADNIKI: 50 dag twarożku śmietankowego, 20 dag sera camembert, 1 szalotka, jajko, 5 dag mąki ziemniaczanej, 2 łyżki posiekanych mieszanych ziół, sól, biały pieprz, oliwa do smażenia.    SPOSÓB WYKONANIA: Twarożek wymieszać, dodać pokrojony na małe kawałki i rozgnieciony widelcem camembert, pokrojoną w kostkę szalotkę, jajko, mąkę ziemniaczaną, zioła, doprawić solą i pieprzem, wyrobić na jednolitą masę i odstawić na 30 min. Uformować 20 małych placków i smażyć na rozgrzanej oliwie z obu stron. Podawać z sałatą polaną sosem winegret lub surówką z kapusty. 