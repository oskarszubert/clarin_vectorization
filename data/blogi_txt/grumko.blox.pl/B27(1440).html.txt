Jerk to określenie pochodzącego z Jamajki  stylu gotowania. Polega on na tym, że mięso przed grillowaniem - najczęściej jest to wieprzowina oraz drób - marynuje się w ostrej mieszance przypraw o nazwie jerk.  Głównymi składnikami tej przyprawy są zmielone ziele angielskie oraz papryczka Scotch Bonnet. My zdecydowaliśmy się na wersję z wieprzowiną, a konkretnie zgrillowaliśmy duże kawałki łopatki bez kości. Dzięki długiemu marynowaniu mięso fajnie przeszło aromatem przypraw oraz nabrało kwaśno - ostrego posmaku. Polecamy!! Przepis pochodzi ze strony recipeisland.com. Jamajka: Wieprzowina JerkSKŁADNIKI: ok. 1,3 kg chudej wieprzowiny, 6 plastrów papryczki Scotch Bonnet - użyliśmy chili, 2 łyżki tymianku, 2 łyżki mielonego ziela angielskiego, 1 posiekana główka czosnku, 3 drobno posiekane cebule, 2 łyżki cukru, 2 łyżki soli, 2 łyżki mielonego pieprzu, sok z 1 limonki, pół szklanki oliwy, pół szklanki sosu sojowego, 1 szklanka soku z pomarańczy, 1 szklanka białego octu winnego. Do smaku: cynamon, gałka muszkatołowa, imbir.SPOSÓB WYKONANIA: Zmiksować wszystkie składniki za wyjątkiem wieprzowiny. Mięso pokroić w kostkę i ponakłuwać widelcem. Zalać marynatą i odstawić w chłodne miejsce na noc. Odcedzić. Mięso grillować polewając marynatą. 