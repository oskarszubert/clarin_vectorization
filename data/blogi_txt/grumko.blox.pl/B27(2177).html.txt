Czekoladowe ciasto z klementynkami i gorącym sosem czekoladowym ŹRÓDŁO: MyRecipes.Com.  SKŁADNIKI: Ciasto: 350 g gorzkiej czekolady, posiekanej, 1 szklanka posiekanego masła, 7 dużych jaj, podzielonych na żółtka i białka, 1 szklanka cukru, podzielona na 3/4 szklanki i 1/4 szklanki, 3/4 szklanki mąki plus mąka do posypania tortownicy, 2 łyżeczki skórki startej z klementynek, 2 średnie klementynki, bez skórki i błon, posiekane, 3 łyżki likieru pomarańczowego (lub soku pomarańczowego), 1/4 łyżeczki soli. Gorący sos czekoladowy: 200 g gorzkiej czekolady, posiekanej, 1/2 szklanki kremówki, 1/4 szklanki cukru, 2 i pół łyżki syropu kukurydzianego (lub 1 i 1/4 łyżki cukru), 1 i pół łyżki likieru pomarańczowego, 1 łyżka masła. Ewentualnie do dekoracji słodka bita śmietana. SPOSÓB WYKONANIA: Rozgrzać piekarnik do 180 stopni C. Tortownicę o średnicy ok. 23 cm natłuścić, spód wyłożyć papierem do pieczenia, który następnie natłuścić i posypać dodatkową mąką. W rondelku na małym ogniu rozpuścić masło i czekoladę, wystudzić. W dużej misce mikserem na średnich obrotach ubić do białości żółtka i 3/4 szklanki cukru. Dodać czekoladę z masłem, zmiksować. Dodać mąkę, zmiksować. Wmieszać skórkę, posiekane klementynki i likier pomarańczowy. W osobnej misce mikserem na średnich obrotach ubić białka na gładką pianę. Dodać sól, dodawać stopniowo pozostałą 1/4 szklanki cukru. Dodać 1/3 piany z białek do masy czekoladowej. Wymieszać. Powtórzyć dwa razy. Całą mieszaninę przełożyć do przygotowanej formy. Piec w temp. 180 stopni C przez 50-55 minut. (powierzchnia się zetnie i lekko popęka). Upieczone ciasto wystudzić na kratce, oddzielić od brzegów ostrym nożem. Zdjąć boki tortownicy. Ciasto przełożyć na paterę, odwracając spodem do góry. Zdjąć dno tortownicy i papier. Przygotować gorący sos czekoladowy: w rondelku wymieszać wszystkie składniki, podgrzewać 5 minut na średnim ogniu do uzyskania gładkiej masy. Ciasto podawać z gorącym sosem czekoladowym. Można udekorować bitą śmietaną. 