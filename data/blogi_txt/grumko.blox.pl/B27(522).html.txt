W ten weekend na słodko zrobiliśmy ciasto według przepisu, który znalazłem na blogu  Majany, a ona wypatrzyła go u Evenki. Robi się je szybko, łatwo i przyjemnie, a smakuje po prostu fantastycznie!! UWAGA: Na drugi dzień po zrobieniu ciasto smakowało nam jeszcze bardziej, a trochę lejąca się wcześniej masa serowo - śmietanowa ładnie zastygła i całość bardzo dobrze się kroiła.       SKŁADNIKI: 175g masła, 175g drobnego cukru, 225g mąki, 2 łyżeczki proszku do pieczenia, 3 duże jajka, około 2/3 szklanki kwaśnej śmietany, 2 łyżeczki ekstraktu waniliowego, około 400g jagód lub borówek amerykańskich, 200g serka kremowego typu "Philadelphia", ja dałam ten co zawsze - gotowy do wypieków, 100g cukru pudru .   SPOSÓB WYKONANIA: Miękkie masło, cukier (175g), jajka, mąkę, proszek do pieczenia oraz wanilię ubijać mikserem przez około 2 minuty. Dodać 4 łyżki śmietany i ubić jeszcze przez chwilę. Wsypać połowę porcji borówek i delikatnie wymieszać łyżką. Następnie ciasto wyłożyć do okrągłej formy (22 cm średnicy), wyłożonej uprzednio papierem do pieczenia. Piec około 50 minut w temperaturze 180 stopni. Studzić 10 minut, wyjąć z formy. Serek ubić z cukrem pudrem oraz śmietaną na kremową masę. Wyłożyć ją na ostudzone ciasto i wyrównać powierzchnię. Posypać pozostałymi borówkami. 