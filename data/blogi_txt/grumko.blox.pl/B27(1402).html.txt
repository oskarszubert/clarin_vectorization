Kolejnym - po chorizo - składnikiem potrzebnym do przygotowania urugwajskiej kanapki Choripán jest majonez cytrynowy. Smakuje po prostu obłędnie i jak najbardziej pasuje jako dodatek do wędlin, warzyw czy też np. żółtego sera;-) Przepis pochodzi z książki The Book of Latin American Cooking/Elisabeth Lambert Ortiz 1994, a za kilka godzin pokażemy jak przygotować kolejny składnik Choripána;-) Urugwaj: Majonez cytrynowy SKŁADNIKI: 10 dag żółtek, 35 g musztardy Dijon, 250 ml oleju roślinnego, 250 ml oliwy, 20 ml białego octu winnego, 25 ml soku z cytryny, 4 krople sosu tabasco, skórka z pół pomarańczy, skórka z połowy cytryny, skórka z połowy limonki, sól i pieprz.SPOSÓB WYKONANIA: Wymieszać żółtka z musztardą. Wlewać powoli olej cały czas ubijając. Dodać pozostałe składniki. Dobrze schłodzić w lodówce. 