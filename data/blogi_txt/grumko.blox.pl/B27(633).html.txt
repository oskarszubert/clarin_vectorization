Po raz pierwszy widziałem je w necie chyba dwa lata temu, a ostatnio przypomniała je na swoim blogu Dorotus. Są tak obleśnie ładne, że postanowiliśmy je upiec tym bardziej, że obchodzone dziś święto Helloween było ku temu bardzo fajną okazją. Z podanych proporcji wychodzi ok. 60 maślanych paluchów, a ich przygotowanie jest bardzo proste i nie zajmuje dużo czasu. SKŁADNIKI: 225 g miękkiego masła, 3/4 szklanki cukru pudru, 1 jajko, 1 łyżeczka ekstraktu z wanilii, 1 łyżeczka ekstraktu z migdałów, 2 i 2/3 szklanki mąki, 1 łyżeczka proszku do pieczenia, 1 łyżeczka soli, 3/4 szklanki obranych migdałów. SPOSÓB WYKONANIA: Wszystkie składniki (oprócz migdałów) zmiksować i zagnieść. Ciasto owinąć w folię i włożyć do lodówki na 30 minut. Wyjąć ciasto, formować palce (powinny być trochę cieńsze od Waszych palców - w piekarniku urosną), na końcu wciskając migdał (może być przecięty na pół, by paznokcie były cieńsze) w miejsce paznokcia. Piec około 10 minut w temperaturze 200 stopni. Studzić na kratce. 