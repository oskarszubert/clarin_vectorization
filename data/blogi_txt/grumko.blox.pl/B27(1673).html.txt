To jeden z najpyszniejszych sposobów na przygotowanie bakłażana jaki do tej pory poznaliśmy. Dzięki duszeniu pomidorów, papryki i cebuli powstał pyszny sos, który później w połączeniu z czosnkowym jogurtem zamienił się po prostu w niebo w gębie!;-) Gorąco polecamy!!  Przepis pochodzi ze strony RecipesWikia.Com. Tadżykistan : Bakłażan z jogurtem SKŁADNIKI: 4 średnie bakłażany, sól, olej, 2 średnie cebule pokrojone w plasterki, 1 zielona papryka pokrajana w plasterki, 2 duże pomidory pokrojone w plasterki, 1/4 łyżeczki chili, 1/4 szklanki wody, 2 szklanki jogurtu naturalnego, 2 ząbki czosnku.SPOSÓB WYKONANIA: Z bakłażanów odciąć końcówki i pokroić w centymetrowe plastry. Posolić, ułożyć na durszlaku i odstawić na pół godziny. Osuszyć papierowym ręcznikiem. Usmażyć na oleju. Na pozostałym ze smażenia bakłażanów tłuszczu usmażyć cebulę. W naczyniu lub garnku układać warstwami bakłażany, cebulę, paprykę oraz pomidory. Każdą warstwę doprawić solą i chili. Polać resztą tłuszczu ze smażenia. Podlać wodą, przykryć i dusić 10 - 15 minut. Jogurt wymieszać z roztartym czosnkiem. Połowę wylać na półmisek na którym będziemy podawać danie. Wyłożyć delikatnie bakłażana z warzywami. Danie podawać polane resztą jogurtu i sosem z duszenia. 