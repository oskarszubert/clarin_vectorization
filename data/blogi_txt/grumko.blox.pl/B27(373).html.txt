Z przygotowywania pysznych burgerów z fasoli zostało nam sporo chipsów tortilla. Żeby je jakoś wykorzystać skorzystaliśmy z przepisu pochodzącego ze strony ugotuj.to. Zupa okazała się strzałem w dziesiątkę. Świętnie się komponuje smak zupy wraz z dodatkami w postaci wędzonego kurczaka i chipsów. Gorąco polecamy!!    SKŁADNIKI: 4 duże czerwone papryki, 1 długa zielona papryczka chili, 1 łyżka oliwy z oliwek, 1 duża cebula, 2 ząbki czosnku, 1/2 łyżeczki pieprzu Cayenne, po 1 łyżeczce mielonej kolendry i kminku, 2 litry rosołu, 1/3 kg wędzonego kurczaka, 1/4 szklanki posiekanych listków kolendry, po łyżce śmietany na osobę    SPOSÓB WYKONANIA: Oczyszczone i pokrojone na duże kawałki papryki i chili pieczemy w piekarniku, aż skórka sczernieje i pomarszczy się. Upieczone wkładamy do plastikowej torby i zostawiamy, żeby ostygły, a następnie obieramy ze skóry i siekamy na kawałki. W dużym rondlu rozgrzewamy oliwę i smażymy grubo posiekaną cebulę i rozgnieciony czosnek przez 2-3 min. Dodajemy cayenne, kolendrę i kminek i smażymy 1 min, ciągle mieszając. Dodajemy rosół, pieczoną paprykę, chili i zagotowujemy. Zmniejszamy ogień i gotujemy 15 min. Ostudzoną lekko zupę miksujemy na krem. Podgrzewamy, dodajemy pokrojonego w kostkę kurczaka, doprawiamy pieprzem i dodajemy liście kolendry. Do każdej porcji dokładamy łyżkę śmietany, nie mieszamy. Podajemy z chipsami tortilla. 