Zachwyciło nas to danie i to zarówno swoim smakiem jak i konsystencją mięsa, które dzięki długiemu marynowaniu było niesamowicie miękkie. Przepis pochodzi ze strony Vietnamese Recipes.  Wietnam: Wołowina w sosie ostrygowym SKŁADNIKI: 45 chudej wołowiny na steki, 15 kawałków zielonej cebulki pokrojonej w 2,5 cm kawałki, 15 plasterków świeżego imbiru, 4 łyżki oleju. Marynata: pół łyżeczki sody oczyszczonej, 1 łyżeczka cukru, 1 łyżka skrobi kukurydzianej, 1 łyżka sosu sojowego, 3 łyżki wody, olej. Przyprawy: 2 łyżki oleju, 2 łyżki sosu ostrygowego, 1 łyżka wody, 1 łyżeczka cukru, pół łyżeczki skrobi kukurydzianej. Warzywa: 25 dag zielonych warzyw, pół łyżeczki oleju sezamowego, pół łyżki wina, pół łyżeczki soli, 1 łyżeczka cukru.SPOSÓB WYKONANIA: Wołowinę pokroić w cienkie 2,5 cm kwadraty. Włożyć do marynaty przygotowanej ze wszystkich składników za wyjątkiem oleju, na minimum pół godziny. My marynowaliśmy przez ok. 18 godzin. Po marynowaniu dodać olej i wymieszać. Zielone warzywa gotować przez 2 minuty. Wyjąć osączyć i smażyć z dodatkiem oleju sezamowego, doprawić winem, solą oraz cukrem. Przełożyć na talerz. Mocno rozgrzać 4 łyżki oleju. Dodać wołowinę i szybko przesmażyć do momentu aż zmieni kolor. Zdjąć z ognia. Rozgrzać 2 łyżki oleju i podsmażyć na nim zieloną cebulkę oraz imbir. Dodać mięso. Dodać sos ostrygowy, wodę, cukier, oraz skrobię i gotować do zgęstnienia. Sosem z mięsem polać warzywa i podawać. 