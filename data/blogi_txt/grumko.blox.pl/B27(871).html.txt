Jako zdeklarowany miłośnik tatara bardzo ucieszyłem się, kiedy przeczytałem, że w Belgii popularna jest taka właśnie kanapka, przygotowywana z surowego mięsa wołowego. Nie pozostało więc nic innego jak tylko przygotować ją na dzisiejsze śniadanie;-) Przepis na Broodje Martino pochodzi ze strony belgian- recipes.be.   SKŁADNIKI: 1 bułka francuska, 150 g tatara, 1 posiekana cebula, 1 ogórek konserwowy pokrajany w plasterki, musztarda, keczup, tabasco, sól, pieprz, pieprz Cayenne, sos worchestershire.SPOSÓB WYKONANIA: Przekroić bułkę. Posmarować tatarem, skropić sosem worchestershire. Posmarować musztardą i keczupem, obłożyć cebula i ogórkiem. Doprawić solą, pieprzem, solą, pieprzem Cayenne i sosem tabasco. 