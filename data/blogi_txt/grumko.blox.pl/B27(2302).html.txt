Australia: Spaghetti z mięsem i grzybowym sosem ŹRÓDŁO: AussieCooking.Com.Au. SKŁADNIKI: 600 g mielonego mięsa z kangura - u nas mięso wieprzowo - wołowe, 500 ml bulionu wołowego, garść pokrojonych w plasterki grzybów, 100 g pasty pomidorowej, 1/3 szklanki brandy, 4 posiekane ząbki czosnku, 2 łodygi selera naciowego, 2 posiekane papryczki chili, 1 posiekana marchewka, 1 posiekana duża cebula, 1 i pół łyżki ostrej przyprawy curry, świeżo mielony czarny pieprz, sól morska. SPOSÓB WYKONANIA: W rondlu rozgrzać trochę oleju. Dodać cebulę, czosnek, chili, seler i marchewkę. Smażyć 5 minut. Dodać łyżkę curry. Wymieszać i smażyć kolejne 5 minut. Dodać mięso. Kiedy mięso się zbrązowi - po ok. 2 - 3 minutach - dodać brandy. Kiedy płyn się zredukuje dodać pastę pomidorową. Dodać bulion. Wymieszać, przykryć i dusić 1 i pół godziny. Od czasu do czasu zamieszać. Zdjąć pokrywkę. Dodać resztę curry. Wymieszać. Dusić 25 minut. Dodać grzyby. Dusić 5 minut. Przykryć pokrywką i zdjąć z ognia. Ugotować makaron w osolonej wodzie. Gdy makaron będzie al dente wymieszać z sosem i podawać. 