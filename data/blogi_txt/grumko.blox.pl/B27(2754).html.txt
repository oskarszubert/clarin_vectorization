Chyba większość z nas używa zwrotu "misz masz", nie wiedząc, że jest to nazwa tradycyjnego, bułgarskiego dania z jajkami;-) My osobiście nie wiedzieliśmy, więc oprócz pysznego śniadania mieliśmy okazję się czegoś nowego i pożytecznego nauczyć;-) Przepis pochodzi ze strony Passionate About Food.    SKŁADNIKI: 3 średniej wielkości pomidory, 3 czerwone papryki, 1 cebula, 3 łyżki oleju, 200 g sera feta, 3 jajka, posiekana natka pietruszki sól i pieprz do smaku.SPOSÓB WYKONANIA: Posiekać składniki na małe kawałki. Na oleju smażyć cebulę, papryki i pomidory przez 3 - 5 minut. Dodać ser i jajka. Smażyć 2 - 3 minuty. Posypać natką pietruszki i podawać z tostami. 