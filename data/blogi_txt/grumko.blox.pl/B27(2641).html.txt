Polska: Potrawka z kurczaka w chrzanie ŹRÓDŁO: Kuchnia polska: 1000 najlepszych przepisów. SKŁADNIKI: 1 filet z kurczaka, 1 brokuł, pół szklanki wody, 1 łyżka tartego chrzanu, 1 łyżka śmietany, pół pęczka natki pietruszki, pół pęczka koperku, sól i pieprz, słodka papryka, 1 łyżeczka mąki ziemniaczanej i 50 ml wody do zagęszczenia sosu, olej do smażenia.  SPOSÓB WYKONANIA: Kurczaka umyć i pokroić w grubsze paski. Brokuła umyć, podzielić na różyczki i gotować w osolonej wodzie przez 10 minut. Następnie odcedzić. Kurczaka przyprawić, obsmażyć na oleju. Pół szklanki wody, wymieszać z chrzanem i śmietaną, dodać do kurczaka na patelni. Wymieszać, przyprawić i dusić przez 15 minut. Dodać brokuły, wymieszać. Mąkę wymieszać z 50 ml wody, dolać do potrawy, mieszając, dusić jeszcze chwilę do zgęstnienia sosu. Podawać posypane posiekanymi ziołami. 