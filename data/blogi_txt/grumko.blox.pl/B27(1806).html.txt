Nasze tegoroczne świętowanie rozpoczęliśmy od zjedzenia na śniadanie przepysznej frittaty z brokułami i serem feta. Przepis pochodzi ze strony MyRecipes.Com.Korzystając z okazji życzymy Wam miłych i smacznych świąt!!Pozdrawiamy wiosennie!Irena i Andrzej SKŁADNIKI: 1 łyżka niesolonego masła, pół posiekanej cebuli, 2 szklanki różyczek brokułów, sól, pieprz, 7 dużych jajek, 15 dag pokruszonego sera feta.SPOSÓB WYKONANIA: Na patelni rozpuścić masło. Dodać cebulę i smażyć ok. 4 minut na średnim ogniu. Dodać brokuły. Doprawić solą i pieprzem. Smażyć ok. 6 minut. Wymieszać jajka, doprawić solą i pieprzem. Jajka wylać na patelnię, wymieszać. Posypać z wierzchu serem feta. Smażyć bez mieszania, aż spód się zetnie - ok. 5 minut. Następnie wstawić do piekarnika pod grzałkę i dopiec na lekko brązowy kolor. Podawać na ciepło lub w temperaturze pokojowej. 