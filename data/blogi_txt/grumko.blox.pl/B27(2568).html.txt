Kaukaz: Ryba z bakłażanami i pieprzem ŹRÓDŁO: Kulinarny Kaukaz: Smaki, Tradycje, Receptury. SKŁADNIKI: 600 g filetu z halibuta - u nas sardynki, 300 g bakłażanów, 100 g słodkiej papryki, 100g pomidorów, 2 cebule, 200 g oleju, 200 g śmietany, 2 łyżki maki pszennej, pół łyżeczki mielonego cząbru, 5 gałązek kolendry i pietruszki, mielony czarny pieprz, sól. SPOSÓB WYKONANIA: Filet z halibuta dokładnie umyć i osuszyć papierowym ręcznikiem. Pokroić na 4 porcje. Rybę posolić i posypać pieprzem według uznania. Panierować w mące i na części oleju obsmażyć z obu stron na rozgrzanej patelni. Usmażoną rybę posmarować połową śmietany posypać posiekanym cząbrem. Z papryki i bakłażanów odciąć ogonki, paprykę rozciąć wzdłuż na dwie połowy i usunąć nasiona. Pomidory sparzyć wkładając je na 1-2 minuty do wrzątku, a następnie zdjąć z nich skórkę. Wszystkie warzywa pokroić w kostkę. Każde warzywo należy usmażyć oddzielnie. Następnie połączyć je, dodać posiekaną kolendrę i natkę pietruszki, wymieszać. Warzywa wyłożyć na blasze lub w naczyniu żaroodpornym, zalać pozostałą śmietaną, na wierzch położyć usmażoną rybę i zapiekać 10 minut w temperaturze 220°C. 