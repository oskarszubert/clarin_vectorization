Kilka składników musieliśmy niestety zastąpić używając proponowanych w sieci zamienników. Poza tym pomysł na rybne satay'e jest smaczny i łatwy w przygotowaniu. Przepis pochodzi ze strony Indo.Com.  Indonezja: Satay z mielonej ryby SKŁADNIKI: 50 dag filetów z ryby, 5 łyżek tartego kokosa - użyliśmy wiórek kokosowych, 3 łyżki oleju, 50 ml gęstego mleczka kokosowego, 5 posiekanych listków limonki kaffir - u nas suszone, patyczki bambusowe namoczone w wodzie. Przyprawy: 5 posiekanych papryczek chili, 4 posiekane papryczki Bird's Eye Chili - dodaliśmy suszne ostre papryczki do smaku, 1 łyżeczka posiekanego gałgantu chińskiego - zastąpiliśmy świeżym imbirem, pół łyżeczki posiekanego galangalu, pół łyżeczki kurkumy, 3 podpieczone i posiekane owoce tunga molukańskiego - dodaliśmy 6 orzechów nerkowca, pół łyżeczki posiekanej trawy cytrynowej, 3 posiekane ząbki czosnku, 5 posiekanych szalotek, sól do smaku. SPOSÓB WYKONANIA: W woku rozgrzać olej i podsmażyć na nim przyprawy. Ostudzić. Rybę posiekać, wymieszać z kokosem, 3/4 ilości mleczka kokosowego (pozostałe mleczko zostawić do podania), przyprawami i listkami limonki. Nabierać po 2 łyżki masy i oblepiać nią patyczki. Griilować. Podawać. 