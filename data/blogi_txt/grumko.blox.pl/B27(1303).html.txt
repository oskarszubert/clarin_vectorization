Zanim z Kanady dotrzemy do Boliwii postanowiliśmy na chwilę zajrzeć do kraju i przygotować krokiety ryżowe, które na swoim blogu Eksplozja Smaku polecała Wiosenka;-) Bardzo nam  przypadły do gustu, a zwłaszcza ciągnący się ser;-)   SKŁADNIKI: 25 dag ugotowanego ryżu, 2 łyżki soki z cytryny, jajko, 3 łyżki tartego parmezanu, pieprz, sól, łyżka oliwy, 5 łyżek bułki tartej, mozzarella, natka pietruszki SPOSÓB WYKONANIA: Ryż wymieszać z sokiem z cytryny. Dodać jajko, pietruszkę i parmezan, przyprawić pieprzem. Piekarnik rozgrzać do temperatury 200 stopni. Bułkę tartą wymieszać z solą i pieprzem. Mozzarellę pokroić na tyle części ile będzie krokietów. Nabierać ryż i formować owalne kotlety wcześniej wkładając w środek kawałek mozzarelli. Każdy kotlet dokładnie oprószyc bułką tarta. Ułożyć w naczyniu żaroodpornym i piec 30-40 minut w temperaturze 180 stopni. Po 15 minutach odwrócić na drugą stronę i piec, aż zrobią się chrupiące. Można też, zamiast piec w piekarniku, usmażyć krokiety na patelni. 