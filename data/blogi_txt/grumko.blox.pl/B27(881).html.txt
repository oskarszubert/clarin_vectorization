Mieliśmy dzisiaj w planie na obiad leniwce, ale zrezygnowaliśmy z nich na rzecz placuszków z jabłkami, które kilka dni temu zamieściła na swoim blogu Majana. Trzeba przyznać, ze bardzo smaczna była ta zamiana;-)    SKŁADNIKI: 190g mąki, pół łyżeczki sody oczyszczonej, pół łyżeczki proszku do pieczenia, 50g drobnego cukru, 1 łyżeczka cynamonu, 1 jajko, 200ml mleka, 2 nieduże jabłka, obrane i starte na tarce o dużych oczkach, 1 łyżeczka masła, roztopionego.    SPOSÓB WYKONANIA: W naczyniu wymieszać mąkę, sodę, proszek, cukier i cynamon. Jajko roztrzepać razem z mlekiem, dodać do mąki. Delikatnie wymieszać składniki. Na końcu wmieszać starte jabłka i masło (dodaliśmy dodatkowo 2 łyżki mleka). Rozgrzać patelnię. Na suchej (smażymy bez tłuszczu) formować pancakes'y. Smażyć na średnim ogniu z obu stron na jasny brąz (około 40 sekund do minuty z każdej strony). Jeśli na powierzchni placka ukaże się dużo pęcherzyków powietrza, przewracać na drugą stronę. Jeżeli będą zbyt brązowe, zmniejszyć ogień. Podawać z syropem klonowym, miodem, czekoladą, konfiturą. 