Kilka dni temu proponowaliśmy Wam pyszną jamajską wieprzowinę jerk. Dziś zapraszamy na grillowane skrzydełka, które wcześniej zostały zamarynowane w sosie jerk, ale przygotowanym według trochę innej receptury. Naszym zdaniem ta marynata jest jeszcze smaczniejsza, a upieczone w niej skrzydełka są po prostu genialne;-) Przepis pochodzi ze strony recipeisland.com. Grenada: Skrzydełka Jerk SKŁADNIKI: Marynata: 1 posiekana cebula, 2/3 szklanki posiekanej dymki, 2 ząbki czosnku, pół łyżeczki roztartego suszonego tymianku, półtorej łyżeczki soli, półtorej łyżeczki mielonego ziela angielskiego, 1/4 łyżeczki świeżo startej gałki muszkatołowej, pół łyżeczki cynamonu, 1/4 szklanki marynowanych papryczek jelapeno, 1 łyżeczka czarnego pieprzu, 6 kropel ostrego sosu, 2 łyżki sosu sojowego, 1/4 szklanki oleju. Reszta: 18 skrzydełek z kurczaka.SPOSÓB WYKONANIA: Zmiksować składniki marynaty. Zalać marynatą skrzydełka. Marynować przez minimum godzinę, a najlepiej przez noc. Skrzydełka wyłożyć na blasze z papierem do pieczenia. Piec 30 - 35 minut w temperaturze 225 stopni Celsjusza. 