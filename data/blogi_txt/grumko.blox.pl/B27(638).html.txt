Prosty i bardzo smaczny sposób na przygotowanie czerwonej kapusty. Tak dawno jej nie jedliśmy, że jeszcze przed obiadem zniknęła dosyć spora część zawartości garnka;-) Przepis pochodzi z książki Wery Sztabowej "Krupnioki i moczka czyli gawędy o kuchni śląskiej".   SKŁADNIKI: 1 kg drobno poszatkowanej czerwonej kapusty, ocet, 10 - 20 dag stopionego wędzonego boczku ze skwarkami, duża drobno posiekana cebula, łyżeczka cukru, trochę soli i pieprzu do smaku.    SPOSÓB WYKONANIA: Kapustę parować kilkanaście minut w niewielkiej ilości wody z małym dodatkiem octu. Gdy miękka (jeśli zostało trochę wody, trzeba ją odlać), dodać stopionego wędzonego boczku, cebulę, cukier, sól i pieprz. 