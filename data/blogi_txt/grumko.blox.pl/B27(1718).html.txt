W sumie, to nasiona kopru włoskiego nie są zbyt często wykorzystywane do doprawiania potraw, a nam najbardziej kojarzą się ze składnikiem popularnej chińskiej przyprawy 5 smaków. Zdecydowanie warto częściej sięgać po tę przyprawę, czego doskonałym przykładem jest właśnie taki oto grillowany kurczak. Koper włoski nadał mięsu cudownego anyżkowego posmaku i dzięki temu był to zdecydowanie jeden z najpyszniejszych kurczaków przez nas zjedzonych. Nakładanie pasty pod skórę nie jest wcale takie trudne jak nam się wydawało. Wystarczy to robić delikatnie palcami, a na pewno się uda;-) Do kurczaka podaliśmy pory w oliwie. Przepis pochodzi ze strony Recipes.Wikia.Com. i jest naszą propozycją w Festiwalu Kuchni Arabskiej, który zorganizowała Panna Malwinna.  Arabia Saudyjska: Kurczak "Arabskie Noce"SKŁADNIKI: Pół szklanki posiekanej natki pietruszki, pół szklanki posiekanej natki z kopru włoskiego lub 2 łyżeczki suszonych nasion kopru włoskiego, pół szklanki posiekanej zielonej cebulki, 200 ml jogurtu naturalnego, sól, świeżo zmielony pieprz, kurczak o wadze ok. 1,3 kg , 1 łyżeczka oleju.SPOSÓB WYKONANIA: Wymieszać natkę, koper, cebulkę i jogurt. Doprawić solą i pieprzem Schłodzić. Z kurczaka odciąć nadmiar tłuszczu. Kurczaka przeciąć na grzbiecie tak aby dało się go równo rozłożyć. Pomiędzy skórę i mięso delikatnie włożyć przygotowany farsz. Schłodzić w lodówce najlepiej przez całą noc. Kurczaka natrzeć solą i pieprzem i olejem. Ułożyć piersią do góry i grillować ok. 45 do 60 minut aż skórka będzie chrupiąca. 