Bardzo dobre kotleciki w pysznym sosie!! Zgodnie z sugestią osoby, która opublikowała ten przepis na stronie kuchnia.o2.pl do masy rybnej dodaliśmy dodatkowo 3 ugotowane ziemniaki i pęczek natki pietruszki. Rzeczywiście dodało to kotlecikom lekkości i prawie rozpływały się w ustach;-)          SKŁADNIKI: Kotlety: 800 g dorsza, 100 g boczku surowego, 2 jajka, 2 cebule, 3 ząbki czosnku, majeranek, sól, pieprz, bułka tarta około 100 g.. Sos kaparowy: 2 łyżki kaparów, 1 łyżka masła, 150 ml białego wina (wytrawne), 200 ml bulionu jarzynowego, 200 śmietany kremówki.    SPOSÓB WYKONANIA: Przygotowanie kotletów: Posiekaną cebulkę i czosnek podsmażyć na patelni. Dodać wraz z jajkami do zmielonej ryby i boczku. Przyprawić solą, pieprzem i majerankiem. Dodać bułkę tartą. Dokładnie wymieszać i uformować kotleciki, obtoczyć w mące i smażyć na patelni. Sos kaparowy: Na maśle podsmażyć posiekane kapary. Następnie dolać białe wino i gotować do jego odparowania. Wtedy dolewamy bulionu. Gotujemy chwilę razem i na końcu dodajemy gęstą kremówką. 