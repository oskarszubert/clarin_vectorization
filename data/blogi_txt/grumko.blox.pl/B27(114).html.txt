SKŁADNIKI: 0,5 kg mięsa mielonego, 1 cebula, 5 pieczarek, 1 marchewka, pół czerwonej papryki, pół szklanki mrożonego groszku, 1 puszka pomidorów, przecier pomidorowy, sól, pieprz, zioła prowansalskie, 20 dag startego żółtego sera, 2 szklanki mleka, 1 łyżka mąki, olej do smażenia, 1 łyżka masła  SPOSÓB WYKONANIA: Cebulę kroimy w drobną kostkę i podsmażamy na oliwie, dodajemy mięso, przyprawy i dusimy. Pieczarki i marchew szatkujemy na tarce o grubych oczkach i dodajemy do mięsa. Pod koniec duszenia dodajemy pokrojoną w kostkę paprykę i ugotowany wcześniej groszek. Na końcu dodajemy pomidory z puszki, a sok pozostawiamy do sosu. Doprawiamy jeszcze do smaku i odstawiamy do ostygnięcia. Roztapiamy masło i zrumieniamy na nim mąkę. Następnie dolewamy mleko, sok z pomidorów i 2 łyżki przecieru pomidorowego. Doprawiamy solą, pieprzem i ziołami. Do przestudzonego farszu dodajemy garść startego sera. Farszem napełniamy makaronowe rurki i układamy je w naczyniu żaroodpornym. Jeżeli zostało nam trochę farszu, to dodajemy go do sosu. Polewamy sosem makaron i posypujemy serem. Przykrywamy naczynie i wstawiamy do piekarnika nagrzanego do 190-200*C na ok. 50 min. Pod koniec pieczenia sprawdzamy widelcem czy makaron jest już miękki, jeżeli tak to zdejmujemy pokrywkę i zapiekamy jeszcze 3 min, żeby ser był chrupiący. 