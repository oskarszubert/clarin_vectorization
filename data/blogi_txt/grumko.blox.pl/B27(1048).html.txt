Będąc z Widelcem we Włoszech nie sposób nie przygotować pizzy;-) Zdecydowaliśmy się tym razem na wersję wegetariańską z dodatkiem uwielbianej przez nas rukoli, którą - po zrobieniu zdjęcia - zasypaliśmy kawałki pizzy;-) Pysznie było!! Przepis na "Pizza alla rucola in Rosso" pochodzi z książki "Kuchnia włoska" Wydawnictwa Bellona i jest naszą szóstą propozycją w ramach akcji Pomidorowy Sezon 2009.    SKŁADNIKI: Spód: 1 porcja ciasta na pizzę. Nadzienie: 200 g pomidorów z puszki, osączonych i pokrojonych, 150 g sera mozzarellla w plasterkach, 2 łyżki oliwy z oliwek, 15 g rukoli umytej, osuszonej i grubo pokrojonej, czarny pieprz.SPOSÓB WYKONANIA: Przygotuj ciasto. Kiedy skończy się czas wyrastania, wygniataj ciasto przez minutę na oprószonym mąką blacie. Nadaj pizzy kształt i przełóż na wysmarowaną oliwą blachę do pieczenia. Rozłóż równomiernie pomidory i piecz pizzę w nagrzanym do 250 stopni piekarniku przez 10 minut. Wyjmij pizzę z piekarnika i dodaj mozzarellę. Skrop 1 łyżką stołową oliwy. Wstaw z powrotem i piecz jeszcze 6 - 8 minut. Gotową pizzę udekoruj rukolą i posyp obficie świeżo zmielonym czarnym pieprzem. Skrop resztą oliwy i podawaj gorącą. 