SOS:1 łyżeczka masła,1 cebulka,1 ząbek czosnku, 1 puszka krojonych pomidorów, 1/2 kostki bulionu warzywnego, 1 łyżeczka oregano, 1 łyżka pokrojonej natki pietruszki, 1 łyżeczka ketchupu, sproszkowany czosnek, sól, mąka ziemniaczana. Podsmażyć pokrojoną cebulkę i czosnek. Dodajemy odsączony sok z pomidorów i zagotowujemy. Po paru minutach dodajemy kostkę bulionową, oregano, pietruszkę, ketchup i jeszcze 5 min. Gotujemy. Pomidory zmiksować , dodać do reszty i jeszcze 10 minut gotować. Doprawić czosnkiem w proszku i solą. Zagęścić sos mąką ziemniaczaną. Sos powinien być bardzo gęsty.    CIASTO:100g ml ciepłego mleka, 200 g mąki, 2 deko drożdży, 1 łyżeczka cukru , 1 łyżeczka soli, 3 łyżki oleju z oliwek , 1 łyżka przypraw: oregano, natka pietruszki, szczypiorek, sproszkowany czosnek, sproszkowana cebula. Mieszamy mleko (temp.ok.35°C) z cukrem i drożdżami, zostawiamy na 10 min. w cieple. Przesianą mąkę mieszamy z przygotowanym mlekiem, dodajemy sól i olej. Żeby uzyskać dobry smak wsypujemy przyprawy. Wyrabiamy elastyczne ciasto (ewentualnie dodać 1-3 łyżki mleka). Przykryć ciasto ściereczką i pozostawić ok.30 min. w ciepłym miejscu do wyrośnięcia. Ciasto powinno podwoić swoją objętość. Gdy wyrośnie, wyrabiamy je jeszcze przez minutę i formujemy kulę. Wałkujemy ciasto, aż otrzymamy okrągły placek o średnicy 30cm. I grubości kilku mm. Ułożyć pizzę na papierze do pieczenia i pozostawić w ciepłym miejscu do wyrośnięcia na 20-30 min. OBKŁAD:30 dag mielonej wołowiny, 2 pomidory, 1 marynowana ostra papryka, 1 ogórek kiszony, 15 dag tartego żółtego sera, oliwa, sól, pieprz. Pomidory, paprykę i ogórka pokroić w plastry. Wołowinę przesmażyć na oliwie. Na posmarowanym sosem spodzie rozłożyć wszystkie składniki, przyprawić. Na wierzchu rozsypać tarty ser. Pizzę z dodatkami pieczemy w piekarniku nagrzanym do 220°C ( elektr.195°C ) przez 15-20 min. 