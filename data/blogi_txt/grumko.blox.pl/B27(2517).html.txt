Somalia: Pieczony makaron ŹRÓDŁO: Celtnet.Org.Uk. SKŁADNIKI: 20 dag ugotowanego i odcedzonego z wody makaronu spaghetti, 45 dag mielonej wołowiny, 1 cebula, 1 puszka krojonych pomidorów, 1 kostka bulionu wołowego, 2 posiekane ząbki czosnku, 1/4 szklanki posiekanej natki kolendry, 2 łyżki oleju, sól i pieprz do smaku. Na beszamel: 4 łyżki oleju, 4 łyżki mąki, 2 łyżeczki soli, świeżo starta gałka muszkatołowa do smaku. SPOSÓB WYKONANIA: W rondlu rozgrzać olej i smażyć na nim mięso, aż nabierze brązowego koloru, po czym dodać cebulę i całość gotować, aż cebula zmięknie. Dodać pomidory i kostkę bulionową, gotować przez 5 minut i dodać kolendrę, czosnek, sól i pieprz. Wymieszać i gotować przez 15 - 20 minut. Przygotować beszamel: W średnim rondlu podgrzać mleko. Na patelni, na średnim ogniu rozgrzać olej, dodać mąkę i smażyć, mieszając przez kilka minut, nie doprowadzając do zbrązowienia. Stale mieszając powoli wlewać gorące mleko, doprowadzić do wrzenia, a następnie gotować przez 10 minut, mieszając od czasu do czasu, aż sos zgęstnieje. Dodać parmezan, gałkę i sól. Duże naczynie żaroodporne wysmarować tłuszczem, następnie wyłożyć warstwami: sos mięsny, beszamel, makaron, beszamel i kolejne warstwy tak, by na wierzchu była warstwa beszamelu. Wierzch można posypać serem. Piec przez 30 - 40 minut w temperaturze 180 stopni C. 