Popularne w Austrii danie, które ma w Polsce swój odpowiednik w postaci panierowanego kotleta schabowego. Sznycle podawaliśmy w towarzystwie sałatki z ziemniaków na ciepło. Przepis na Wiener Schnitzel pochodzi z książki Helgi Hughes "Cooking The Austrian Way".    SKŁADNIKI: 90 dag cielęciny pokrajanej w pół centymetrowe plastry, sól i pieprz, pół szklanki mąki, 3 jajka roztrzepane z 3 łyżeczkami oleju, 2 szklanki bułki tartej, 3 szklanki oleju do smażenia. SPOSÓB WYKONANIA: Mięso rozbić na cieniutkie plasterki, oprószyć solą i pieprzem. Panierować w mące, jajka z olejem i bułce tartej. Smażyć na rozgrzanym oleju przez ok. 4 - 5 minut z każdej strony, do zezłocenia. 