Dziś przypada Międzynarodowy Dzień Walki z Rakiem Piersi. Z tej okazji koleżanka Szarlotek zorganizowała Różowy Tydzień, który ma być wyrazem Naszej solidarności ze wszystkimi, którym nie jest obojętny los kobiet i mężczyzn dotkniętych chorobą nowotworową. W związku z tym publikujemy dziś tylko jeden przepis, ze smacznym łososiem w roli głównej. Przepis pochodzi z książki "The Cuisine of Latvia".   SKŁADNIKI: 500 g ryby - u nas łosoś, 140 g warzyw (cebula, korzeń pietruszki, marchewka), 260 g mleka, 2 łyżki oleju, 2 łyżki kwaśnej śmietany, posiekana natka lub koperek, sól, pieprz, liść laurowy.SPOSÓB WYKONANIA: Rybę pokroić na kawałki, cebulę w krążki, marchewkę zetrzeć, korzeń pietruszki posiekać. Całość przełożyć do rondelka, spryskując każdą warstwę warzyw olejem, posolić i popieprzyć. Zalać gorącym mlekiem. Dodać liść laurowy i gotować na małym ogniu przez 10 - 15 minut. Przed końcem gotowania dodać śmietanę. Rybę podawać posypaną zieleniną z gotowanymi ziemniakami. 