Ten przepis znalazłem na blogu Majanowe pieczenie. Nigdy wcześniej nie piekliśmy babki, a że przepis wydawał się łatwy do zrobienia, więc  wczoraj wieczorem wzięliśmy się za pieczenie. Zamiast aromatu dodaliśmy sok z jednej cytryny. Po przygotowaniu masy okazało się, że nie mamy formy z kominem, więc babkę upiekliśmy w normalnej foremce. Pomimo tego ciasto bardzo nam smakowało i część zjedliśmy już dzisiaj do porannej kawy;-) SKŁADNIKI: 1/2 szklanki mąki pszennej, 1/2 szklanki mąki ziemniaczanej, 1 i 1/4 szklanki cukru pudru, 4 jajka, 3 łyżki majonezu, cukier wanilinowy, 1 łyżeczka proszku do pieczenia, aromat cytrynowy lub sok wyciśnięty z cytryny    SPOSÓB WYKONANIA: Białka ubić na sztywną pianę. Wciąż ubijając dodawać kolejno: cukier, żółtka, obie mąki wymieszane z proszkiem do pieczenia, cukier wanilinowy i aromat cytrynowy. Na końcu dodać majonez i wymieszać. Ciasto wlać do formy z kominkiem uprzednio wysmarowanej i dokładnie wyłożonej bułką tartą. Piec około 45 minut w temperaturze 180 stopni. Można posypać cukrem pudrem lub polukrować. 