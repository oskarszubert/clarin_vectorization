Kolejne po baleadas danie z tortillami. Tym razem pszenne placki wypełnione są smacznym mięso - paprykowym farszem. Mniam, mniam;-) Przepis pochodzi ze strony recipes.wikia.com. Honduras: Carne Achorizada SKŁADNIKI: 45 dag mielonej wołowiny, pół łyżeczki soli, 1/4 łyżeczki pieprzu, 1 łyżka octu winnego, 2 łyżki oleju, pół łyżeczki achiote - użyliśmy słodkiej papryki, 3 posiekane ząbki czosnku, 1 mała posiekana cebula, 1 mała posiekana czerwona papryka, 1 łyżka posiekanej kolendry. SPOSÓB WYKONANIA: Mięso wymieszać z solą, pieprzem i octem. Na rozgrzanym tłuszczu smażyć wołowinę na złoty kolor. Dodać achiote, czosnek, cebulę, paprykę i kolendrę. Smażyć 5 minut lub do momentu odparowania płynów. Podawać z tortillami. 