To trzecia sałatka warstwowa, którą przygotowaliśmy w ostatnim czasie. Najpierw była estońska z burakami i żółtym serem, a później również Mimoza tyle, że z rybą. Niestety nasza dzisiejsza propozycja na ich tle wypada najsłabiej. Na uwagę zasługuje klasyczne połączenie kurczaka z orzechami przy którym jednak smak pozostałych składników gdzieś nam się po prostu zgubił. Przepis pochodzi z bloga AZ Cookbook i jest naszą trzecią propozycją w ramach akcji II Bar Sałatkowy.   SKŁADNIKI: 450 g ugotowanej piersi z kurczaka, pół łyżeczki soli do gotowania, pół szklanki posiekanych orzechów włoskich, 3 średnie ziemniaki ugotowane i obrane, 2 jajka ugotowane i obrane, 3 średnie marchewki ugotowane i obrane, sól i pieprz. Dressing: Wymieszane 6 łyżek kwaśnej śmietany z 6 łyżkami majonezu. Na ozdobę: tarty ser gouda.SPOSÓB WYKONANIA: Kurczaka ugotować w wodzie z solą. Pokroić na małe kawałki. Na tarce zetrzeć osobno ziemniaki, marchewkę i jajka. W misce układać warstwami: połowę kurczaka, 1/5 dressingu, połowę orzechów, połowę ziemniaków, sól, 1/5 dressingu, połowę jajek, sól, połowę marchewek, 1/5 dressingu. Powtórzyć wszystkie warstwy jeszcze raz na marchewce kończąc. Posypać tartym serem. Można posypać również ziarnami granatu. 