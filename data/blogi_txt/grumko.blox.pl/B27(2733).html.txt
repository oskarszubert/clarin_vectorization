Francja: Tarta jabłkowa ŻRÓDŁO: A little taste of… France. Przepis inspirowany naszymi wakacjami w Paryżu i na Martynice na przełomie czerwca i lipca 2013r. Obszerną relację z tego wyjazdu znajdziecie po kliknięciu TUTAJ. SKŁADNIKI: 1 porcja słodkiego kruchego ciasta, pół porcji creme patisseire, 4 deserowe jabłka, 80g (1/4 szklanki) dżemu morelowego. SPOSÓB WYKONANIA: Piekarnik rozgrzać do temperatury 180 stopni. Rozwałkować ciasto na wielkość większą od formy do pieczenia tarty. Ciastem wyłożyć formę do tarty, nakłuć widelcem i odstawić na 20 minut do lodówki. Na ciasto wyłożyć papier do pieczenia, a na wierzch położyć np. fasolę lub groch. Piec 10 minut. Zdjąć obciążenie i papier. Piec 3 – 5 minut. Na upieczone ciasto wyłożyć creme patissiere. Jabłka obrać i usunąć gniazda nasienne. Przekroić na pół i pokroić w plasterki. Plasterki jabłek ułożyć na kremie. Piec ok. 25 – 30 minut aż jabłka się zezłocą, a ciasto całkiem się upiecze. Dżem rozprowadzić łyżką wody. Posmarować upieczoną tartę. 