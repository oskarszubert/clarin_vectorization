Wspominałem w piątek, że już w zeszłym roku przygotowaliśmy kilka szwajcarskich potraw. Były to Basler brunsli, Wurst Salat, Szwajcarka sałatka ziemniaczana oraz Tessiner Rösti. W sobotę wróciliśmy do tego smacznego ziemniaczanego placka tyle, że w trochę innej wersji, a serwowaliśmy go jako dodatek do mięsa przygotowanego w zurichski sposób. Ten przepis jak i na inne szwajcarskie placki ziemniaczane można znaleźć na stronie roesti.ch.    SKŁADNIKI: 1 kg ziemniaków (ugotowanych w mundurkach poprzedniego dnia), 1 łyżeczka soli, 5 dag masła, 5 dag boczku, 2 łyżki mleka.SPOSÓB WYKONANIA: Obierz ziemniaki i zetrzyj je na tarce o dużych otworach. Posól i lekko wymieszaj. Boczek pokrój w kostkę i wrzuć na patelnię na gorące masło. Dodaj ziemniaki, mieszaj przez chwilę, aż wchłoną cały tłuszcz. Uformuj placek, smaż na rumiano z jednej strony (20 minut pod przykryciem). Następnie skrop mlekiem, placek odwróć i dosmaż z drugiej strony (jeszcze 10 minut). Podawaj z zieloną sałatą lub jako dodatek do duszonych mięs albo ryb 