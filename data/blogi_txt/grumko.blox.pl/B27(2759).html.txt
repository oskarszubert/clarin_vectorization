Po blisko dwóch miesiącach od naszej pierwszej wizyty wracamy do restauracji    Art Sushi w Gliwicach!!  O ile podczas naszej pierwszej wizyty w tym lokalu zajadaliśmy się głównie sushi, to tym razem mieliśmy przyjemność skosztować kilku innych dań wywodzących się zarówno z kuchni japońskiej jak i koreańskiej. Zanim jednak na stole pojawiły się przystawki zachwyciliśmy niesamowitym napojem Aloe Vera z kawałkami aloesu!     Jeśli tylko będziecie mieli okazję, to koniecznie go spróbujecie! Zestaw przystawek składał się plastrów marynowanej rzepy japońskiej – oshinko, kimchi czyli kiszonych warzyw, głównie kapusty oraz grzybów shitake. Trzy różne i wyraźne smaki, które od razu zdobyły nasze podniebienia!        Chwilę później na stole pojawiły się dwie zupy. Irena zdecydowała się na łagodną zupę z makaronem, wołowiną i warzywami. Oryginalny smak zupa zawdzięcza dodatkowi wodorostów, które delikatnie urozmaicają danie.        Andrzej wybrał pikantną zupę z owocami morza i warzywami. Zupa rzeczywiście była ostra, ale tylko na tyle, że dobrze wyczuwalne były smaki pozostałych składników. Można by się spodziewać, że owoce morza zdominują smak zupy, ale nic bardziej mylnego. Proporcje składników zostały tak dobrze dobrane, że danie miało przyjemny, lekko morski posmak. Dzięki japońskiej sałatce wakame su mieliśmy okazję przekonać się jak uniwersalne zastosowanie mają w kuchni azjatyckiej wodorosty.    W oczekiwaniu na dania główne przyjrzeliśmy się bliżej restauracji i zajrzeliśmy min. do pomieszczenia, w którym odbywają się imprezy zamknięte, a które urządzono w japońskim klimacie, łącznie z tym że biesiaduje się tam bez obuwia. Przy wyborze dań głównych zmieniliśmy klucz i tym razem Irena wybrała danie z owoców morza - ebi onigeryaki czyli krewetki black tiger podane z sosem cytrynowo – czosnkowym, a Andrzej zdecydował się na sogogi tangsuyuk - smażoną wołowinę z warzywami w sosie słodko – kwaśnym.       Krewetki z sosem i warzywami podano w solidnie podgrzanym naczyniu, dzięki czemu można było niespiesznie delektować się potrawą, bez obaw, że za chwilę wystygnie. Bogactwo składników dania sprawiało, że każdy kęs miał nieco inny smak i z każdym kęsem chętnie sięgało się po kolejny.       Kawałki wołowiny były miękkie, warzywa lekko chrupiące, a całość scalał przyjemnie łagodny sos słodko – kwaśny.     Podczas blisko dwugodzinnego pobytu w Art Sushi mieliśmy okazję nie tylko dobrze zjeść, ale i przyjrzeć się pracy szefa kuchni Pana Fabiana, który przygotowywał dla nas i innych gości wszystkie te smaczne dania.         Potwierdziło się nasze dobre zdanie, które wyrobiliśmy sobie o Art Sushi podczas naszej wrześniowej wizyty. Przygotowane ze starannością potrawy nie tylko apetycznie wyglądają, ale i wyśmienicie smakują.     Dziękujemy za mile i smacznie   spędzone popołudnie!!             Więcej o naszych wypadach, wakacjach itp. na stronie:      Podróże Ireny i Andrzeja 