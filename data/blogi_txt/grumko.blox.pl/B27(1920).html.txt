Klasyczne i wspaniałe danie kuchni włoskiej, do którego przymierzaliśmy się już wiele razy, ale zwykle na przeszkodzie stawał nam brak świeżej szałwii. Tym razem dzięki uprzejmości koleżanki Ani mamy jej aż w nadmiarze, więc pewnie wykorzystamy ją jeszcze w niejednym daniu;-) Przepis na saltimboccę i kremowe risotto pochodzi z tej strony.  SKŁADNIKI: 18 eskalopków cielęcych po 50g każdy, 18 listków szałwi, 9 plasterków proscutto, oliwa do smażenia. Na risotto: 3 litry bulionu z kurczaka, 2 szczypty szafranu, 125g zielonego groszku, 100 ml oliwy, 10 posiekanych szalotek, 1 posiekany ząbek czosnku, 500g ryżu do risotto, 125g serka mascarpone, 50g parmezanu. SPOSÓB WYKONANIA: Zagotować bulion z szafranem. Gotować do zredukowania o połowę czyli ok. 30 minut. Groszek blanszować ok. 1 minuty, odcedzić i przepłukać zimną wodą. Rozgrzać oliwę i smażyć szalotki przez 2 minuty. Dodać ryż i smażyć 2 minuty. Dodać 1/3 bulionu i gotować ok. 6 minut. Powtórzyć dwa razy. Ryż powinien gotować się ok. 18 minut. Doprawić solą i pieprzem, a tuż przed podaniem wmieszać mascarpone, parmezan i groszek. Każdą eskalopkę delikatnie rozbić przez folię. Kawałki proscutto przekroić na połowę. Na każdej escalopce układać listek szałwii. Przykryć kawałkiem proscutto. Dobrze docisnąć. Doprawić solą i pieprzem. Smażyć na rozgrzanej oliwie przez minutę od strony proscutto. Odwrócić i smażyć kolejną minutę. Ryż wyłożyć na 6 talerzy. Na każdej porcji ryżu układać po 3 eskalopki. Podawać. 