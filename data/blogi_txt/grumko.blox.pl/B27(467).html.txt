Ptasia napisała o fajnym zwyczaju ciągania się za ucho gdy pierwszy raz w danym roku je się sezonowe warzywa lub owoce. Zwyczaj na czasie, bo my w końcu pierwszy raz w tym roku jedliśmy kalafior.  Wiem, że niektórzy tego nie lubią, ale fajnie było poczuć jego zapach w czasie gotowania, a w połączeniu z jajkami smakował świetnie! Smażyliśmy go na maśle, bo margaryna do smażenia jest jak dla nas niezbyt pyszna. Przepis pochodzi ze strony ugotuj.to. P.S. E viva Espana!!;-) SKŁADNIKI: 1 paczka (1/2 kg) mrożonego kalafiora, 5-6 jaj, sól, pieprz, szczypta startej gałki muszkatołowej,1 łyżeczka masła, 1 łyżka margaryny w płynie, 1 łyżeczka posiekanej natki pietruszki.    SPOSÓB WYKONANIA: Kalafior podgotowujemy we wrzącej wodzie (10-15 min) lub - najlepiej - w kuchence mikrofalowej. Na patelni rozgrzewamy margarynę. Gdy z powierzchni rozgrzanej margaryny znikną bąbelki powietrza, wkładamy odsączony z wody i podzielony na małe kawałki kalafior. Smażymy na średnim ogniu, co pewien czas mieszając, aż kalafior się ładnie zrumieni. Zmniejszamy płomień i dodajemy masło. Gdy masło się rozpuści, wlewamy rozbite jajka, przyprawiamy solą, pieprzem i gałką. Smażymy, ciągle mieszając, aż jajka się odpowiednio zetną. Podajemy posypane natką. 