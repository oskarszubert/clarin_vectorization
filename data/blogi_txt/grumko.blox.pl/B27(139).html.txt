SKŁADNIKI: 15 dag bekonu, cebula, po 3 ziarna pieprzu i ziela angielskiego, listek laurowy, ok. 2 szklanek zakwasu na żur, 2 jaja na twardo, 40 dag białego sera, ząbek czosnku, szczypta majeranku, 2 łyżki świeżo startego chrzanu, sól.  SPOSÓB WYKONANIA: Cebulę posiekać i poddusić na patelni. Bekon, cebulę, pieprz, ziele angielskie i listek laurowy zalać 3 szklankami wody i gotować ok. 20 min, a następnie wyjąć bekon pokroić i włożyć z powrotem do zupy. Dodać zakwas, zagotować i do wrzącego barszczu wrzucić ser pokrajany w kostkę oraz jaja podzielone na cząstki. Przyprawić czosnkiem, majerankiem i chrzanem. Można podprawić śmietaną. Podawać z ziemniakami. 