Nawet jak dla nas było to iście ekspresowe tempo.       Tyle co wysłaliśmy nasze zgłoszenie, a już kilka dni później jechaliśmy do Warszawy aby wziąć udział w programie TVNu „Między kuchnią a salonem”.             Z nadesłanych przez nas przepisów jury wyróżniło przepis na „Żeberka w sosie kawowym” i to właśnie dzięki temu daniu zostaliśmy laureatami konkursu „Rodzinne gotowanie” w kategorii dań mięsnych.             Wyróżniony przepis mieliśmy okazję przygotować wspólnie z Andrzejem Polanem, kucharzem, którego pewnie część z Was zna z innego programu TVN-u „Gotuj o wszystko”.      Andrzej okazał się bardzo sympatycznym facetem, który dzielnie wspierał nas w tej nowej   no i nieco stresującej sytuacji.   Wyszło chyba całkiem nieźle, a nas najbardziej cieszyły zasłyszane po programie ciepłe komentarze na temat żeberek;-) 