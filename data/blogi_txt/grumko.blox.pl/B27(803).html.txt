Pierwsze oponki jakie jedliśmy w życiu;-) Chodziły za mną od kilku dni i dużo sobie po nich obiecywałem. Złe nie są, ale w pamięci z pewnością nie zostaną na długo.  W przyszłym roku chyba spróbujemy upiec pączki. Przepis pochodzi z bloga Doroty Moje Wypieki.   SKŁADNIKI: 500 g białego sera (może być zmielony), 3 jajka, 3 łyżki kwaśnej śmietany, 3 łyżki cukru, 1 opakowanie cukru waniliowego - 16 g, 1 łyżeczka sody oczyszczonej, 2 - 3 szklanki mąki (daliśmy 3) SPOSÓB WYKONANIA: Wszystkie składniki umieścić w naczyniu i zagnieść na miękkie, nie klejące ciasto (zacząć od 2 szklanek mąki i w razie potrzeby podsypywać). Ciasto rozwałkować na grubość około 1 cm i wycinać oponki, np. przy pomocy szklanki i zakrętki/kieliszka. Wrzucać na głębszy, rozgrzany olej, smażyć z obu stron, osączyć z tłuszczu na bibule, posypać obficie cukrem pudrem. 