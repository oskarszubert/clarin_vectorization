Kolejny pyszny grecki przepis, którego nazwa w oryginale brzmi "Avga me sikotakia poulion". Jedliśmy to danie na śniadanie, ale jest tak pożywne, że można by je zjeść na obiad czy też wczesną kolację. Przepis pochodzi z książki Traditional Greek Cooking. SKŁADNIKI: 25 dag wątróbek drobiowych, 4 łyżki oleju, 1 pokrojona w plastry średnia cebula, 1 posiekana zielona papryka, 1 ząbek czosnku, 4 łyżki białego wytrawnego wina, 1 filiżanka soku pomidorowego, 4 jajka, sól i pieprz    SPOSÓB WYKONANIA: Pokroić wątróbkę na niewielkie kawałki, umyć i osuszyć. Rozgrzać olej i smażyć wątróbkę. Posolić, popieprzyć, dodać cebulę, zieloną paprykę, ząbek czosnku i sok pomidorowy. Zmniejszyć ogień i dusić 15 - 20 minut. Kiedy sos zgęstnieje, wbijać po jednym jajku, wymieszać. Przykryć pokrywką i dusić kolejne 5 minut do momentu aż jajka będą gotowe. 