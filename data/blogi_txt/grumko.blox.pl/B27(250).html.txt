Już drugi raz w Wigilię jedliśmy zupę migałową. Tym razem według przepisu z serwisu Moje Gotowanie. Smakowała super i pewnie za jakiś czas tak dla urozmaicenia powtórzymy ten przepis. SKŁADNIKI: 15 dag migdałów w płatkach, 4 szklanki mleka, 10 łyżek cukru, łyżeczka cukru wanilinowego, 2 łyżki mąki ziemniaczanej, 4 łyżki śmietany 22%, kawałek kory cynamonu, 4 kromki chleba tostowego, łyżka masła    SPOSÓB WYKONANIA: Mleko zagotować z cukrem, cukrem wanilinowym i cynamonem. Migdały zrumienić na suchej patelni. Śmietanę połączyć z mąką, wlać mleko, dodać migdały, zagotować stale mieszając. Wyjąć cynamon. Chleb pokroić w kostkę i zrumienić na maśle na patelni lub w brytfannie w temp. 180°C. Zupę podawać z grzankami. 