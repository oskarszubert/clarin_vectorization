To z pewnością jeden z najbardziej oryginalnych pod względem smaku deserów jaki tej pory jedliśmy. Niestety nie do końca nas zachwycił. O ile nasze zeszłoroczne eksperymenty z gałką muszkatołową były świetne, to tym razem gałka w połączeniu ze słodkim ciastem nie zdała egzaminu. Tak więc samo ciasto tak, ale z kremem muszkatołowym to już niekoniecznie Przepis pochodzi ze strony Vietnamese Recipes.  Wietnam: Ciasto z mango z muszkatołowym kremem SKŁADNIKI: 25 dag niesolonych podpieczonych orzechów macadamia - u nas orzechy nerkowca, 3 duże owoce mango, 25 dag masła, 25 dag drobnego cukru, 5 ml ekstraktu z wanilii, 4 duże jajka, 25 dag mąki, 7,5 g proszku do pieczenia, 5 dag posiekanych i podpieczonych orzechów macadamia - u nas orzechy nerkowca, 500 ml double cream, 5 g gałki muszkatołowej, 1 mango pokrojone w plasterki. U nas dodatkowo 2 łyżeczki cukru pudru do bitej śmietany. SPOSÓB WYKONANIA: Rozgrzać piekarnik do 170 stopni. Wysmarować masłem kwadratową foremkę o boku ok. 20 - 25 cm. Zmiksować orzechy. Obrać owoce, zachowując jak najwięcej soku. Zmiksować miąższ z zachowanym sokiem. Do ciasta potrzebna jest szklanka puree z mango. Masło utrzeć do białości z wanilią i połową cukru. Dodać resztę cukru i zmiksować na gładką masę. Miksując dodawać pojedynczo jajka. W drugiej misce wymieszać zmiksowane orzechy, mąkę oraz proszek do pieczenia. Wymieszać z masą maślaną oraz pulpą z mango. Przełożyć na blaszkę. Posypać orzechami. Na wierzchu ułożyć kilka plasterków mango. Piec przez godzinę. Ostudzić i wyjąć z blaszki. Śmietanę ubić z gałką muszkatołową i cukrem pudrem. Ciasto pokroić na kawałki i podawać z kawałkami mango oraz kremem muszkatołowym. 