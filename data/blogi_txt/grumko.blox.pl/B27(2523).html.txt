Polska: Mus z szynką ŹRÓDŁO: "Kuchnia polska: 1000 najlepszych przepisów". SKŁADNIKI: 25 dag szynki, 3/4 szklanki sosu beszamelowego, 2 łyżki koncentratu pomidorowego, pół szklanki śmietany – zastąpiliśmy majonezem, 2 żółtka, 1 i pół łyżeczki żelatyny, sól i pieprz. SPOSÓB WYKONANIA: Żelatynę wymieszać z kilkoma łyżkami zimnej wody, odstawić na 10 minut. Podgrzać, mieszając do rozpuszczenia żelatyny. Szynkę pokroić jak najdrobniej, po czym wymieszać z pozostałymi składnikami. Przyprawić do smaku. Powstały mus przełożyć do natłuszczonych małych foremek. Wstawić do lodówki na ok. 5 godzin. Danie podawać ozdobione gałązkami pietruszki lub szczypiorku. 