Po węgierskich to kolejne smaczne jajka najpierw faszerowane, a później zapiekane. Jak widzicie zapiekaliśmy je z chlebem co sprawiło, że łatwiej nam było ułożyć jajka w kokilkach, a przy okazji mieliśmy gotowe pieczywo do śniadania. Przepis pochodzi z książki "The Cuisine of Latvia".   SKŁADNIKI: 8 ugotowanych na twardo jajek, 3 łyżki posiekanej natki i koperku, pół szklanki śmietany, pół szklanki tartego sera, 3 łyżki masła, majonez , sól, zielenina.SPOSÓB WYKONANIA: Jajka przekroić na połówki. Wyjąć żółtka i utrzeć je z masłem, zieleniną, solą i śmietaną. Farszem nadziewać białka i składać je razem, żeby wyglądały jak całe jajko. Ułożyć w naczyniu żaroodpornym. Posypać serem, obłożyć kawałeczkami masła i zapiekać przez 10 - 12 minut. Podawać z majonezem. Przed podaniem posypać zieleniną. 