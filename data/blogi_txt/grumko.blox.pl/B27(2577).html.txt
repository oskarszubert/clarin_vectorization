Rolada z żółtego sera i parówek ŹRÓDŁO: Przepis pochodzi z Książeczki z serii Poradnika Domowego Przepisy czytelników: Coś na ząb. SKŁADNIKI: 50 dag żółtego sera, 2 serki topione, 5 dag masła, 3 jajka ugotowane na twardo, 3 parówki, pęczek szczypiorku, garść kiełków fasoli lub soi, sól i pieprz. SPOSÓB WYKONANIA: Żółty ser włożyć na chwilę do gorącej, przegotowanej wody, po czym osączyć na sicie. Serki topione utrzeć w misce z masłem. Dodać drobno posiekane parówki, jajka i szczypiorek, a następnie kiełki i przyprawy. Wymieszać. Ser rozwałkować na podłużny placek. Rozsmarować na nim masę parówkową i mocno zrolować. Schłodzić w lodówce, by dobrze stężała. Gotową roladę pokroić w plastry. Podawać z keczupem, sałatą i pieczywem. 