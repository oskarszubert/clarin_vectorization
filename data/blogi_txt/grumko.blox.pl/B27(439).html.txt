W oryginalnym przepisie, który pochodzi ze strony moulinex.pl w roli głównej występuje świeży tuńczyk. Nam nie udało się go kupić, więc użyliśmy dorsza. Całość wyszła zjadliwie, ale bez żadnej rewelacji. Myślę, że gdyby przygotować danie w tradycyjny sposób to byłoby lepsze, bo przecież składniki sosu - które zwróciły moją uwagę - są bardzo fajne i zapowiadały kulinarny sukces. To wczorajsze doświadczenie utwierdziło nas tylko w przekonaniu, że mikrofala nie nadaje się do gotowania, a co najwyżej do rozmrażania i podgrzewania produktów.   SKŁADNIKI: 600 g świeżego tuńczyka, 2 łyżki stołowe oliwy z oliwek, wyciśnięty sok z 1 cytryny, 1 łyżeczka oregano, 2 ząbki czosnku, 1 puszki pomidorów bez skórek, 100ml białego wina, pół pęczka bazylii, sól, pieprz    SPOSÓB WYKONANIA: Pokrój tuńczyka w dużą 3-centymetrową kostkę i wrzuć go do naczynia szklanego. Dodaj oliwy, oregano, 8 listków bazylii oraz białe wino. Dodaj sól i pieprz. Wymieszaj wszystko a następnie wstaw do lodówki na godzinę. Dodaj do naczynia obrane ze skórki, zmiażdżone pomidory wraz z sokiem cytrynowym i posiekanym czosnkiem. Dobrze wymieszaj. Przykryj folią i w zależności od posiadanej kuchenki mikrofalowej gotuj przez 8 minut - przy mocy 900W lub 10 minut - przy mocy 850W. 