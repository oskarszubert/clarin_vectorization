Bardzo smaczny chłodnik i to nie tylko na upalne dni;-) Kardamonu dodaliśmy dwa razy więcej, a i tak nie był on za mocno wyczuwalny. Praktycznie pozostawia na końcu przyjemnie ostrawy posmak. Przepis pochodzi ze strony strawberry-recipes.com. SKŁADNIKI: 70 dag truskawek, pół litra jogurtu naturalnego, 125 ml soku z pomarańczy, 12,5 dag cukru, 125 ml wody, 1/8 łyżeczki zmielonego kardamonu.SPOSÓB WYKONANIA: Zmiksować truskawki. Cały czas miksując dodawać jogurt. Przełożyć do dużej miski. Dodać sok z pomarańczy, cukier, wodę oraz kardamon. Dokładnie wymieszać. Schłodzić w lodówce przez godzinę. Przybrać truskawkami lub listkami mięty. 