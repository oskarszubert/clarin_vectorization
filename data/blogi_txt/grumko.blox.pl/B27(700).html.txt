W sobotę robiliśmy próbny rozruch frytkownicy, którą otrzymaliśmy za udział w akcji "Gotujemy po polsku!" W książce "Traditional Greek Cooking" znalazłem przepis, który idealnie nadawał się do testów, bo i są w nim frytki, i w czasie gotowania kurczaka powstaje gęsty pomidorowy sos, więc dodatek keczupu czy też koncentratu pomidorowego staje się zbędny. Mieliśmy fajną zabawę, a i danie nam smakowało;-) SKŁADNIKI: kurczak o wadze ok. 1,5 kg, 1 kg ziemniaków, 2 łyżki masła, 1 szklanka oleju, 1 cebula, 1 puszka posiekanych pomidorów z puszki, sól, pieprz.    SPOSÓB WYKONANIA: Kurczaka podzielić na 6 porcji, Rozgrzać masło i trochę oleju, obsmażyć kurczaka wraz z posiekaną cebulą. Dodać pomidory z puszki, sól, pieprz, oraz odrobinę wody. Gotować ok godziny. Kiedy kurczak jest miękki rozgrzać resztę oleju i usmażyć ziemniaki. Kurczaka podawać z gęstym sosem oraz frytkami. 