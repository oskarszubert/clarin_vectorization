Można powiedzieć, że ten przepis - pochodzący z książki "300 Traditional Recipes. Greek Cockery" - to taka grecka alternatywa dla naszych pieczarek duszonych ze śmietaną. Najważniejsze, że bardzo dobra, a jedliśmy te pieczarki z kotlecikami ziemniaczano - serowymi.    SKŁADNIKI: pół kilograma pieczarek pokrojonych na kawałki, 2-3 średnie cebule, szklanka białego wytrawnego wina, pół szklanki oliwy, trochę rozmarynu i koperku, 1 liść laurowy, 2 posiekane ząbki czosnku, 1 łyżka koncentratu pomidorowego, sól i pieprz.    SPOSÓB WYKONANIA: Rozmieszać koncentrat pomidorowy z małą ilością wody. Wlać do rondla razem z winem i oliwą. Gotować 10 minut. Dodać pozostałe składniki i gotować kolejne 20 minut. Przed podaniem wyjąć liść laurowy. 