To pierwsze racuchy z jabłkami, które przygotowaliśmy samodzielnie. Szczególnie do gustu przypadły Irenie, bo po pierwsze bardzo lubi jabłka, a po drugie jest miłośniczką obiadów na słodko. Mi również zasmakowały i to do tego stopnia, że nawet dojadłem na zimno dwa racuszki, które nam zostały;-) Przepis pochodzi z bloga Myszy pt. Kolor i smak.   SKŁADNIKI: 250 g mąki, 2 jajka, 1/2 łyżeczki soli, 1/2 szklanki mleka, 1/2 szklanki mineralnej wody gazowanej, 3 jabłka, cynamon, cukier puder, olej do smażenia .   SPOSÓB WYKONANIA: Mąkę wymieszać z jajkami, solą, mlekiem i wodą mineralną. Ciasto nie powinno być ani za gęste, ani za rzadkie. W razie potrzeby dodać odpowiednio więcej mąki/wody. Jabłka obrać, wykroić gniazda nasienne, pokroić w krążki, posypać cynamonem, połączyć z ciastem. Smażyć na rozgrzanym oleju. Posypać cukrem pudrem. 