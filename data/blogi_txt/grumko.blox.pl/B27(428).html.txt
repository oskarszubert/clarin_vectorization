Suwlaki czyli inaczej greckie szaszłyki. Jedliśmy już kilka ich wersji, ale po raz pierwszy z dodatkiem do marynaty kolendy i liści laurowych. Wyszło smacznie, a mięso zajadliśmy z dodatkiem marynowanych pieczonych bakłażanów i pomidorów z serem feta. Przepis pochodzi ze strony kuchnia.tv.    SKŁADNIKI: wieprzowina np. z łopatki. Marynata: starta na tarce cebula, 3-4 łyżki octu z czerwonego wina, łyżka rozgniecionych nasion kolendry, kilka listków laurowych, łyżka oregano, oliwa.    SPOSÓB WYKONANIA: Mięso pokroić na niezbyt duże kawałki. W misce wymieszać składniki marynaty. Włożyć pokrojone mięso, wymieszać, tak, by pokryło się marynatą. Przykryć folią, odstawić na co najmniej dwie godziny do lodówki. Po tym czasie wyjąć z marynaty i nabić na namoczone uprzednio patyczki do szaszłyków, zostawiając przerwę między kawałkami. Piec na gorącym grillu lub patelni grillowej. 