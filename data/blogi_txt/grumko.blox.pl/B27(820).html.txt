Kedgeree to bardzo smaczne danie składające się głównie z ryby, gotowanego ryżu oraz jajek. Zostało wymyślone przez Szkotów i zawędrowało z nimi min. do Indii skąd wróciło z dodatkiem przypraw takich jak curry, kurkuma czy też kolendra. W przepisie, który podajemy poniżej, a pochodzącym ze strony fishcooking, użyta jest ryba wędzona, którą z powodzeniem zastąpiliśmy kawałkami filetów z łososia i grenadiera. SKŁADNIKI: pół szklanki dzikiego ryżu, 1 szklanka długo ziarnistego białego ryżu np. basmati lub jaśminowego, 2 łyżki masła, 1 łyżka pasty curry lub curry w proszku, 1 posiekana żółta cebula, 1 i 3 szklanki bulionu rybnego lub z kurczaka, 45 dag wędzonego łupacza, łososia lub innej wędzonej ryby, 4 jajka ugotowane na twardo, 2 łyżki posiekanej natki pietruszki lub szczypiorku, sól i świeżo mielony pieprz do smaku. SPOSÓB WYKONANIA: W osolonej wodzie gotować dziki ryż do miękkości czyli ok. 40 minut. W międzyczasie usmażyć cebulę z pastą lub proszkiem curry. Dodać biały ryż. Smażyć 2 - 3 minuty. Zalać bulionem i gotować do miękkości. Dziki i biały ryż wymieszać. Mięso ryby podzielić na mniejsze porcje. Dodać do ryżu. Dodać natkę, doprawić solą i pieprzem, wymieszać. Jajka pokroić na ćwiartki i ozdobić nimi potrawę. Serwować w na ciepło lub w temperaturze pokojowej z czerwonym winem lub piwem. 