Hiszpania: Ryba pieczona z papryką, chili i ziemniakami ŹRÓDŁO: "Cooking Spanish" Wydawnictwo Whitecup. SKŁADNIKI: 1,25 kg ryby w całości - u nas 4 pstrągi, 1 cytryna, 60 ml oliwy z oliwek, 80 dag ziemniaków pokrojonych w plasterki, 3 ząbki czosnku pokrojone w plasterki, 3 łyżki posiekanej natki pietruszki, 1 mała czerwona cebula pokrojona w plasterki, 1 mała posiekana suszona papryczka chili, 1 czerwona papryka pokrojona w pierścienie, 1 żółta papryka pokrojona w pierścienie, 2 liście laurowe, 3 – 4 gałązki tymianku, 60 ml wytrawnej sherry.  SPOSÓB WYKONANIA: Rybę umyć i ułożyć w naczyniu. Ze środka cytryny wyciąć dwa cienkie plasterki, a reszty wycisnąć sok i polać nim rybę. Polać dwoma łyżkami oliwy i odstawić na dwie godziny do lodówki. Piekarnik rozgrzać do temperatury 190 stopni. W dużym naczyniu do zapiekania wysmarowanym lekko oliwą ułożyć warstwę z połowy ziemniaków. Posypać czosnkiem, natką, cebulą, chili oraz papryką. Doprawić solą i pieprzem. Przykryć warstwą pozostałych ziemniaków. Podlać 80 ml wody i resztą oliwy. Przykryć folią i piec przez godzinę. Zwiększyć temperaturę do 220 stopni. Rybę z zewnątrz i wewnątrz natrzeć solą, pieprzem, a do środka włożyć listki laurowe i tymianek. Skórę ryby naciąć w czterech miejscach. W nacięcia wsunąć połówki plasterków cytryny. Rybę ułożyć na ziemniakach. Piec bez przykrycia przez 30 minut aż skórka ryby będzie złocista i chrupiąca – my dla uzyskania chrupiącej skórki przed ułożeniem ryby na ziemniakach podsmażyliśmy ją na patelni grillowej. Upieczoną rybę polać sherry i piec jeszcze 3 minuty. Podawać. 