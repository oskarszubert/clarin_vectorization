A oto obiecany dwa dni temu przepis na domową wersję pastę tahini, którą można bardzo szybko zamienić w pyszny sos. Nam sezam najwygodniej miksowało się w młynku do kawy, ale nic nie stoi na przeszkodzie by zrobić to w blenderze, tyle tylko, że zajmie to trochę więcej czasu. Pasta wyszła świetnie, a dzięki temu, że nasiona zostały wcześniej podpieczone, jest bardziej aromatyczna od tej, którą można kupić w sklepie. Z resztą przekonajcie się o tym sami;-) Przepis pochodzi z serwisu HowCast.Com i jest również naszą propozycją w Festiwalu Kuchni Arabskiej, który zorganizowała Panna Malwinna.  Liban: Pasta tahini / Sos tahiniSKŁADNIKI: 4 szklanki ziaren sezamu, 1/4 szklanki oleju sezamowego lub zwykłego, 3 łyżki soku z limonki, 1 drobno posiekany ząbek czosnku, 1/4 łyżeczki soli, 5 łyżek wody.SPOSÓB WYKONANIA: Rozgrzać piekarnik do temperatury 175 stopni. Nasiona sezamu wysypać na blachę i piec ok. 8 - 10 minut aż będą lekko brązowe. W czasie pieczenia kilka razy potrząsać blachą aby sezam się nie przypalił. Ostudzić. Sezam wsypać do blendera i miksować na pastę przez około 5 minut. Dodać olej i dokładnie zmiksować na kleistą pastę, którą można przechowywać przez 3 miesiące w lodówce. Jeśli chcemy z pasty zrobić sos tahini, to pół szklanki pasty miksujemy z sokiem z limonki, czosnkiem, solą i wodą. 