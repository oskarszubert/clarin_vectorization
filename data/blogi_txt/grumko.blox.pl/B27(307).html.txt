Kiedy zobaczyłem ten przepis na blogu Moje gotowanie nad Atlantykiem to przypomniały mi się nasze wakacje w Turcji. W jadalni w porze śniadaniowej jeden z kucharzy smażył na bieżąco tosty panierowane właśnie w jajku. Do nich plasterek szynki oraz sera i było ekstra śniadanko. W wersji Agnieszki tosty są składane no i w środku ta słonawa bryndza: pychota!! SKŁADNIKI: 8 kromek chleba tostowego najlepiej pełnoziarnistego, ok. 100-150g bryndzy, mąka do obtoczenia chleba, 1 duże jajko, 1/4 szklanki mleka, sól i pieprz do smaku , masło do smażenia SPOSÓB WYKONANIA: Smarujemy grubo 4 kromki chleba bryndzą (im więcej tym lepiej, ale bez przesady, żeby nie wypłynęła bokiem przy smażeniu), nakrywamy je pozostałymi kromkami. Na płaskich talerzykach przygotowujemy: mąkę oraz jajka roztrzepane z mlekiem, solą i pieprzem. Obtaczamy złożone kromki z obu stron najpierw w mące, a następnie moczymy w jajkach i natychmiast smażymy na patelni na rozgrzanym maśle. Możemy osączyć na papierowych ręcznikach po usmażeniu. 