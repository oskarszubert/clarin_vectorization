Gorenjska prata to danie, które konsystencją można porównać do salcesonu lub pasztetu. Ponieważ głowizna wędzona jest u nas nie do dostania to użyliśmy mięsa z wędzonych udek kurczaka. Gotową masę piekliśmy w prostokątnej foremce, a jedliśmy ją na zimno z dodatkiem sosu chrzanowego. Pycha!! Przepis pochodzi ze strony slovenia.info.    SKŁADNIKI: 1 kg białego chleba, 1 kg. mielonego, wędzonego mięsa wieprzowego najlepiej głowizny, 15 jajek, 5 ząbków czosnku, pęczek natki, 1 cebula, tłuszcz, SPOSÓB WYKONANIA: Chleb pokroić w małą kostkę i wymieszać z jajkami. Odstawić na 24 godziny do lodówki. Do masy dodać mięso, drobno posiekany czosnek, natkę pietruszki oraz cebulę usmażoną na tłuszczu. Bardzo dokładnie wymieszać. Jeśli masa jest zbyt sucha dodać jajko. Uformować w bochenek i owinąć w wieprzową siateczkę. Piec w temperaturze 170 stopni. Po 30 minutach obniżyć temperaturę i piec do zbrązowienia. Pokroić w plastry. Podawać na ciepło lub zimno. 