Francja: Ragout wieprzowe ŹRÓDŁO: Celtnet.Org.Uk. SKŁADNIKI: 90 dag wieprzowiny pokrojonej w 2,5 cm kostkę, 3 duże posiekane cebule, 10 posiekanych ząbków czosnku, 3 łyżki oliwy z oliwek, 1 łyżka mąki, 1 szklanka białego wytrawnego wina, 1/4 szklanki koniaku lub brandy, 1 szklanka bulionu z kurczaka, 1 puszka puree pomidorowego, 1 listek laurowy, pół łyżeczki suszonego tymianku, sól, pieprz i gałka muszkatołowa do smaku, 2 łyżki suszonej pietruszki.  SPOSÓB WYKONANIA: Na patelni rozgrzać oliwę. Wieprzowinę obsmażać razem z czosnkiem i cebulą przez ok. 5 minut. Dodać mąkę, wymieszać i gotować minutę. Wmieszać wino i koniak, doprowadzić do wrzenia. Wmieszać bulion i puree. Dodać przyprawy, gotować na małym ogniu pod przykryciem przez ok. 45 minut. 