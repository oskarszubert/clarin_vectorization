Po porannej zupie muszkatołowej zapraszamy Was na przepyszną sałatkę, która nie wiedzieć czemu skojarzyła nam się z włoską caprese;-) Przepis pochodzi z książki "Potrawy z makaronu " Wydawnictwa Parragon. SKŁADNIKI: 2 łyżki orzeszków piniowych, 175g makaronu świderki, 1 łyżka oliwy z oliwek, 6 pomidorów, 225g sera mozzarella, 1 duże awocado, 2 łyżki soku z cytryny, 3 łyżki świeżej bazylii, posiekanej, sól i pieprz, gałązki świeżej bazylii do dekoracji. Na sos: 6 łyżek oliwy z oliwek extra virgin, 2 łyżki octu z białego wina, 1 łyżeczka musztardy francuskiej, szczypta cukruSPOSÓB WYKONANIA: Orzeszki piniowe wysypać na papier do pieczenia i prażyć 2-3 minuty na grillu lub ruszcie, wyjąć i odstawić do ostygnięcia. W dużym rondlu z lekko osoloną wrzącą wodą i dodatkiem oliwy ugotować makaron na półmiękko. Odcedzić, zahartować, ponownie odcedzić i odstawić do ostudzenia. Pomidory i ser mozzarella pokroić w cienkie plastry. Awokado przekroić na pół, usunąć pestkę i obrać. Pokroić wzdłuż na cienkie plastry. Skropić sokiem z cytryny, aby nie zmieniło barwy. Aby przygotować sos należy wymieszać wszystkie składniki, doprawiając do smaku solą i pieprzem. Na dużym półmisku układać plastry pomidorów, sera mozzarella i awokado. Makaron wymieszać z połową sosu i posiekaną bazylią. Doprawić do smaku. Nałożyć na środek przygotowanego półmiska i polać pozostałym sosem. Posypać orzeszkami piniowymi i udekorować gałązkami bazylii. Podawać bezpośrednio po przygotowaniu. 