Uganda: Ryba z sosem z mielonych orzeszków ŹRÓDŁO: Celtnet.Org.Uk. SKŁADNIKI: sól i pieprz do smaku, 1 szklanka oleju do smażenia, 1 cała sprawiona ryba o wadze od pół kg do 90 dag (można użyć filetów), 1-2 posiekane cebule, pół szklanki masła orzechowego lub pasty przygotowanej ze zmielonych prażonych orzeszków ziemnych, 1 łyżka przyprawy curry w proszku. SPOSÓB WYKONANIA: Jeśli mamy całą rybę: każdy bok ryby pokroić na 3 kawałki, posypać solą i pieprzem. Jeśli mamy filety: posypujemy je solą i pieprzem. Na dużej patelni rozgrzać olej do wysokiej temperatury i usmażyć na nim rybę na złoty kolor, raz obracając. Zmniejszyć płomień i smażyć jeszcze parę minut. Rybę zdjąć z patelni, przykryć i umieścić w ciepłym miejscu. Pod patelnią ponownie zwiększyć płomień, na olej na którym smażyła się ryba dodać cebulę i usmażyć. Gotową cebulę ułożyć na usmażonych wcześniej kawałkach ryby. Zmniejszyć płomień pod patelnią i dodać masło orzechowe i przyprawę curry, dokładnie wymieszać z olejem na patelni. Zmniejszyć płomień na minimalny, powoli wmieszać wodę - ok. 1 szklanki wody, tak, by powstał gładki sos. Gotowym sosem polać rybę. Serwować z ryżem. 