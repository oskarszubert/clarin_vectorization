Malawi: Sałatka z karczochów i pomarańczy ŹRÓDŁO: Recipes.Wikia.Com. SKŁADNIKI: 4 karczochy - ok. 90 dag - dodaliśmy karczochy z puszki, 1 przekrojona wzdłuż cytryna, 4 pomarańcze, 6 rzodkiewek pokrojonych w plasterki, 12 oliwek Kalamata, 2 łyżki oliwy z oliwek, pół łyżeczki słodkiej papryki, sól do smaku.  SPOSÓB WYKONANIA: Karczochy ugotować z dodatkiem połówki cytryny. Ostudzić i obrać. Pokroić na kawałki. Skropić sokiem z drugiej połówki cytryny - my korzystaliśmy z karczochów z puszki, które nie wymagają dodatkowej obróbki. Pomarańcze obrać z białych skórek i wypestkować. Na talerzykach układać kawałki pomarańczy i karczochy. Przybrać plasterkami rzodkiewek i oliwek. Doprawić solą i papryką. Polać oliwą i podawać. 