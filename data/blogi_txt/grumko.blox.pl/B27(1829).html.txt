Krótko przed wakacjami polecaliśmy Wam pyszne kotleciki z tuńczyka i ziemniaków. Dziś trochę podobny przepis, tyle, że tutaj masa z tuńczyka i ziemniaków stanowi podstawę farszu. Jest to fajny pomysł na jajka i trochę szkoda, że już po świętach, bo byłaby to świetna propozycja na wielkanocny stół;-) Przepis pochodzi ze strony MaldivianRecipes.Com. Malediwy: Kulki z tuńczyka i ziemniaków / BiscutlusSKŁADNIKI: 2 puszki tuńczyka, 250 g ziemniaków puree, 2 pokrojone w plasterki cebule, 1 rozgnieciony ząbek czosnku, 2 papryczki wiśniowe posiekane, sok z 2 limonek, 1 łyżeczka mielonego pieprzu, 6 jajek ugotowanych na twardo i przekrojonych na połówki, sól do smaku, olej do głębokiego smażenia. Do panierowania: 200 g bułki tartej, 2 jajka.SPOSÓB WYKONANIA: Zmiksować cebulę z czosnkiem, chili oraz solą. Dodać sok z limonki i wymieszać. Dodać ziemniaki, tuńczyka i pieprz. Wymieszać. Dodać pozostałe składniki za wyjątkiem połówek jajek oraz oleju. Dokładnie wymieszać. Na każdą połówkę jajka nałożyć masę tak, by uformować kulki. Panierować w jajkach i bułce tartej. Smażyć na złoto w głębokim oleju. Osączyć na papierowym ręczniku i podawać. 