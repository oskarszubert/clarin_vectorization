Przepis pochodzi ze strony MyRecipes.Com i jest również naszą propozycją przygotowaną w ramach akcji "Wielkanocne Smaki", którą zorganizowała już po raz drugi koleżanka Mirabelka. Świąteczny sernik Pina ColadaSKŁADNIKI: 6 łyżek masła, 1 i 3/4 szklanki pokruszonych ciasteczek, 3/4 szklanki posiekanych podpieczonych orzechów pecan – u nas orzechy nerkowca, 1 łyżka cukru, 75 dag serka kremowego, 1/2 szklanki cukru, 5 dużych jaj, odsączony i rozgnieciony ananas z puszki o wadze 25 dag, 1 szklanka śmietanki kokosowej, 1 szklanka kwaśnej śmietany, 1/3 szklanki jasnego rumu, 4 łyżeczki ekstraktu kokosowego. Glazura: łyżka skrobi kukurydzianej, łyżka wody, puszka ananasa 25 dag, 1/4 szklanki cukru, 2 łyżki soku z limonki. Dekoracja: bita śmietana i podpieczone wiórki kokosowe SPOSÓB WYKONANIA: Tortownicę wysmarować tłuszczem. Wymieszać 4 pierwsze składniki. Masę włożyć do tortownicy i ubić na dnie i bokach do wysokości 2 cm. Mikserem na średnich obrotach ubijać serek kremowy z 1/2 szklanki cukru przez 3 minuty. Następnie nadal miksując dodawać po jednym jajku. Dodać ananasa i następne 4 składniki, ubijając do wymieszania. Wylać mieszaninę na ciasteczkowy spód przygotowany w tortownicy. Piec 1 godzinę i 15 minut w temperaturze 170 stopni C, do momentu gdy środek ciasta jest prawie ścięty. Wystudzić na kratce. Przygotować glazurę: wymieszać skrobię z wodą, następnie z rozgniecionym ananasem, cukrem i sokiem z lemonki. Całość wlać do rondelka i gotować na średnim ogniu, mieszając ok. 5 minut lub do zgęstnienia i momentu gdy pojawią się bąbelki. Zdjąć z ognia i wystudzić. Rozprowadzić glazurę na wierzchu sernika. Przykryć i chłodzić w lodówce minimum 8 godzin. Udekorować przed podaniem. 