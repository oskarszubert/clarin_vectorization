Bardzo smaczna i kolorowa sałatka na miły początek dnia;-) Przepis pochodzi z książki A Taste of Puerto Rico/Yvonne Ortiz 1994.  Portoryko: Biały ser z sałatką owocową i limonkowo - miodowym dressingiem SKŁADNIKI: 1 papaja - użyliśmy z puszki, 2 średnie mango, 1 mały ananas, pół szklanki soku z limonki, 4 łyżki miodu, 45 dag białego sera pokrojonego na kawałki, listki mięty do dekoracji.SPOSÓB WYKONANIA: Owoce obrać i pokroić na kawałki. Wymieszać sok z limonki i miód. Polać sosem owoce. Wymieszać. Owoce i ser przełożyć do 6 miseczek. Przybrać miętą i podawać. 