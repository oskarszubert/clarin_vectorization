Grzanki z boczkiem ŹRÓDŁO: "Pizze, grzanki, zapiekanki". SKŁADNIKI: 4 kromki pieczywa tostowego, 8 cienkich plasterków wędzonego boczku, 4 plastry sera ementaler, 2 łyżki musztardy, 2 łyżki masła, 8 świeżych lub mrożonych śliwek. SPOSÓB WYKONANIA: Kromki chleba zapiec na jasnozłoty kolor, posmarować masłem i musztardą. Ze śliwek wyjąć pestki, pokroić w ósemki. Na każdej kromce ułożyć plaster boczku, a na nim kawałeczki śliwek, przykryć drugim plasterkiem boczku i plastrem sera. Zapiekać w nagrzanym piekarniku aż ser się stopi. 