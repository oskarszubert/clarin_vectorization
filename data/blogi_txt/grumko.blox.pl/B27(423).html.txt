Śniadanie, które można spokojnie przygotować dzień wcześniej, a rano już tylko się nim ze smakiem zajadać;-) Przepis pochodzi z książki "Traditional Greek Cooking".    SKŁADNIKI: 8 średnich pomidorów, 4 plastry szynki, 4 plastry sera najlepiej graviera, 4 łyżeczki majonezu, 4 ogórki konserwowe, 3 łyżeczki kaparów, 2 jajka na twardo, listki sałaty.    SPOSÓB WYKONANIA: Umyć pomidory, ściąć wierzchołki i wydrążyć miąższ łyżeczką. Posiekać szynkę, ser i ogórki, włożyć do miseczki, dodać kapary i majonez. Dokładnie wymieszać. Powstałą masą nadziać pomidory. Obrać jajka, pokroić na plasterki, każdy z nich położyć na wierzchu pomidora. Schłodzić co najmniej godzinę w lodówce. Podawać na liściach sałaty. 