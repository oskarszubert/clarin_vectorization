Serdecznie witamy w Nowym Roku!! Zanim zaczniemy umieszczać nowe przepisy chcielibyśmy Was poinformować o naszych planach na 2009 rok związanych z prowadzeniem bloga. Mówi się, że podróże kształcą, więc w myśl tego porzekadła od jutra zaczynamy naszą całoroczną zabawę pod hasłem "Z widelcem po Europie". W trakcie kolejnych tygodni chcemy odwiedzić kulinarnie jak najwięcej krajów europejskich i przygotować po kilka dań z kuchni danego narodu. Jak widzicie czeka nas nie lada wyzwanie, ale nie oznacza to, że nie będziemy korzystać również z Waszych ciekawych przepisów;-) Nie zamierzamy również rezygnować z udziału w międzyblgowych akcjach kulinarnych, bo zwykle zaproszenia publikujecie wcześniej, więc nie będzie problemu z dostosowaniem się do Waszych pomysłów. Jak wspomniałem zaczynamy jutro i na dobry początek zatrzymamy się na tydzień w Danii, a następne przystanki to: Norwegia - 09-15.02.2009 Szwecja - 16-22.01.2009 Finlandia - 23-29.01.2009  Jeszcze raz Wszystkiego Dobrego w Nowym Roku! Pozdrawiamy Irena i Andrzej 