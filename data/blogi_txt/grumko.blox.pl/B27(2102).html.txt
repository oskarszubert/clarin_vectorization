Hiszpania: Tortilla z sosem aioli / Tortilla canchonda ŹRÓDŁO: "New Tapas. Today's Best Bar Food from Spain" Fiona Dunlop.SKŁADNIKI: oliwa z oliwek do smażenia, 25 dag pokrojonej w plasterki kiełbasy chorizo lub innej dobrze doprawionej kiełbasy, 2 średnie ziemniaki ugotowane i pokrojone w plasterki, pół małej posiekanej i usmażonej cebuli, 3 rozkłócone jajka, sól i pieprz do smaku. Sos majonezowo - czosnkowy (aioli): 2 ząbki czosnku, sól morska, 1 żółtko, pół szklanki oliwy z oliwek, sok z limonki do smaku, sól i pieprz do smaku.SPOSÓB WYKONANIA: Przygotować sos: czosnek utrzeć z solą. Dodać żółtko. Utrzeć. Cały czas ucierając dodawać małymi porcjami oliwę aż do uzyskania konsystencji majonezu. Doprawić do smaku sokiem z limonki, solą oraz pieprzem. Schłodzić w lodówce. Rozgrzać łyżkę oliwy i przesmażyć na niej szybko chorizo. Dodać ziemniaki oraz cebulę. Wymieszać. W misce wymieszać chorizo, ziemniaki, cebulę oraz jajka. Rozgrzać dwie łyżki oliwy. Wylać masę jajeczną. Smażyć omlet z obu stron. Odstawić na 5 minut. Tortillę podawać posmarowaną aioli. 