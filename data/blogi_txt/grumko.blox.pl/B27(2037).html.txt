Kolejny pomysł na fajne danie mięsne z sosem, do którego świetnie pasuje dodatek ryżu. Przepis pochodzi ze strony AsiaRecipe.Com.  Tajlandia: Zielone curry z wieprzowiną / Gaeng Keow Waan Mau SKŁADNIKI: olej arachidowy, 1/4 szklanki posiekanych szalotek, 1 łyżka posiekanego czosnku, 1 łyżka posiekanego galangalu, 1 łyżka posiekanej trawy cytrynowej, 1/4 szklanki posiekanej kolendry, 60 – 70 dag wieprzowiny pokrojonej w 2,5 cm kostkę, 1 i pół szklanki mleczka kokosowego, 2 łyżki zielonej pasty curry, 1 łyżka tartej skórki z limonki, 1 łyżka posiekanych listków z limonki, 2 łyżki posiekanej tajskiej bazylii – u nas zwykła, sos rybny do smaku, 1 łyżeczka zielonej pasty chili, 2 szklanki groszku. SPOSÓB WYKONANIA: Wymieszać pastę curry z gęstym mleczkiem kokosowym. Podgrzewać do momentu, aż olej zacznie się oddzielać. W osobnym naczyniu rozgrzać olej arachidowy. Dodać szalotki, czosnek, galangal i trawę cytrynową. Smażyć przez minutę. Dodać mięso i smażyć przez 3 minuty do zbrązowienia. Dodać pastę curry rozprowadzoną małą ilością śmietanki kokosowej. Dodać resztkę mleczka kokosowego, liście kolendry, skórkę z limonki, listki z limonki, bazylię, sos rybny i pastę chili. Zagotować. Zmniejszyć ogień i gotować przez 20 minut. Podawać z ryżem, groszkiem i sosem chili. 