Mówi się, że brownies to kwintesencja czekolady. Co w takim razie powiedzieć o takim serniku?;-) To oczywiście pytanie retoryczne, które zrodziło się jednak w naszych głowach podczas degustacji tego boskiego wypieku!! Nie planowałem go dodawać jako propozycji w "Kuchni Wielkanocnej", ale sernik jest tak wspaniały, że gorąco Wam go polecamy jako ciasto na świąteczny stół!! Przepis pochodzi z tej strony.   SKŁADNIKI: 1 szklanka ciasteczek czekoladowych, 1/3 szklanki rozpuszczonego masła, 250 g serka kremowego, 1 szklanka cukru, 2 łyżki kakao, szczypta soli, 225 g pół słodkiej czekolady - daliśmy 125 g gorzkiej i 100 g mlecznej, 4 jajka, pół szklanki kwaśnej śmietany, 1/3 szklanki likieru czekoladowego - u nas domowej roboty, 1 szklanka kwaśnej śmietany, duże płatki czekoladowe. SPOSÓB WYKONANIA: Ciasteczka zmiksować i wymieszać z masłem. Wyłożyć masą blaszkę i piec w temperaturze 160 stopni przez 10 minut. Ostudzić. Zmiksować serek, cukier, sól, kakao. Dodawać pojedynczo jajka. Następnie dodać likier oraz rozpuszczoną czekoladę. Na koniec wmieszać śmietanę. Masę wylać na podpieczony spód. Piec przez 45 55 stopni w temperaturze 160 stopni. Ostudzić. Wstawić na noc do lodówki. Sernik posmarować kwaśną śmietaną i ozdobić płatkami czekoladowymi. 