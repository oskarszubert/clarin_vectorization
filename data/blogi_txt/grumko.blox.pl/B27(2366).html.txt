Włochy: Makaron linguine z sosem carbonara i kiełbasą / Linguine alla carbonara di salsiccia ŹRÓDŁO: „Włoska wyprawa Jamiego” Jamie Oliver.  SKŁADNIKI: 4 białe kiełbaski, oliwa, 4 posiekane grube plastry pancetty, sól morska i świeżo zmielony pieprz, 4 duże żółtka, 500 g makaronu linguine, 100 ml kremówki, 100 g świeżo startego parmezanu, skórka z 1 cytryny, 1 posiekana gałązka natki pietruszki, oliwa z pierwszego tłoczenia.  SPOSÓB WYKONANIA: Kiełbaski obrać z osłonek i uformować z nich małe kulki. Na patelnię wlać kilka łyżek oliwy. Podsmażyć kulki, dodać pancettę i smażyć aż się zrumieni. W międzyczasie ugotować makaron według instrukcji na opakowaniu. W dużej misce ubić trzepaczką żółtka, kremówkę, połowę parmezanu, skórkę cytryny i natkę. Gdy makaron się ugotuje odcedzić go na durszlaku – zachować trochę wody. Gorący makaron przełożyć do sosu jajecznego. Dodać gorące kulki i jeszcze raz wymieszać potrząsając garnkiem. Sos powinien być gładki i jedwabisty. Jeżeli potrawa jest zbyt gęsta to można ją rozprowadzić kilkoma łyżkami wody z gotowania makaronu. Posypać resztą parmezanu, przyprawić do smaku, skropić oliwą i natychmiast podawać. 