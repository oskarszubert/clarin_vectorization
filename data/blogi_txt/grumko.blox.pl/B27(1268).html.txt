Nasza dzisiejsza propozycja śniadaniowa pochodzi z wyspiarskiego państwa na Morzu Karaibskim o nazwie Saint Vincent i Grenadyny. Będąc z Widelcem w tym kraju mieliśmy okazję po raz pierwszy faszerować ogórki i jesteśmy z tego sposobu bardzo zadowoleni. Ogórki miło chrupią w trakcie jedzenia, a i wspaniale smakują z oboma farszami. Przepis na faszerowane ogórki pochodzi z serwisu Caribbean Choice, a jedna z plaż Saint Vincent i Grenadyny wygląda tak.  Saint Vincent i Grenadyny: Ogórki faszerowane SKŁADNIKI: zielone ogórki. Farsz I: 1 posiekane, ugotowane na twardo jajko, 5 dag posiekanej szynki, 2 łyżki majonezu, 1/2 łyżeczki startej cebuli. Farsz II: 5 dag kwaśnej śmietany lub 10 dag serka kremowego, 5 dag sera cheddar, 1/2 łyżeczki startej cebuli, 1/8 łyżeczki białego pieprzu. SPOSÓB WYKONANIA: Przygotować oba farsze mieszając ze sobą składniki. Ogórki przeciąć wzdłuż i wydrążyć z pestek. Wypełnić farszami. Schłodzić. Przed podaniem pokroić na mniejsze kawałki. 