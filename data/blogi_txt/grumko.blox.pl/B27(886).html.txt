Jakoś nie planowałem na te Święta pasztetu. Jednak na kilka dni przed Świętami, kiedy w dodatku Dobra Kuchnia do Dziennika Polska trafiłem na ten przepis, ruszyło mnie sumienie i summa summarum przygotowałem to szybkie, łatwe i smaczne smarowidło. SKŁADNIKI: pół kilograma kurzych wątróbek, pół kostki masła, pół pęczka dymki, 2-3 ząbki czosnku, 1 łyżka koniaku lub whiskey, 2 łyżki śmietany, suszony tymianek, kilka ziaren ziela angielskiego, sól, pieprz.SPOSÓB WYKONANIA: Wątróbki umyć i osuszyć. Na patelni rozgrzać 1 kostki masła. Wrzucić na nie wątróbki i smażyć ok. 5 minut. Usmażone wątróbki przełożyć razem z roztopionym masłem na naczynia. Na pozostałej porcji masła podsmażyć dymkę i posiekany czosnek. Następnie dodać łyżkę alkoholu i delikatnie podpalić. Kiedy alkohol się wypali, dodać śmietanę i ją zredukować. Na koniec doprawić przyprawami. Wszystko przelać do wątróbek i zmiksować na papkę. Schłodzone wstawić do lodówki. 