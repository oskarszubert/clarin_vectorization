Bardzo smaczny sposób na przygotowanie szaszłyków z kurczaka. Mięso zamarynowaliśmy dzień wcześniej, a usmażone na patelni serwowaliśmy z kuskusem cytrynowo - ziołowym. Przepis pochodzi z bloga Caritki.    SKŁADNIKI: 3/4 kg piersi kury (ok 4 szt.), 2 łyżki oliwy, 2 ząbki czosnku oraz mielone przyprawy po łyżeczce: kolendry, kuminu, soli, po pół łyżeczki curry, cynamonu, pieprzu Cayenne.    SPOSÓB WYKONANIA: Czosnek najlepiej utrzeć na pastę w moździerzu, ale może być drobno posiekany, czy z praski. Wszystkie przyprawy wymieszać w oliwie, dodać kurę pokrojona w dużą kostkę (ok 2 cm), wytytlac dokładnie w marynacie i wstawić do lodówki na min 2 godziny (można przygotować dzień wcześniej). Nadziać na patyczki (namoczone min 30min, żeby nie spłonęły) - luźno, tak, żeby nie były sklejone ze sobą. Grillować (6-8 minut obracając raz) na ogniu, elektrycznie czy na patelni. Grill powinien być średnio rozgrzany. 