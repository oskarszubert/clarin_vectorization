Bardzo lubimy dodatek słodkich brzoskwiń do tzw. dań wytrawnych. Do tej pory w ten sposób wykorzystaliśmy je w dwóch przepisach: omlecie po warszawsku i tostach z szynką i brzoskwiniami. Wczoraj w ramach kolacji przygotowaliśmy sobie taką właśnie sałatkę, której smak nas zachwycił. Jest lekka, słodko - kwaśna i chce się ją jeść bez końca;-) Gorąco polecamy!! Przepis pochodzi ze strony cojemy.pl i jest naszą propozycją w zabawie "Morelkowo - brzoskwiniowo", którą zorganizowała Kabamaiga. SKŁADNIKI: 450 g mięsa z kurczaka, ugotowanego, bez skóry i pokrojonego w kostkę, 225 g sera ementaler pokrojonego w kostkę, 425 g brzoskwiń z puszki, odsączonych i pokrojonych, 1 łyżka estragonu posiekanego lub 1 i 1/2 łyżeczki suszonego, 3 łyżki sosu vinaigrette, sól, świeżo zmielony pieprz naturalny SPOSÓB WYKONANIA: Kawałki kurczaka włożyć do salaterki. Dodać do nich ser i brzoskwinie, a następnie delikatnie wymieszać. Posypać estragonem. Sałatkę polać sosem i lekko wymieszać. Doprawić do smaku. 