Co prawda fala upałów już za nami, ale ten chłodnik jest tak pyszny, że można się nim zajadać z równie dużą przyjemnością nawet podczas nieco chłodniejszych dni np. na podwieczorek;-) Przepis pochodzi z książki A Taste of Puerto Rico/Yvonne Ortiz 1994 i jest naszą drugą propozycją w II Letnim Festiwalu Zupy. Portoryko: Chłodnik z mango i rumu / Sopa Fria de Mango y Ron SKŁADNIKI: 5 pokrojonych na kawałki średnich mango, 1 szklanka mleczka kokosowego, 1 szklanka mleka, pół łyżeczki mielonego cynamonu, 3 łyżki miodu, 3 łyżki golden rum, świeżo starta gałka muszkatołowa SPOSÓB WYKONANIA: Zmiksować mango, a następnie przetrzeć przez sitko - my nie przecieraliśmy. Dodać pozostałe składniki za wyjątkiem gałki i dokładnie wymieszać. Chłodnik podawać posypany świeżo starta gałką muszkatołową. 