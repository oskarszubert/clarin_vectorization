Zapachniało i zasmakowło Grecją;-) Miód piniowy z Thassos, a zamiast koniaku Metaxa. Ten pyszny przepis pochodzi ze strony ugotuj.to.    SKŁADNIKI: 1 kg schabu z kością, 1 kg cukinii, 1 gałązka rozmarynu, 2 ząbki czosnku, 2 cytryny, 1 szklanka białego wina, 2 łyżki koniaku, 3 łyżki miodu, 3 łyżki oliwy z oliwek, olej.    SPOSÓB WYKONANIA: Schab szpikujemy przekrojonymi na pół ząbkami czosnku, zalewamy na 2 godziny marynatą z białego wina, soli, pieprzu i połowy rozmarynu. Następnie smarujemy go oliwą i wstawiamy do nagrzanego piekarnika (200 st.C). Pieczemy godzinę, podlewając od czasu do czasu marynatą. Cukinie pokrojone w cienkie plasterki pieprzymy, posypujemy rozmarynem i smażymy na oleju. Schab wyjmujemy z piekarnika, smarujemy sokiem z cytryny wymieszanym z koniakiem i miodem, dookoła układamy cukinie. Ponownie wstawiamy do piekarnika. Podczas pieczenia, jak poprzednio, skrapiamy mięso marynatą. Czekamy około 20 minut, aż schab stanie się złocisty i błyszczący. Podajemy na stół w naczyniu, w którym się piekł. 