Mulligatawny to popularna w Irlandii zupa o indyjskim rodowodzie. Można znaleźć kilka różnych przepisów na jej przygotowanie, a ja ostatecznie zdecydowałem się na wersję z dodatkiem jabłek, które tak bardzo smakowały nam w połączeniu z curry podczas "wizyty" w Danii. Ta zupa również zaskarbiła sobie nasze uznanie, więc i Wam ją gorąco polecamy! Przepis pochodzi ze strony soupsong.com.   SKŁADNIKI: 2 łyżki masła lub oliwy, 2 posiekane łodygi selera naciowego, 1 obrana i posiekane marchewka, 1 duża obrana i posiekana cebula, 1 papryczka chili bez pestek, 4 szklanki rosołu z kurczaka, 1 /4 szklanki soczewicy, sól i pieprz, 1 łyżka curry, pół szklanki mleczka kokosowego lub śmietany kremówki, 1-2 szklanki ugotowanego ryżu, 1/2 - 1 szklanki ugotowanego mięsa z kurczaka, pół szklanki jabłek. SPOSÓB WYKONANIA: Na maśle podsmażyć seler, marchewkę, cebulę oraz papryczkę. Dodać curry i smażyć razem przez minutę. Wlać rosół, dodać soczewicę, doprowadzić do wrzenia . Zmniejszyć ogień i gotować na małym ogniu przez 30 minut. Dodać jabłka, doprawić solą i pieprzem. Całość zmiksować. Dodać mleczko kokosowe i przez chwilę gotować na małym ogniu. Zupę podawać z ugotowanym ryżem, kawałkami kurczaka. Można też dodać jabłka w kawałkach, polać mleczkiem kokosowym, posypać natką pietruszki. 