To chyba jeden z najprostszych przepisów na przygotowanie ciasta, które na dodatek świetnie smakuje!! Przepis pochodzi ze strony WizardRecipes.Com. Wietnam: Ciasto bananowe z orzechami nerkowca / Chuoi Nuong SKŁADNIKI: 3 jajka, 1 szklanka drobnego cukru, 3/4 szklanki śmietany, 1 i pół szklanki mąki, 1,8 kg bardzo dojrzałych bananów, 1 szklanka posiekanych orzechów nerkowca, 1 szklanka świeżo startego kokosu - u nas wiórki kokosowe. SPOSÓB WYKONANIA: Rozgrzać piekarnik do temperatury 180 stopni. Wysmarować masłem i oprószyć mąką dwie tortownice o średnicy ok. 20 cm. Ubić do białości jajka z cukrem. Śmietanę ubijać przez kilka sekund. Wymieszać z jajkami z cukrem. Dodać przesianą mąkę i wymieszać drewnianą łyżką. Obrać banany, rozdrobnić, ale nie miksować. Dodać do masy wraz z orzechami i kokosem. Dokładnie wymieszać. Ciasto wylać do foremek. Piec ok. godziny aż będzie zezłocone. Podawać na ciepło lub zimno. 