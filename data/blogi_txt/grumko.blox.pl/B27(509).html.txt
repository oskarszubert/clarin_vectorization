Ten deser zwrócił moją uwagę już w czasie pierwszego przeglądania  książki pt. "Smaki Hiszpanii" wydawnictwa Parragon. Chociaż pogoda za oknem nie nastraja do używania piekarnika, to mimo wszystko warto było trochę podnieść temperaturę w kuchni by zjeść ten pyszny deser. Jedliśmy go z lodami i uważamy, że tak powinno się go podawać bo jest to bardzo fajne ciepło - zimne połączenie.   SKŁADNIKI: masło do posmarowania, 4 morele podzielone na połówki bez pestek, 4 łyżki płatków migdałowych, 4 łyżki miodu, szczypta mielonego imbiru lub utartej gałki muszkatołowej, lody waniliowe do podanie (niekoniecznie).    SPOSÓB WYKONANIA: Lekko wysmarować masłem naczynie żaroodporne takiej wielkości, aby wszystkie połówki moreli zmieściły się w pojedynczej warstwie. Ułożyć połówki moreli w naczyniu rozciętą stroną do góry. Posypać płatkami migdałowymi i skropić miodem. Posypać imbirem lub gałką. Piec w piekarniku rozgrzanym do 200 stopni przez 12 - 15 minut, aż morele zmiękną, a migdały będą złociste. Wyjąć z piekarnika i podawać od razu z lodami (wg uznania). 