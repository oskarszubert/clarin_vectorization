Dawno nie jedliśmy ciecierzycy, więc z dużą przyjemnością sięgnęliśmy po przepis pochodzący z kuchni gwatemalskiej. Miękka ciecierzyca z kiełbaskami w sosie pomidorowym o lekko wędzonym smaku,  bardzo przypadła nam do gustu, więc i Was gorąco zachęcamy do wypróbowania tego dania. Przepis pochodzi z książki "False Tongues and Sunday Bread. A Guatemalan And Mayan Cookbook".  Gwatemala: Ciecierzyca w pomidorach / Garbanzos En TomateSKŁADNIKI: 25 dag włoskich kiełbasek - użyliśmy kiełbasek debreczyńskich, 3 posiekane plastry bekonu, 1 posiekana duża cebula, 3 posiekane ząbki czosnku, 3 średnie liście laurowe, 1/4 łyżeczki tymianku, 1 posiekana średnia czerwona papryka, 1 łyżka oliwy z oliwek, 2 puszki ciecierzycy, płyn z ciecierzycy, 1 puszka pasty pomidorowej.SPOSÓB WYKONANIA: Usmażyć bekon i kiełbaski. Wyjąc i osączyć na papierze kuchennym. Następnie na łyżce oliwy smażyć przez 3 minuty cebulę, czosnek, liście laurowe, tymianek i paprykę. Dodać ciecierzycę, bekon i kiełbaski. Smażyć 3 minuty. Dodać pastę pomidorową i płyn z ciecierzycy. Dusić na małym ogniu przez 15 minut. 