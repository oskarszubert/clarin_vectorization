Może niektórzy z Was pamiętają, że testowaliśmy już serki topione z pomidorami i orzechami laskowymi. Dziś przyszła pora na szprotki;-) Może to i trochę dziwne zestawienie, ale na prawdę bardzo smaczne. Polecamy! Przepis znalazłem na blogu Pomarańcza i Imbir.    SKŁADNIKI: 100 g wędzonych szprotek, 100 g sera topionego o smaku śmietankowym, mała cebula, pęczek szczypiorku, sok z małej cytryny, sól i pieprz.    SPOSÓB WYKONANIA: Szprotki pozbawić głów i ogonów. Ponieważ Irena nie lubi ości u nas rybki były dokładnie obrane. Dodać ser topiony, sok z cytryny, posiekaną cebulę i zmiksować. Wsypać drobno pokrojony szczypiorek, doprawić solą i pieprzem, wymieszać. 