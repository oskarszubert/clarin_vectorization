W sobotę wybraliśmy się na wycieczkę rowerową do Świerklańca, który według lokalizatora zumi.pl oddalony jest od nas o prawie 15 kilometrów. Była to więc jak na razie nasza najdłuższa wyprawa i trzeba przyznać, że dosyć dzielnie znieśliśmy trudy podróży, co oczywiście było powodem do dumy;-)Świerklaniec to dobrze znane miejsce na Śląsku, które swoją popularność zawdzięcza parkowi położonemu tuż obok zbiornika Kozłowa Góra na rzece Brynica. Na terenie parku znajduje się Pałac Kawalera, który został zbudowany w stylu neobarokowym w latach 1903 - 1906, a aktualnie mieści się w nim hotel, restauracja oraz kawiarnia. Bardzo często mieszkają w nim przebywające na Śląsku znane osobistości, a w weekendy odbywają się w nim przyjęcia weselne. Dodatkowo Park w Świerklańcu to bardzo modne miejsce do robienia ślubnych plenerowych fotek. 