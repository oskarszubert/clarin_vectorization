"Bieraście" to nazwa białoruskiej zapiekanki, której głównymi składnikami są smażone ziemniaki i kawałki kurczaka. Całości dopełnia sos pomidorowy oraz rodzynki i tarte orzechy. Nam to danie bardzo smakowało, a nie wiedzieć czemu nazwaliśmy je na własny użytek białoruskim fast foodem;-) Przepis pochodzi ze strony Belarusian cuisine.   SKŁADNIKI: 400 g mięsa z kurczaka, 8 ziemniaków, 2 cebule, 2 łyżki margaryny, 2 łyżki rodzynek, 1 łyżka startych orzechów, przyprawy. Sos: 1 szklanka kwaśnej śmietany, 1 łyżka masła, 1 łyżka mąki, 2 łyżki pasty z pomidorów.SPOSÓB WYKONANIA: Przygotować sos. Na maśle podsmażyć mąkę, dodać pastę pomidorową i smażyć 7 - 10 minut. Wlać ciepłą śmietanę. Gotować do zgęstnienia. Kurczaka pokroić na mniejsze kawałki i usmażyć na brązowo. Dodać zezłoconą cebulę i połowę sosu. Ziemniaki pokroić w kostkę i usmażyć. Wyłożyć w naczyniu żaroodpornym, przykryć warstwą mięsa, posypać rodzynkami i przykryć pozostałą warstwą sosu. Posypać startymi orzechami. Zapiec w piekarniku. 