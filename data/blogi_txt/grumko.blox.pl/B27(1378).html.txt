Okazuje się, że naleśniki na śniadanie można jeść nie tylko na słodko;-) Bardzo nam w wersji z kiełbaskami i serem smakowały, a szczególne wrażenie zrobił na nas dodatek papryk, które świetnie komponowały się z resztą składników. Polecamy!! Przepis pochodzi z książki Belizeans Favourtie Foods/Erleen Godfrey.  Belize: Naleśniki z kiełbaskamiSKŁADNIKI: Ciasto: 1 rozbełtane jajko, 1 szklanka mąki, pół szklanki mleka skondensowanego, 1 łyżka cukru, 1 łyżka proszku do pieczenia, pół łyżeczki soli. Reszta: 2 i pół łyżki oleju, 1/4 szklanki startego cheddara, 1/4 szklanki posiekanej drobno czerwonej i zielonej papryki, 1 puszka / słoiczek kiełbasek wienerwurst - wykorzystaliśmy parówki.SPOSÓB WYKONANIA: Wymieszać składniki ciasta. Na oleju smażyć naleśniki przez 5 minut. Wyłożyć na nie kiełbaski. Przełożyć na drugą stronę i smażyć do zbrązowienia. Naleśniki podawać posypane serem i papryką. 