Fasolka szparagowa z makaronem i orzeszkami ŹRÓDŁO: Uktv.Co.Uk. UWAGA: Przepis jest naszą propozycją przygotowaną w ramch akcji Warzywa Strączkowe- edycja letnia 2013. SKŁADNIKI: Makaron: 300 g zielonej fasolki szparagowej – końcówki obcięte, 250 g makaronu ryżowego, 80 g podpieczonych i posiekanych orzeszków ziemnych, 3 łyżki posiekanej kolendry, 1 łyżka podpieczonych ziaren sezamu, 200 g kiełków fasoli, skórka z cytryny do podania. Dressing: 1 łyżka oleju sezamowego, 2 łyżki oleju np. rzepakowego, 2 łyżeczki sosu rybnego SPOSÓB WYKONANIA: Przygotować makaron: fasolki szparagowe pokroić na połówki, wrzucić do wrzątku, gotować przez 5 minut, a następnie przelać zimną wodą. Makaron ryżowy wrzucić do garnka z osolonym wrzątkiem, zdjąć garnek z ognia i odstawić na 10 minut, aż makaron zmięknie. Gotowy makaron odcedzić i przelać zimną wodą. W dużej misce wymieszać fasolkę, makaron, orzeszki ziemne, kolendrę, ziarna sezamu i kiełki fasoli. Przygotować dressing: składniki dressingu umieścić w słoiczku, zakręcić wieczko i wymieszać wstrząsając słoiczkiem, do połączenia składników w jednolity sos. Dressingiem polać przygotowany makaron, wymieszać, doprawić solą i pieprzem do smaku. Podawać w temperaturze pokojowej jako sałatkę lub wrzucić na 2-3 minuty na patelnię i podawać na ciepło jako dodatek do mięs. 