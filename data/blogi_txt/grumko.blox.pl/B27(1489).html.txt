Puszyste ziemniaki to nic innego jak zapieczone puree ziemniaczane, które przed wstawieniem do piekarnika miesza się z żółtkami oraz ubitymi białkami. Do naszej wersji dodaliśmy starty żółty ser, a ziemniaki wykorzystaliśmy do przygotowania zapiekanki, którą póki co widzicie w tle, a której poświęcimy kolejny, popołudniowy wpis. Przepis na ziemniaki pochodzi ze strony recipeisland.com. Barbados: Puszyste ziemniaki SKŁADNIKI: 2 szklanki ugotowanych i przepuszczonych przez praskę ziemniaków, 1/2 szklanki gorącego mleka, 1 i 1/4 łyżeczki soli, 1/4 łyżeczki pieprzu, 1 łyżka masła lub margaryny, 3/4 szklanki tartego sera (opcjonalnie), 2 rozkłócone żółtka, 2 ubite na sztywno białka.SPOSÓB WYKONANIA: Wymieszać ziemniaki, mleko, sól, pieprz oraz masło. Wymieszać na puszystą masę. Dodać ser i żółtka. Wymieszać. Dodać białka. Wymieszać. Zapiekać w naczyniu żaroodpornym przez ok. 45 minut w temperaturze 160 stopni. 