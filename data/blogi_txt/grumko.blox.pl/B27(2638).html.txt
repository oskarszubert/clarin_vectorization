Pudding ryżowy z rodzynkami i syropem cynamonowym ŹRÓDŁO: BbcGoodFood.Com. SKŁADNIKI: 200g ryżu, skórka z 1 pomarańczy, skórka z 1 limonki, 1 l pełnotłustego mleka, 100 g drobnego cukru, 85 g rodzynek lub sułtanek, 1 laska cynamonu, 100 g jasnego brązowego cukru muscovado, 3 łyżki śmietany kremówki. SPOSÓB WYKONANIA: Ryż umieścić w dużym rondlu, zalać 500 ml wody, dodać skórki z cytrusów. Doprowadzić do wrzenia, przykryć i gotować na wolnym ogniu przez 15 minut, aż ryż wchłonie wodę. Zdjąć pokrywkę, dodać mleko i cukier. Gotować na wolnym ogniu przez 20-25 minut. Często mieszając, aż ryż będzie miękki, a sos kleisty. Wystudzić do temperatury pokojowej. Rodzynki umieścić w rondelku wraz z cynamonem i muscovado. Zalać 100 ml wody. Podgrzewać na wolnym ogniu, aż cukier się rozpuści, a całość osiągnie konsystencję syropu. Zdjąć z ognia. Wmieszać kremówkę, wystudzić w rondelku. Pudding ryżowy przemieszać i rozłożyć do 8 szklaneczek. Podawać polane syropem cynamonowym z rodzynkami. 