Ostkaka jest bardzo popularnym deserem w Szwecji i to do tego stopnia, że od 2004 roku dzień 14 listopada jest obchodzony jako "Dzień Ostkaki". Bardzo nas ta wiadomość ucieszyła, bo jak wiecie lubimy desery z dodatkiem sera;-)  Sprawa się jednak skomplikowała kiedy zacząłem przeglądać przepisy, bo okazało się, że ser używany do przygotowania ostkaki wyrabia się poprzez dodatek do mleka kazeiny podpuszczkowej. Kiedy zacząłem już tracić nadzieję, że uda nam się ją przygotować w domowych warunkach to na forum cincin trafiłem na przepis, który podaję Wam poniżej. Wiadomo, że do końca nie jest to to samo, ale smakuje świetnie, a blaszkę o wymiarach 30 x 20 cm zjedliśmy na jedno posiedzenie;-).   SKŁADNIKI: 400 g ziarnistego twarożku - użyłem wiejskiego, 0,5 dl migdałów /zwykłych, nie gorzkich/, 3 jajka, 0,5 dl zwykłego cukru , 0,5 dl maki pszennej , 2 dl mleka SPOSÓB WYKONANIA: Obrać i drobno posiekać migdały. Jajka ubić z cukrem. Dodać i wymieszać make, twarożek, posiekane migdały i mleko. Umieścić masę w wysmarowanej tłuszczem formie. Piec ok. 1 godz. w temp. 175 st. Podawać na ciepło z bita śmietaną i dżemem z borówek. 