Naszą wizytę na Kaszubach kończymy grochówką, ale trochę inną od tradycyjnej, bo z dodatkiem kapusty kiszonej. Jest to bardzo fajne połączenie smakowe, bo kwaskowata kapusta fajnie łamie nieco ciężki smak grochu i wędzonki. Przy okazji amatorom grochówki polecamy pyszną wersję tej zupy z pomidorami. Przepis pochodzi ze strony Kuchnia Kaszubska i jest naszą ósmą propozycją w ramach zabawy "Gotujemy po polsku!", która odbywa się pod patronatem agregatora blogów kulinarnych zPierwszegoTloczenia.pl.    SKŁADNIKI: 3 l wody, 0,5 kg mięsa z kością 10 dag boczku wędzonego 0,5 kg grochu, 3 marchewki pietruszka pół selera, dwie cebule 0,5 kg ziemniaków, 30 dag kapusty kiszonej, cukier majeranek pieprz i sól, SPOSÓB WYKONANIA: Groch wcześniej namoczyć ugotować do miękkości. Zagotować wodę wrzucić pokrojone warzywa i ziemniaki, kiedy miękkie dodać groch. Poszatkowaną kapustę udusić oddzielnie, miękką dodać do grochówki. Boczek przesmażyć z cebulką dodać do zupy, wszystko zagotować, doprawić do smaku majerankiem pieprzem solą. Bardzo pożywna zupa smaczna z chlebem. 