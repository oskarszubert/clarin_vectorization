Wersji kurczaka tandoori jest bez liku, ale zazwyczaj wszystkie charakteryzują się tym, że mięso przed obróbką cieplną jest krócej lub dłużej marynowane. Nasz kurczak marynował się ok. 20 godzin i cudownie smakował przyprawami! Gorąco polecamy. Przepis pochodzi ze strony Omani Recipes Collection.  Oman: Kurczak TandooriSKŁADNIKI: 1 kurczak, pół szklanki jogurtu naturalnego, 4 duże rozgniecione ząbki czosnku, 1 łyżeczka soli, 1 łyżeczka kurkumy, 1 łyżeczka przyprawy Omani, pół łyżeczki mielonego imbiru, pół łyżeczki mielonego kardamonu, 1 mała posiekana ostra papryczka lub pół łyżeczki pieprzu cayenne, 4 łyżki posiekanej natki pietruszki, olej do smażenia.SPOSÓB WYKONANIA: Kurczaka obrać ze skóry. Podzielić na 8 porcji. Natrzeć przyprawami wymieszanymi z jogurtem (bez kolendry). Marynować minimum 2 - 3 godziny. Na oleju podsmażyć kurczaka. Posypać kolendrą, przykryć i dusić ok. 50 - 60 minut do miękkości kurczaka. Tak zamarynowanego kurczak można również zgrillować lub upiec w piekarniku. 