Druga   nasza dzisiejsza propozycja, to kolejny przykład na to, że wystarczy tylko kilka   popularnych składników, by przygotować nietuzinkowe w smaku danie. Do jego   przygotowania użyliśmy bobu konserwowego, który dodaliśmy do całości na samym końcu. Do duszenia mięsa, zamiast wody użyliśmy odciek spod bobu. Polecamy!!  Przepis pochodzi ze strony Iraqi Family Cookbook. Irak:  Bób z ryżem / Timman Bagila  SKŁADNIKI: 45 dag świeżego lub mrożonego bobu, 1 szklanka świeżo posiekanego koperku, 1 posiekana cebula, 1 i pół szklanki ryżu basmati, 1 łyżeczka soli, pół łyżeczki czarnego pieprzu, 1/4 szklanki oliwy, pół szklanki wody, 2 szklanki ugotowanego mięsa z kurczaka lub jagnięciny.SPOSÓB WYKONANIA: Na oleju podsmażyć cebulę, dodać bób i koperek. Doprawić solą i pierzem. Podlać 1/2 szklanki wody. Dodać mięso i dusić przez 5 minut. Osobno gotować ryż przez 5 minut w osolonej wodzie. Odcedzić i dodać do bobu. Wymieszać i dusić do miękkości. Podawać z sałatką z jogurtu i ogórka. 