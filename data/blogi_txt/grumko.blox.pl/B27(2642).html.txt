Tanzania: Krokiety rybne po tanzańsku / Samaki wa Kusonga ŹRÓDŁO: Celtnet.Org.Uk. SKŁADNIKI: Krokiety: 450 g ryby ugotowanej (lub z puszki), 2 lekko rozmącone jajka, 1 łyżeczka soli, szczypta szafranu, 1 łyżka octu winnego, pół łyżeczki czerwonych płatków chili, szczypta mielonego cynamonu, 4 łyżki bułki tartej. Do panierowania: 250 g bułki tartej. Do smażenia: 90 g masła SPOSÓB WYKONANIA: W misce dokładnie wymieszać wszystkie składniki krokietów. Formować krokiety o długości 5 cm. Panierować w bułce tartej i włożyć na godzinę do lodówki. Smażyć na maśle z każdej strony na złoty kolor. Serwować z sałatą i ćwiartkami cytryny. 