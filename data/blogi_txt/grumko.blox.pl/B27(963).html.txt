Musaka kojarzy się głównie z kuchnią grecką, ale jest to danie popularne również w Turcji czy chociażby na Bałkanach. Zwykle jest to potrawa przygotowywana na bazie bakłażanów, ale spotykane są również wersje z cukinią, ziemniakami, a nawet grzybami. Ponieważ musakę z bakłażanów już wielokrotnie przygotowywaliśmy to korzystając z okazji upiekliśmy tym razem jej bułgarską odmianę z ziemniakami. Bardzo nam zasmakowała, a to pewnie również dlatego, że zamiast oregano użyliśmy bułgarskiej mieszanki przypraw o nazwie czubrica. Czubricę poznaliśmy stosunkowo późno, bo dopiero 2 lata temu, a jej smak od samego początku bardzo przypadł nam do gustu. Ponieważ w tradycyjnym sklepie na nią nigdy nie trafiamy to zamawiamy ją przez Internet i zwykle kupujemy 2 opakowania: jedno z czubricą zieloną, a drugie z czerwoną. Przepis na musakę pochodzi ze strony Passionate About Food.     SKŁADNIKI: 37,5 dag mielonej wołowiny, 22,5 dag mielonej wieprzowiny, 4 szklanki pokrojonych w 1 cm kostkę ziemniaków, 1 duża cebula posiekana, 1/3 szklanki zmiażdżonego czosnku, 3 duże pomidory pokrojone w kostkę, 4 rozkłócone duże jajka, pół szklanki sera feta, 1 i pół szklanki jogurtu, pół szklanki posiekanej natki pietruszki, 1 łyżka świeżego oregano lub czubricy, 3 łyżki mąki, 4 łyżki oleju, pół szklanki posiekanej zielonej cebulki, sól i pieprz do smaku.SPOSÓB WYKONANIA: Mięso zbrązowić na oleju. Dodać cebulę, czosnek, oregano, sól, pieprz i smażyć przez 5 minut. W międzyczasie wymieszać jajka z jogurtem, fetą oraz mąką. Wymieszać mięso z ziemniakami, pomidorami oraz natką. Ułożyć w naczyniu żaroodpornym i zalać masą jajeczną. Posypać na wierzchu zieloną cebulką. Piec pod przykryciem w 180 stopniach przez godzinę. Odkryć i piec przez pół godziny. Wyjąć i odstawić na 10 minut. Podawać. 