SKŁADNIKI: 1/2 główki białej kapusty, 1 cebula, 2 marchewki, 1 papryka, 150 ml majonezu, sok z cytryny, 2 łyżki śmietany, 1 łyżeczka cukru, sól i pieprz  SPOSÓB WYKONANIA:Warzywa obieramy i szatkujemy - ja robię to w robocie kuchennym. Warzywa wkładamy do salaterki, lekko solimy, skrapiamy sokiem z cytryny i mieszamy. Do majonezu dodajemy resztę soku z cytryny, śmietanę, doprawiamy solą, pieprzem i cukrem. Przygotowanym sosem polewamy warzywa i mieszamy. Zwykle przygotowuję ją na ok. 1 godzinę przed jedzeniem, żeby surówka przeszła smakiem składników. 