Tak dawno nie jedliśmy makaronu, że z ogromną przyjemnością zabraliśmy się za mielenie orzechów, siekanie szpinaku oraz smażenie mięsa. Powstał bardzo gęsty sos, który z makaronem smakował przepysznie! Polecamy!! Przepis pochodzi z książki The Exotic Kitchens of Peru/Copeland Marks 1999.  Peru: Spaghetti z sosem szpinakowym / Tallarines en salsa de espinacas SKŁADNIKI: pół kilograma ugotowanego spaghetti, 2 łyżki oleju, pół szklanki posiekanej cebuli, 4 ugotowane pęczki szpinaku, 100 g orzechów włoskich, 1 szklanka mielonej wołowiny, parmezan, sól, pieprz. SPOSÓB WYKONANIA: Usmażyć cebulę z mięsem. Doprawić. Szpinak zmiksować z orzechami. Dodać do mięsa i chwilę razem podgrzać. Wymieszać z makaronem. Podawać posypane serem. 