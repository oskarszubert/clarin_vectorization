Bardzo smaczny pomysł na oryginalne danie wegetariańskie! Po zmiksowaniu na puree masa z warzyw była jednak zbyt luźna aby formować z niej burgery. W związku z tym dodaliśmy mąki, w takiej ilości aby związała ze sobą warzywa. Całość bardzo nam smakowała!! Przepis pochodzi ze strony RecipesIndian.Com. Indie: Burgery warzywneSKŁADNIKI: 12 bułek, 12 cienkich plasterków pomidora, 12 plasterków cebuli, 12 liści sałaty, masło do smażenia, keczup do podania. Na burgery: 3 ziemniaki, 3 marchewki, 250 g fasolki szparagowej, 500 g kapusty, 2 łyżki ghee, 2 - 3 cebule, 1/4 łyżeczki przyprawy haldi - pominęliśmy, 1 łyżeczka chili w proszku, 3 łyżki mąki, 2 łyżki posiekanej natki pietruszki, 2 - 3 posiekane papryczki chili, bułka tarta, ghee do smażenia, sól do smaku.SPOSÓB WYKONANIA: Warzywa drobno posiekać. Rozgrzać ghee i smażyć na nim przez minutę cebulę. Dodać przyprawę haldi, chili w proszku, sól. Dodać resztę warzyw i smażyć do miękkości. Oprószyć mąką i gotować kolejne kilka minut. Zmiksować warzywa na puree. Dodać kolendrę i papryczki chili. Wymieszać. Formować kotlety. Panierować je w bułce tartej i smażyć na ghee. Bułki przeciąć na pół i smażyć przez 3 - 4 minuty z każdej strony. Na połówkach bułek układać liście sałaty, burgera, plasterek pomidora i cebulę. Posmarować keczupem i nakryć połówką bułki. 