Przepis pochodzi z książeczki "Biblioteczka Poradnika Domowego: Przepisy Czytelników: Potrawy na Wielkanoc" i jest również naszą propozycją przygotowaną w ramach akcji "Wielkanocne Smaki", którą zorganizowała już po raz drugi koleżanka Mirabelka. Pascha owocowa SKŁADNIKI: 50 dag tłustego twarogu, 25 dag konfitur z moreli, malin lub truskawek, 15 dag masła, 15 dag cukru pudru, 4 żółtka, 1 jajko, szklanka gęstej śmietany, do dekoracji: owoce z konfitury lub owoce kandyzowane SPOSÓB WYKONANIA: Ser dwukrotnie zemleć, do drugiego mielenia dodać konfiturę (najlepsza jest morelowa), po czym wszystko wymieszać i przetrzeć przez sito. Masło utrzeć z cukrem i nie przerywając ucierania dodawać po jednym żółtku, potem całe jajo, a następnie po łyżce masy serowo – owocowej i śmietany. Masę włożyć do formy wyścielonej czystą ściereczką, owinąć, obciążyć deseczką, odstawić do lodówki. Przed podaniem wyłożyć na półmisek i przybrać owocami z konfitury. 