Ponieważ z myślą o Molletes ugotowaliśmy solidną porcję odsmażanej fasoli po meksykańsku, to korzystając z okazji użyliśmy jej również do przygotowania takiej oto smacznej przekąski. Polecamy!! Przepis pochodzi z książki Marleny Spieler "What's Cooking: Mexican".  Meksyk: Nachos z czarną fasoląSKŁADNIKI: 225 g czarnej fasoli z puszki - u nas odsmażana fasola po meksykańsku, 175 - 225 g tartego sera, 1/4 łyżeczki kuminu, 4 łyżki kwaśnej śmietany, 1 marynowana papryczka jalapeno pokrojona w plasterki, 1 łyżka posiekanej kolendry, garść porwanych liści sałaty, chipsy tortilla do podania.SPOSÓB WYKONANIA: Fasolę ułożyć na dnie żaroodpornego naczynia. Posypać startym serem i doprawić kuminem. Zapiec aż ser się roztopi. Wyjąć z piekarnika. Położyć na wierzch śmietanę. Dodać jalapeno. Posypać kolendrą i sałatą. Ułożyć chipsy tortilla wokół fasoli. Podawać od razu. 