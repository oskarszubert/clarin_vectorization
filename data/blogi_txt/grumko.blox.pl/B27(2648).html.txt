Grecja: Zupa z klopsikami mięsnymi z sosem jajeczno - cytrynowym / Youvarlakia Soupa Avgolemono ŻRÓDŁO: "300 Traditional Recipes: Greek Cookery". Przepis inspirowany naszymi wakacjami na Krecie w maju 2011r. Obszerną relację z tego wyjazdu znajdziecie po kliknięciu TUTAJ. SKŁADNIKI: 50 dag mielonej wołowiny, pół szklanki oliwy, 2/3 szklanki ryżu, 1 jajko, 1 średnia posiekana cebula, posiekana natka pietruszki, sól, pieprz, sos jajeczno - cytrynowy: 1 - 2 szklanki wywaru, 2 jajka, sok z 1 cytryny, trochę mąki. SPOSÓB WYKONANIA: Wymieszać mięso, ryż, jajko, cebulę i natkę pietruszki. Doprawić solą i pieprzem. Dokładnie wymieszać i formować kulki. Kulki przełożyć do garnka. Zalać wodą, wlać oliwę i gotować na małym ogniu przez pół godziny. W międzyczasie przygotować sos. Sok z cytryny zmiksować z odrobiną mąki. Cały czas miksując wlać rozkłócone jajka. Następnie dokładnie wymieszać z bulionem. Wstawić na ogień i podgrzewać do zgęstnienia. Nie dopuścić do zagotowania. Gotowy sos wlać do zupy. Wymieszać i podawać. 