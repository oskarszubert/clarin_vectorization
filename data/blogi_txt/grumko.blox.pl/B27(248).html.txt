To coś dla miłosników "mocnych wrażeń". Intensywność sosu sprawia, że gubi się smak mięsa. Naszym zdaniem niewielka ilość sosu, mogłaby posłużyć jako dodatek dla urozmaicenia smaku, natomiast podanie go w całej ilości i potraktowanie jak typowego sosu do mięsa sprawi, że intensywny smak potrawy staje się dość męczący.  SKŁADNIKI: 4 kotlety schabowe z kością, 2 łyżki oliwy z oliwek, 2 ząbki posiekanego czosnku, 2 łyżki posiekanej natki pietruszki, pół szklanki czerwonego wytrawnego wina, pół szklanki mocnej czarnej kawy, 3 łyżki miodu, 2 łyżeczki mąki, 1 łyżeczka mielonego czarnego pieprzu, skórka starta z 1 cytryny i sok z cytryny..   SPOSÓB WYKONANIA: Mięso umyć, osuszyć i włożyć do płaskiego naczynia żaroodpornego. W osobnym naczyniu połączyć wszystkie składniki i uzyskaną marynatą zalać mięso na 12 godzin - kilkakrotnie obracać. Mięso wyjąć z marynaty i obrumienić na patelni, włożyć do garnka, dolać zalewę i dusić ok. 30 minut, aż będzie miękkie. Wyjąć mięso na półmisek, sos doprawić mąką rozprowadzoną 2 łyżkami zimnej wody, zagotować. Polać mięso sosem i podawać z ryżem i surówką. 