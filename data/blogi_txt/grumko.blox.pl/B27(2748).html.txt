Przepis pochodzi z serwisu  My Recipes. Sałatka Cezar z grillowanym łososiemSKŁADNIKI: pół szklanki jogurtu naturalnego, pół szklanki startego sera parmezan, 2 łyżki musztardy Dijon, 2 łyżki soku z limonki, pół łyżeczki świeżo mielonego czarnego pieprzu, 1/4 łyżeczki soli, pół łyżeczki sosu Worcestershire, 2 posiekane ząbki czosnku, 45 dag filetów z łososia, 1/4 łyżeczki świeżo zmielonego pieprzu, 1/4 łyżeczki soli, 8 szklanek sałaty np. rzymskiej lub mieszanki sałat, grzanki, tłuszcz.   SPOSÓB WYKONANIA: Jogurt wyłożyć na gruby papier kuchenny. Rozsmarować go na grubość ok. 1 cm. Przykryć kolejną warstwą papieru kuchennego. Odstawić na 5 minut. Łyżką przełożyć jogurt do blendera. Dodać ser i 6 kolejnych składników (aż do czosnku) i zmiksować na gładki sos. Przełożyć do naczynia z zamknięciem i odstawić do lodówki na 30 minut. Nagrzać grill. Łososia doprawić solą i pieprzem. Grill posmarować tłuszczem. Zgrillować łososia. Podzielić widelcem na kawałki. Sałatę przełożyć do miski. Polać sosem, dodać grzanki i wymieszać. Na 4 talerze wykładać po 2 szklanki sałaty. Na wierzchu układać kawałki łososia. 