Kto by się spodziewał, że tarta marchewka może tak fajnie smakować z chlebem?;-) Musicie koniecznie spróbować;-) Przepis pochodzi z książki Joanny Futkowskiej i Marty Walęckiej - Zdroik pt. "Smaki Ameryki". Stany Zjednoczone: Sandwicze warzywne SKŁADNIKI: 2/3 szklanki startej marchewki, po ćwierć szklanki posiekanych ogórków, cebuli, papryki, selera naciowego, 10 dag naturalnego serka homogenizowanego, szklanka majonezu - dodaliśmy do smaku, łyżka soku z cytryny, sól, po 4 kromki chleba pszennego i pełnoziarnistego - u nas w całości chleb pytlowy.SPOSÓB WYKONANIA: Warzywa wymieszać, osączyć na sitku. Połączyć majonez z serkiem i sokiem cytrynowym, posolić. Dodać warzywa, dokładnie wymieszać. Na każdej kromce chleba pszennego położyć porcję przygotowanej masy, przykryć chlebem pełnoziarnistym, lekko docisnąć. Można pokroić na mniejsze porcje. 