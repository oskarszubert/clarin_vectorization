Nazwa naszej dzisiejszej propozycji pochodzi od słowa Junkanoo, czyli określenia popularnych na Bahamach parad ulicznych, które odbywają się dla upamiętnienia zniesienia niewolnictwa. Najbardziej znana jest parada odbywająca w stolicy Nassau, a jej fragmenty można zobaczyć w filmie Thunderball z serii o przygodach James'a Bonda. Kurczak Junkanoo to lekkie i fajnie doprawione danie ze sporą ilością lubianych przez nas warzyw. Polecamy! Przepis pochodzi ze strony recipeisland.com. Bahamy: Kurczak Junkanoo z ryżem SKŁADNIKI: pół szklanki pokrojonych w plasterki grzybów, 1 posiekany kawałek selera naciowego, 2 łyżki oleju roślinnego, 1 pokrojona w plasterki cebula, 1 i 1/4 szklanki bulionu z kurczaka, pół łyżeczki sosu sojowego, 1 żółta lub czerwona papryka pokrojona w plasterki, 2 cukinie pokrojone w plasterki, 2 łyżki skrobi kukurydzianej, pół łyżeczki mielonego imbiru, 2 szklanki ugotowanego i pokrojonego w kostkę kurczaka, 2 opakowania żółtego ryżu Mahatma - użyliśmy białego. SPOSÓB WYKONANIA: Ugotować ryż. Zamiast w wodzie najlepiej ugotować go w soku pomidorowym. Wmieszać z selerem i papryką. Na oleju usmażyć cebulę, cukinię i grzyby. Wymieszać bulion, sos sojowy, imbir i skrobię. Dodać do podsmażonych warzyw. Przykryć i gotować do zgęstnienia. Dodać kurczaka. Wymieszać i podawać z ryżem. 