Bangers to surowe kiełbaski dostępne na Wyspach Brytyjskich. Ponoć najzabawniejsze jest ich smażenie. Na blogu Moja Wyspa wyczytałem coś takiego: "Z niewiadomych powodów zawsze obywa się to w kłębach dymu - to zasługa flaka. Już po trzech minutach jest prawie czarny, przy naszej śląskiej podobny efekt osiąga się po 10 minutach smażenia. I uwaga! Prawie zawsze taka kiełbasa strzela podczas smażenia. Stąd jej potoczna nazwa 'banger'."  Nie wiemy jak smakują oryginalne kiełbaski, więc możemy tylko napisać, że w domowej wersji są bardzo smaczne i że z przyjemnością użyjemy ich do przygotowania dwóch potraw. Przepis na Irish Bangers pochodzi ze strony A Feast of True Irish.    SKŁADNIKI: 2 łyżeczki mielonego białego pieprzu, 1 łyżeczka mielonego imbiru, 1 łyżeczka szałwii, 1 łyżeczka macy, 85 g soli, ok. 170 g bułki tartej, 4,5 kg tłustej łopatki wieprzowej, 45 dag karkówki wieprzowej, 2 szklanki zimnej wody.SPOSÓB WYKONANIA: Połowę mięsa zmielić bardzo drobno, a drugą na średnich oczkach. Dodać pozostałe składniki i dokładnie wymieszać. Powstałą masą nadziewać małe jelita lub formować zwarte kiełbaski. Dobrze schłodzić w lodówce. Smażyć na złoty kolor. 