Ceviche to wywodzące się z Ameryki Południowej danie przygotowywane z surowej ryby, soku z cytrusów oraz dodatków takich jak cebula i papryka. Z doświadczenia wiemy, że niektórzy obawiają się zjedzenia surowej ryby i w związku z tym omijają to danie łukiem. Ponieważ już kilka razy jedliśmy ceviche, to możemy Was zapewnić, że nie ma się czego obawiać, bo marynowanie w soku sprawia, że rybie białko ścina się i ryba nie jest surowa. Jeśli jednak nie jesteście do końca przekonani, to proponujemy Wam wersję ceviche, w której rybę przed marynowaniem krótko obgotowuje się na parze. Gorąco polecamy, bo danie jest przepyszne!! Przepis pochodzi ze strony Ecuadorian Recipes. Ekwador: Ceviche De CorvinaSKŁADNIKI: 90 dag okonia morskiego pokrojonego w kostkę - u nas świeży dorsz, 1 czerwona cebula pokrojona w długie paseczki, 1 czerwona papryka pokrojona w cienkie paseczki, 2 łyżeczki posiekanej natki pietruszki, 4 łyżki oleju, 1 posiekana łodyga selera naciowego, 1 łyżeczka sosu z ostrej papryki, 8 łyżek soku z cytryny, sól i pieprz.SPOSÓB WYKONANIA: Rybę gotować na parze - raz odwracając - przez 3 minuty. W misce wymieszać sok z cytryny, olej, natkę, ostry sos, cebulę, seler, sól i pieprz. Otrzymaną masą przykryć na wpół surowe mięso z ryby. Odstawić na godzinę. Podawać ze świeżym pieczywem, grillowaną kukurydzą. 