Bardzo fajnie skomponowanie danie. O ile wiedzieliśmy czego spodziewać się po łososiu i sosie kaparowym, to zaskoczeniem było dla nas, to jak fajnie może smakować soczewica z dodatkiem szałwii i miodu. Polecamy! Przepis pochodzi od Joanny z Kwestii Smaku. SKŁADNIKI: 2 filety z łososia po 250 g każdy, bez skóry i ości - u nas steki z łososia, sól morska i świeżo zmielony czarny pieprz, 1 łyżka oliwy z oliwek, 1/4 szklanki białego wina, 40 g masła, 4 łyżki kaparów, odsączonych z zalewy, 2 łyżki posiekanej natki pietruszki. Soczewica: 100 g zielonej soczewicy, sól morska i świeżo zmielony czarny pieprz, 1 łyżeczka suszonej szałwii, 2 ząbki czosnku, posiekane, 3 łyżki oliwy z oliwek extra virgin, 1 łyżeczka miodu lub syropu klonowego, 1 łyżka soku z cytryny i 1 łyżeczka startej skórki, 2 łyżki posiekanej natki pietruszki, ostre chilli do smaku. Dodatki: garść rukoli.SPOSÓB WYKONANIA: Soczewica: Soczewicę opłukać, wsypać do rondelka i wlać wodę (2,5 cm warstwa wody ponad poziom soczewicy). Doprawić solą i pieprzem, dodać 1 łyżeczkę suszonej szałwii, 1 posiekany ząbek czosnku, 1 łyżkę oliwy z oliwek extra virgin, zagotować. Gotować bez przykrycia na małym ogniu przez około 20 minut, aż soczewica będzie miękka, ale będzie wciąż al dente. Odstawić z ognia, wymieszać z pozostałymi 2 łyżkami oliwy z oliwek oraz posiekanym 1 ząbkiem czosnku. Dodać 1 łyżeczką miodu lub syropu klonowego, sok i skórkę z cytryny oraz natkę pietruszki. Doprawić chilli do smaku oraz ewentualnie solą i pieprzem. Grillowany łosoś z kaparami: Rozgrzać patelnię grillową (lub zwykłą patelnię). Filety z łososia posypać solą i pieprzem, wysmarować oliwą z oliwek. Ułożyć na patelni i smażyć przez około 5 minut, aż będzie zrumieniony i wysmażony do połowy. Przewrócić na drugą stronę i grillować przez kolejne 4 - 5 minut, aż mięso będzie odpowiednio wysmażone w środku. Przygotować sos z kaparami: Na małą patelnię wlać wino i doprowadzić do wrzenia. Gotować przez 1 minutę, następnie dodać masło, roztopić. Dodać kapary i smażyć na małym ogniu przez około 4 minuty, aż sos się nieco zredukuje a kapary lekko się zrumienią. Zdjąć z ognia i wymieszać z natką pietruszki. Podanie: talerze podgrzać, rozłożyć gorącą soczewicę, następnie położyć łososia i polać go sosem z kaparami. Posypać rukolą i podawać. 