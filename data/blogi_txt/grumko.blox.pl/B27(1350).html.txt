Okazuje się, że nie tylko kluski śląskie można zabarwić na kolor czerwony;-) Bardzo fajny efekt wizualny i smakowy daje gotowanie białej kiełbasy w czerwonym winie. Polecamy!! Przepis pochodzi z serwisu Radia TOK FM i jest naszą ósmą propozycją przygotowaną w ramach Kuchni Wielkanocnej 2010. SKŁADNIKI: 1 kg surowej białej kiełbasy, 2 łyżki oliwy z oliwek, 3 gałązki rozmarynu lub tymianku, pół butelki wytrawnego czerwonego wina, szklanka czarnych oliwek z pestkami.SPOSÓB WYKONANIA: Białą kiełbasę opłukać, osuszyć papierowym ręcznikiem, obsmażyć na rozgrzanej oliwie, zalać czerwonym winem i gotować na najmniejszym ogniu około pół godziny dodając w czasie gotowania gałązki ziół. Na 5 minut przed końcem gotowania dodać odsączone z zalewy oliwki. Podawać potrawę gorącą, w tym samym naczyniu, w którym się gotowała, z dodatkiem ciemnego pieczywa. 