No i kolejny przepis na jajka, ale tym razem w wersji na twardo, a i do tego w przyjemnie smakującym sosie;-) Przepis pochodzi ze strony AsianOnLineRecipes.Com.  Sri Lanka: Curry z jajek SKŁADNIKI: 6 jajek ugotowanych na twardo, olej do smażenia, 1 mała pokrojona w plasterki cebula, 1 - 3 małych zielonych papryczek chili pokrojonych w plasterki, pół szklanki pomidorów z puszki lub 1 średni świeży pomidor, 1 łyżeczka curry, 1/4 łyżeczki kurkumy, 1 ząbek czosnku, pół łyżeczki mielonych ziaren czarnej gorczycy - dodaliśmy zwykłą gorczycę, 3 - 5 cm kawałek cynamonu, 1 łyżeczka chili, kilka listków curry, sól do smaku, pół szklanki mleczka kokosowego. SPOSÓB WYKONANIA: Obrać jajka z skorupek i usmażyć na głębokim oleju na złoty kolor. Wyjąć i osączyć z nadmiaru oleju na papierowym ręczniku. W rondelku wymieszać pozostałe składniki z wyjątkiem mleczka kokosowego. Podlać wodą tak aby sięgała do połowy zawartości garnka. Gotować kilka minut. Dodać jajka. Gotować kilka minut. Dodać mleczko kokosowe i gotować kilka minut. Doprawić solą i podawać. 