Chodziły za nami od dłuższego czasu lody, więc w ten weekend objadamy się takim oto smacznym deserem;-) Przepis pochodzi ze strony videojug.com.   SKŁADNIKI: 1 opakowanie galaretki truskawkowej, ćwiartka mango, 7 truskawek, lody waniliowe, śmietana w sprayu, 3 bezy, sos czekoladowy, posiekana mieszanka orzechów. SPOSÓB WYKONANIA: Galaretkę przygotować według instrukcji na opakowaniu. Schłodzić. Truskawki pokroić na ćwiartki, a mango w małą kosteczkę. Do wysokiej szklanki włożyć kilka kawałków mango i truskawek. Dodać trochę galaretki i pokruszonych bezów. Dodać lody. Ułożyć kolejną warstwę z podanych składników. Ozdobić bitą śmietaną. Posypać orzeszkami i polać sosem czekoladowym. 