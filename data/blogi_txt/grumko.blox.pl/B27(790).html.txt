Danie chyba najbardziej kojarzące się z Węgrami, ale również bardzo chętnie jadane przez Czechów i Słowaków. Przygotowaliśmy je w wersji wegetariańskiej czyli z dodatkiem sera Camembert i było to całkiem smaczne pożegnanie z kuchnią naszych południowych sąsiadów. Przepis pochodzi ze strony Travel Spectator.   SKŁADNIKI: 1 mała cebula, olej, 2 czerwone lub zielone papryki, 5 pomidorów, pół łyżeczki soli, 1 jajko, 1 -2 parówki. W wersji wegetariańskiej: 10 - 15 dag sera szwajcarskiego, słowackiego Hermelin lub Camemberta.  SPOSÓB WYKONANIA: Obrać i posiekać cebulę. Usmażyć na oleju, dodać pokrojone w kostkę papryki. Dusić 5 - 10 minut. Dodać posiekane pomidory. Dusić kolejne 10 minut. Doprawić solą. Dodać parówki i jajko. Dokładnie wymieszać. Chwilę podgrzać i serwować. W wersji wegetariańskiej ser dodać na samym końcu. 