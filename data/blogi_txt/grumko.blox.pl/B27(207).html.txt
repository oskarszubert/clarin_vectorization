Została nam soczewica z gotowania zupy i żeby ją wykorzystać zrobiliśmy pastę, która okazała się strzałem w dziesiątkę, bo jest przepyszna!! Przepis pochodzi ze strony onet.pl SKŁADNIKI:1 szklanka zielonej soczewicy, 1 płaska łyżka mąki kukurydzianej, 3 - 6 ząbków czosnku, 6 łyżek oleju roślinnego, łyżka sosu sojowego, pieprz, bazylia, tymianek.  SPOSÓB WYKONANIA: Wypłukaną soczewicę zalać 2-ma szklankami wody i gotować do niemal całkowitego wygotowania wody (ok. 40 minut). Na 3-5 minut przed zakończeniem gotowania dodać mąkę kukurydzianą. Odstawić do wystygnięcia. W międzyczasie posiekać czosnek. Do wystudzonej soczewicy dodać czosnek, olej roślinny, sos sojowy, pieprz i przyprawy. Całość wymieszać i rozgnieść widelcem (część ziaren soczewicy może pozostać nie rozgnieciona). Dobrze smakuje z pokrojonym pomidorem, lub surówką z pomidorów. 