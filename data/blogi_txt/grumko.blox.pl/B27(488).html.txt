Mimo, że daliśmy aż pół słoika miodu to zapiekanka wyszła strasznie kwaśna. W związku z tym zaraz po upieczeniu dosładzaliśmy ją, no i wyszła nam taka paciaja jak na załączonym obrazku;-) Przepis pochodzi ze strony ugotuj.to.    SKŁADNIKI: 2 łyżki masła, 3 jajka, 1 mały cukier waniliowy, 5 dag kaszy manny, 50 dag twarogu (chudego lub półtłustego), 1 cytryna, miód do smaku, 50 dag wydrylowanych wiśni, 2 dag obranych migdałów, masło do formy    SPOSÓB WYKONANIA: Nagrzej piekarnik do temp. 180°C. Utrzyj masło mikserem. Kolejno wkładaj żółtka, nie przerywając ucierania. Dodaj cukier waniliowy, kaszę mannę, twaróg i świeżo wyciśnięty sok z cytryny. Przypraw miodem, wymieszaj z wiśniami, a na koniec ostrożnie i delikatnie - z ubitymi na sztywno białkami. Masą napełnij nasmarowaną masłem żaroodporną formę, posyp migdałami. Wstaw do gorącego piekarnika, zapiekaj 30 minut. 