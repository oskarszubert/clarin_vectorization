Bardzo smaczne danie o miłym posmaku przyprawy curry i mleczka kokosowego. Gorąco polecamy!! Przepis pochodzi ze strony AsiaRecipe.Com. Birma: Makaron ryżowy z curry / Kyazangi Kaukswe SKŁADNIKI: kurczak o wadze ok. 1,5 kg, 1 łyżeczka mielonej kurkumy, 2 łyżeczki soli, 1 i pół łyżki przyprawy curry, 1 i pół szklanki gęstego mleczka kokosowego, 3 duże cebule pokrojone w plasterki, 3 rozgniecione ząbki czosnku, pół szklanki mąki z ciecierzycy, 2 szklanki niegęstego mleczka kokosowego, 4 jajka ugotowane na twardo, pół kilograma makaronu ryżowego, 1 łyżeczka chili, 2 łyżki oleju.SPOSÓB WYKONANIA: Wymieszać olej z przyprawą chili. Kurczaka umyć, pokroić na porcje i włożyć do garnka. Dodać kurkumę, sól, przyprawę curry. Podlać wodą tak aby lekko przykrywała mięso. Gotować na średnim ogniu do miękkości kurczaka. Obrać z kości i pokroić na mniejsze kawałki. Podgrzewać gęste mleczko kokosowe. Po pewnym czasie z mleczka zacznie się wytrącać olej. Gotować aż mleczko stanie się bardzo oleiste. Dodać połowę cebuli, cały czosnek i smażyć do momentu aż cebula zacznie zmieniać kolor. Do podsmażonej cebuli dodać mięso kurczaka, wymieszać i gotować kilka minut. Odstawić. Mąkę wymieszać z zimną wodą. Ma mieć konsystencję lejącej się śmietany. Do rondelka wlać niegęste mleczko kokosowe, a kiedy się zagotuje dodać mąkę z wodą. Gotować do zgęstnienia. Do sosu dodać kurczaka z masą cebulową. Ugotować makaron. Kurczaka wymieszać z przygotowanym wcześniej olejem chili. Kurczaka podawać z ugotowanym makaronem. Przybrać plasterkami jajek i pozostałymi plasterkami cebuli. 