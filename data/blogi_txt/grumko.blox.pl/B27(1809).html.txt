Kiedy podczas gotowania w TVNie zadano nam pytanie o nasze popisowe danie, pierwszym moim skojarzeniem i zarazem odpowiedzią były zrazy zawijane po luzońsku. Jest to danie, które od samego początku towarzyszy nam podczas świąt wielkanocnych, więc jeśli jako kryterium popisowości przyjąć liczbę przygotowań danej potrawy, to z pewnością zrazy zawijane po luzońsku można nazwać specjalnością naszej kuchni;-) Co roku do mięsa podajemy jednak inny dodatek, którym tym razem było smaczne puree z ziemniaków i białej kapusty. Przepis pochodzi z książki "Ziemniaki w mojej kuchni" Hanny Szymanderskiej. SKŁADNIKI: 50 dag ugotowanych w mundurkach ziemniaków, pół małej główki białej kapusty, sól, pieprz, łyżeczka cukru, 2 łyżeczki soku z cytryny, szczypta startej gałki muszkatołowej, łyżka masłaSPOSÓB WYKONANIA: Umytą i osuszoną kapustę poszatkować, wrzucić do rondla, zalać wrzącą wodą tak aby lekko przykrywała kapustę, gotować na dość dużym ogniu przez 15 minut. Pod koniec gotowania dodać sól, pieprz, gałkę muszkatołową oraz sok z cytryny. Gotować jeszcze przed chwilę pod przykryciem, po czym odparować. Ziemniaki obrać i razem z kapustą przepuścić przez maszynkę, dodać stopione masło, sól, pierz i utrzeć na parze na gładką, jednolitą masę. Podawać np. do pieczonej kiełbasy. 