SKŁADNIKI: 1,2 kg, sól, 2 cebule, 50 ml oliwy, 50 g masła, 125 g długoziarnistego ryżu, 350 ml bulionu drobiowego, 1 pęczek natki, 3 gałązki oregano, 450 g sera feta z ziołami, czarny mielony pieprz, kilka plastrów cytryny  SPOSÓB WYKONANIA: W dużym garnku zagotuj wodę z 1 łyżką soli. Włóż umytego kurczaka tak, by woda go zakryta, i gotuj około 30 minut na średnim ogniu. Na patelni rozgrzej oliwę z masłem. Cebulę obierz, pokrój w kostkę, podduś na gorącym tłuszczu. Wsyp ryż i cały czas mieszając, zeszklij. Wlej bulion, gotuj około 10 minut. Odcedź, bulion zachowaj. Natkę i oregano opłucz, osusz, dość drobno posiekaj, dodaj do ugotowanego ryżu. Większą część fety drobno pokrusz, również dodaj do ryżu. Farsz starannie wymieszaj, dopraw solą i pieprzem do smaku. Piekarnik rozgrzej do temperatury 220 stopni. Ugotowanego kurczaka wyjmij z wody, osusz, napełnij farszem. Otwór zszyj nicią kuchenną albo zepnij wykałaczkami, a udka i skrzydełka przywiąż do tuszki bawełnianą nicią kuchenną. Kurczaka włóż do brytfanny, podlej bulionem z gotowania ryżu. Możesz posypać teraz resztą grubo pokruszonej fety albo zrób to po upieczeniu się mięsa. Wstaw do piekarnika, piecz około 20 minut (aż cały płyn wsiąknie w mięso i nabierze ono lekko brązowego koloru). Wyjmij kurczaka, usuń nici. Możesz go podać z podduszonymi cząstkami jabłek lub pomarańczy. 