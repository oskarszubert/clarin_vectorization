Jest to najsmaczniejsza zapiekanka rybna jaką do pory jedliśmy!! Filety z suma zastąpiliśmy mintajem. Zamiast kostki rybnej dodaliśmy drobiową, a danie zapiekaliśmy w dwóch kokilkach - takich jak na załączonym obrazku. Gorąco polecamy!! Przepis pochodzi ze strony My Colombian Recipes. Kolumbia: Zapiekanka z ryby i ziemniakówSKŁADNIKI: 4 filety z suma (każdy po ok. 20 dag), 6 średnich obranych ziemniaków pokrojonych w plasterki, pół szklanki posiekanej cebuli, 2 rozgniecione ząbki czosnku, 1 kostka bulionu rybnego, 4 łyżki masła plus do wysmarowania naczynia, pół łyżki mielonego kuminu, pół łyżeczki papryki, 2 ubite jajka, 1 szklanka śmietany 36%, 1 szklanka bułki tartej, pół szklanki tartego sera parmezan, sól, pieprz, szczypiorek.SPOSÓB WYKONANIA: Rozgrzać piekarnik do temperatury 200 stopni. Posmarować masłem 4 małe naczynia do zapiekania. Ziemniaki gotować przez 7 minut w posolonej wodzie. Na maśle smażyć cebulę i czosnek przez 5 minut. Dodać śmietanę, kostkę bulionową, sól i pieprz. Zagotować, zmniejszyć ogień i gotować przez 5 minut. Ostudzić i wymieszać z jajkami. Filety doprawić solą, pieprzem, kuminem i papryką. W naczyniach do zapiekania ułożyć po warstwie ziemniaków. Na ziemniaki wyłożyć po 2 łyżki masy śmietanowej. Na to ułożyć filet, warstwę ziemniaków i ponownie 2 łyżki masy śmietanowej. Posypać bułką tartą i parmezanem. Zapiekać 25 minut. Przybrać szczypiorkiem i podawać. 