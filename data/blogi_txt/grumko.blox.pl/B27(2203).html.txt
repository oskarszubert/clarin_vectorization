Mauretania: Kuskus z baraniną ŹRÓDŁO: Celtnet.Org.Uk SKŁADNIKI: 90 dag baraniny pokrojonej w małą kostkę - dodaliśmy łopatkę wieprzową, 3 łyżki oliwy z oliwek, 2 posiekane cebule, 3 ząbki czosnku pokrojone w plasterki, 3 posiekane rzepy - dodaliśmy biały sopel, 4 marchewki pokrojone w plasterki, 3 małe ziemniaki pokrojone w ćwiartki, 20 dag posiekanej kapusty, 2 dynie pokrojone w kostkę – u nas cukinia, 2 średnie pomidory. Na kuskus: 90 dag kuskusu, 20 dag posiekanych daktyli, 10 dag rodzynek, 25 dag ugotowanej ciecierzycy, 5 dag masła. SPOSÓB WYKONANIA: Mięso zbrązowić na oliwie. Zmniejszyć ogień, dodać cebule i czosnek i smażyć do lekkiego zezłocenia. Dodać pozostałe warzywa, podlać 500 ml wody i dusić do miękkości mięsa i warzyw. Wymieszać daktyle, rodzynki, ciecierzycę oraz kuskus. Podlać wodą i ugotować na parze. Kuskus wyłożyć na półmisek a na wierzchu ułożyć sos mięsno-warzywny. 