16 października obchodzony jest juz po raz szósty jako Światowy Dzień Chleba. Z wrodzonego lenistwa nic w tym roku z dodatkiem drożdży nie upiekliśmy, ale za to mamy propozycję dla miłośników zapiekanek na bazie pieczywa;-) Mięso jest fajnie doprawione, a dużą rolę odgrywa również sos hoisin, którym smaruje się pieczywo. Przepis pochodzi ze strony KhmerKromRecipes.Com. Kambodża: Pieczony chleb z wołowiną / Num pang ang chia mui sach ko SKŁADNIKI: 2 łyżki sosu hoisin, 2 małe weki pokrojone w kromki, 25 dag mielonej wołowiny, 1 lekko ubite jajko, 2 posiekane ząbki czosnku, pół posiekanej cebuli, pół łyżeczki skrobi kukurydzianej, 1/4 łyżeczki przyprawy 5 smaków, pół łyżeczki sosu rybnego, 1 łyżeczka sosu sojowego, 1 łyżeczka cukru, 1/4 łyżeczki pieprzu. SPOSÓB WYKONANIA: Rozgrzać piekarnik do 175 stopni. Kromki pieczywa posmarować sosem hoisin. Wymieszać pozostałe składniki. Masą mięsną smarować kromki i zapiekać aż będą chrupiące ok. 20 minut. 