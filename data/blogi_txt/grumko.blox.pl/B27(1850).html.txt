Mięso mielone i sos pomidorowy, to połączenie znane i lubiane w kuchniach wielu państw, które mieliśmy przyjemność odwiedzać podczas naszych podróży z Widelcem. Tym razem ugotowane na parze kulki z sosem posłużyły nam do przygotowania fajnej mięsnej kanapki, ale mogą one również z powodzeniem stanowić bardzo smaczny dodatek do ryżu, pieczywa czy np. makaronu. Przepis pochodzi ze strony KhmerKromRecipes.Com. Kambodża: Kulki mięsne na parze / Xiu-mai Sach chrouk dom cham-hoy SKŁADNIKI: Masa mięsna: 45 dag mielonej wieprzowiny, 3 posiekane ząbki czosnku, pół szklanki posiekanej dymki, pół szklanki startego jicima (ziemniak meksykański) - dodalisy zwykłego ziemniaka, pół łyżki skrobi kukurydzianej, pół łyżki sosu rybnego, pół łyżki sosu sojowego, pół łyżki cukru, pół łyżeczki soli, 1/4 łyżeczki pieprzu w ziarenkach. Sos: pół szklanki wody, pół łyżki skrobi kukurydzianej, pół łyżki cukru, pół łyżki sosu sojowego, pół łyżeczki soli, 1 łyżeczka keczupu, 1 łyżka oleju, 1 posiekany ząbek czosnku, 1 szklanka posiekanych pomidorów, pół łyżeczki cukru, 1 posiekana cebula dymka, pół łyżki pieprzu.SPOSÓB WYKONANIA: Wymieszać mięso, czosnek, cebulę, jicima, skrobię, sos rybny, sos sojowy, cukier, sól oraz ziarenka pieprzu. Formować kulki, które ugotować na parze - ok. 40 minut. Przygotować sos. Wymieszać wodę, skrobię, cukier, sos sojowy, sól i keczup. Na oleju podsmażyć czosnek i pomidory. Dodać wodę ze skrobią i gotować do zgęstnienia sosu. Kulki podawać polane sosem i posypane dymką oraz pieprzem. 