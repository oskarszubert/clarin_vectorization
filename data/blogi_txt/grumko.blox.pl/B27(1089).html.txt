Przygotowany w taki sposób schab z powodzeniem można zaserwować gościom na świątecznym stole lub upiec go po prostu dla siebie z myślą o śniadaniu lub kolacji;-) Mięso jest bardzo soczyste i ma świetny pomidorowo - czosnkowy posmak. Pycha!! Przepis pochodzi z serwisu pychotka.pl i jest naszą propozycją w zabawie "Schab jest dobry na wszystko", którą zorganizowała Potrawa. Przy okazji polecamy schab faszerowany w  galarecie, który również podaje się na zimno, a przed zalaniem galaretą smaruje się pyszną pastą z jajek.    SKŁADNIKI: 2 kg schabu, 3 łyżki koncentratu pomidorowego, 2 łyżki oliwy z oliwek, 4 ząbki czosnku, 1 łyżeczka masła, 1 łyżka mąki ziemniaczanej, 1 łyżka ziaren sezamu, sól, pieprzSPOSÓB WYKONANIA: Mięso obrać z błon, umyć, osuszyć. Czosnek obrać, zmiażdżyć w prasce, wymieszać s Olą i pieprzem i tą pastą natrzeć starannie mięso. Zawinąć w filię i pozostawić na noc w lodówce. Na patelni rozgrzać łyżeczkę masła i skarmelizować na nim koncentrat pomidorowy, wystudzić. Przełożyć do kubka, dodać oliwę, mąkę ziemniaczaną, szczyptę soli i taką ilością pieprzu aby było pikantne, zmiksować. Mieszaniną tą starannie natrzeć schab, obsypać ziarnami sezamu. Piekarnik nagrzać do temperatury 250 stopni piec 10 minut, a następnie obniżyć do 170 , podlać kilkoma łyżkami wody i dopiec polewając powstałym sosem. Podawać na udekorowanym półmisku. 