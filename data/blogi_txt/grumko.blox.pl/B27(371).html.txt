Przepis na tę kanapkę, który znaleźliśmy na forum Wielkie Żarcie wydał nam się ciekawy i oryginalny. Masełko smakowe nie wyszło nam może diabelnie ostre, co sugeruje nazwa dania, ale za to przepyszne, bardzo fajnie komponujące się z rybkami. Przepis przygotowaliśmy z podwójnej ilości, uzyskując sześć pysznych chrupiących kanapek.    SKŁADNIKI: 1 łyżka stołowa masła o temp. Pokojowej, 1 łyżeczka mocnego curry w proszku, 1 łyżeczka musztardy Dijon, 1 łyżeczka sosu Worcester, parę kropli tabasco, 2 kromki pieczywa tostowego, 1 puszka sardynek w oleju, 2 łyżki stołowe pokruszonego białego chleba tostowego    SPOSÓB WYKONANIA: Wymieszaj masło z curry, musztardą, sosem worcester i tabasco. Posmaruj tym kromki świeżego chleba. Połóż na chlebie odcedzone z oleju sardynki i pokryj je pokruszonym chlebem. Włóż do piekarnika pod grilem aż kruszonka będzie miała ładny kolor, a kanapki będą gorące. Podawaj od razu z dobrym piwem. 