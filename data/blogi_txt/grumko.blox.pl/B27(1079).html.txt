W czasach studenckich jednym z naszych przysmaków była smażona cebula. Na dwie osoby braliśmy zwykle kilogram tego warzywa, który po pokrojeniu w plasterki smażyliśmy w sporej ilości oleju aż do momentu gdy cebula była miękka i brązowa. Dziś proponujemy podobne danie tyle że z dodatkiem ryby i koncentratu pomidorowego. Miło było w towarzystwie tej smacznej potrawy powspominać stare dzieje;-) Przepis na "Tave Peskhu Jani" pochodzi ze strony thealbanians.com.   SKŁADNIKI: 90 - 130 dag filetów rybnych, 10 - 12 cebul pokrojonych w plasterki, pół szklanki wody, 4 łyżki masła, 4 łyżki pasty pomidorowej, szczypta papryki, sól i pieprz do smaku. SPOSÓB WYKONANIA: Na maśle smażyć cebulę do miękkości. Doprawić do smaku solą i pieprzem. Dodać pastę pomidorową i smażyć 2 minuty. Dodać wodę i gotować przez 5 minut. Masą cebulową wyłożyć dno naczynia do zapiekania. Na masie ułożyć filety rybne. Piec przez 35 - 40 minut w temperaturze 180 stopni. 