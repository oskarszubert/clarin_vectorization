SKŁADNIKI: Ciasto: 3 jajka, pół szklanki mleka, pół szklanki startego sera, 2/3 szklanki mąki, łyżka drobno posiekanej natki pietruszki, po pół łyżeczki roztartej bazylii lub tymianku, sól. Reszta: 6 kotletów schabowych, 3 obgotowane pory, 2 serki topione, kilka łyżek oleju, łyżka masła, sól, ćwierć łyżeczki pieprzu   SPOSÓB WYKONANIA: Jajka, mąkę (łyżkę odłożyć), żółty ser, natkę pietruszki, bazylię i sól ubić wlewając powoli mleko, aż składniki się połączą. Odstawić na godzinę. Pory obgotować. Serki topione włożyć do zamrażalnika. Mięso zbić, lekko posolić i posypać resztą mąki. Kotlety zanurzać w cieście i smażyć 4-5 minut z obu stron na rozgrzanym oleju. Pod koniec smażenia dodać łyżkę masła. Przełożyć do żaroodpornego naczynia wysmarowanego olejem. Na każdej porcji położyć kawałek pora przekrojonego na pół. Schłodzone serki topione zetrzeć na tarce o dużych otworach i posypać nimi pory. Wstawić do piekarnika nagrzanego do 200 stopni i zapiekać, aż ser się zrumieni. 