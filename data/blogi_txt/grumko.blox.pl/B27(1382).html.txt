Po raz kolejny umówiliśmy się na wspólne gotowanie z Anitą i Majaną;-) Tym razem wspólnymi siłami, przygotowaliśmy smaczną alternatywę dla tradycyjnych wołowych hamburgerów. Dziewczyny dodatkowo własnoręcznie upiekły pieczywo, więc jeśli ktoś ma ochotę dowiedzieć się jak powstają bułki hamburgerowe, to zapraszamy do odwiedzenia blogów koleżanek; bułki Anity i bułki Majany. Przepis na buregery pochodzi z książki Joanny Futkowskiej i Marty Walęckiej - Zdroik pt. "Smaki Ameryki". Stany Zjednoczone: Burger grzybowy SKŁADNIKI: 45 dag pieczarek, 1 cebula, 2 jajka, 4 - 5 łyżek bułki tartej, 3 łyżki oleju, łyżka posiekanej natki pietruszki, szczypta gałki muszkatołowej, pieprz, sól, 2 łyżki masła i 2 łyżki oleju do smażenia, 6 bułek do hamburgerów lub kromek pieczywa tostowego chleba. Do przybrania: kilka liści sałaty, plasterki pomidora, sos tatarki lub majonez. SPOSÓB WYKONANIA: Grzyby dokładnie umyć, osuszyć, posiekać lub zemleć w maszynce do mięsa. Cebulę obrać, drobno pokroić, zeszklić na oleju. Dodać grzyby i - mieszając - smażyć dalej na złoty kolor. Zdjąć z ognia, przestudzić, wymieszać z natką i rozkłóconymi jajkami, dosypać bułkę tartą, przyprawić, pieprzem, solą, gałką muszkatołową. Na patelni rozgrzać masło i olej. Masę grzybową podzielić na 6 porcji. Z każdej uformować łyżką na patelni okrągłego burgera i usmażyć z dwóch stron na złoty kolor. Zdjąć z patelni, osączyć na papierowym ręczniku, podawać w bułce lub na toście, przybrać sałatą, pomidorami i sosem tatarskim. 