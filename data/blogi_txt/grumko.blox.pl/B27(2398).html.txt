Ciasteczka daktylowo - orzechowe ŹRÓDŁO: SoutherFood.About.Com. SKŁADNIKI: 2 szklanki pokruszonych wafelków waniliowych, 1 szklanka posiekanych daktyli, 1/2 szklanki posiekanych orzechów, 1/2 szklanki skondensowanego słodkiego mleka, 2 łyżeczki soku z cytryny. Do dekoracji: 1 szklanka śmietany kremówki.  SPOSÓB WYKONANIA: W misce wymieszać trzy pierwsze składniki. Do mleka dolać sok z cytryny i dokładnie wymieszać, po czym wlać do mieszanki suchych składników. Dokładnie wymieszać, wyrobić ręką na jednolitą masę, zagniatając jak ciasto. Zrolować formując wałek o średnicy 5 - 7cm. Owinąć w papier do pieczenia i chłodzić w lodówce przez min. 12 godzin. Wyjąć i pokroić w plasterki o grubości ok. 1 cm. Podawać przyozdobione bitą śmietaną. 