Kilka lat temu namiętnie oglądaliśmy w TVN Style programy kulinarne prowadzone przez Nigellę Lawson. Od samego początku przypadły nam bardzo do gustu i dlatego z dużą przyjemnością bierzemy udział w zabawie pt. "W jednej kuchni z N. Lawson", którą zorganizowała Nette7. Nasza propozycja jest co prawda skromna, ale za to całkiem smaczna. Przepis pochodzi ze strony Nigella Ekspresowo. Przy okazji polecamy inne wypróbowane przez nas przepisy Nigelli: pudding czekoladowy, pałki z kurczaka, kurczak z chorizo i fasolą.   SKŁADNIKI: ok 1 kg (75 sztuk) kiełbasek koktajlowych, 2 łyżki stołowe oleju sezamowego, pół szklanki miodu, 2 łyżki stołowe sosu sojowego. SPOSÓB WYKONANIA: Ustaw piekarnik na ok. 200°C. Ułóż kiełbaski w płytkim naczyniu do pieczenia. Zmieszaj razem olej, miód i sos sojowy. Polej kiełbaski, wymieszaj wszystko, aby dobrze pokryły się "sosem". Piecz 25-30 min. 