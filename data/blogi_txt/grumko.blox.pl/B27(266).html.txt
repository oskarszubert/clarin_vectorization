Pomidory o tej porze nie są tak pyszne jak latem, a że je bardzo lubimy - choćby jako dodatek do kanapek - przygotowaliśmy dziś na śniadanie taką właśnie sałatkę, która po hiszpańsku nazywa się "Ensalada de tomate stilo gallego". Sos nadaje pomidorom fajny posmak i sprawia, że są smaczniejsze. Przepis pochodzi z książki Janiny Pałęckiej i Oskara Sobańskiego "Potrawy z hiszpańskiej tawerny"    SKŁADNIKI: 1 kg pomidorów, natka pietruszki, łyżka ostrej musztardy, łyżka octu, 2 - 3 łyżki oliwy, ząbek czosnku, estragon do smaku, sól, biały pieprz. SPOSÓB WYKONANIA: Umyte pomidory sparzyć wrzątkiem, ściągnąć skórę, usunąć miąższ i pokroić w kostkę. Dno salaterki natrzeć połówką ząbka czosnku. Ułożyć pomidory, posypać solą, pieprzem i posiekaną natką pietruszki. Utrzeć musztardę z octem, oliwą i estragonem i tak przygotowanym sosem polać pomidory. Delikatnie wymieszać. Przed podaniem wstawić do lodówki. 