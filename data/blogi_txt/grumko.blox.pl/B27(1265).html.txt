Nazwę tego dania w języku angielskim tłumaczy się jako "Okoń morski z oregano i chorizo". My postanowiliśmy ją zmienić. Po pierwsze, można to danie przygotować używając każdej innej ryby, a poza tym określenie "pizza" - według nas - bardzo dobrze oddaje charakter tej potrawy. Z resztą spójrzcie na dodatki i oceńcie sami;-) Łatwo również się domyślić, że przygotowana w ten sposób ryba bardzo nam smakowała;-) Jest to również fajna propozycja dla tych, którzy lubią ryby, ale nie przepadają za zapachem, który wydziela się podczas ich smażenia;-) Wystarczy tylko na kilka minut włożyć rybki do piekarnika i już mamy gotowy pyszny obiad;-) Gorąco polecamy!! Przepis pochodzi z książki Three Generations of Chilean Cuisine.  Chile: Ryba a la pizza / Cantato De Corvina SKŁADNIKI: 4 średnie filety z okonia morskiego, sól i pieprz do smaku, 12 dag chorizo w plasterkach, 3 średnie pomidory pokrojone w plasterki, 12 dag żółtego sera w plasterkach, 3 posiekane ząbki czosnku, 1 łyżka oregano, 2 łyżki rozpuszczonego masła, 1 posiekany pęczek natki pietruszki, pół szklanki wytrawnego wina. SPOSÓB WYKONANIA: Filety posypać solą i pieprzem. Układać na nich chorizo, pomidory, ser, czosnek i oregano. Skropić masłem i grillować lub piec przez 15 minut. W czasie pieczenia skrapiać winem. Po upieczeniu rybę podać posypaną natką pietruszki. 