Fajny przepis na ciasto: wyrabiało się bez problemów, rosło zadziwiająco szybko i gładko rozprowadziło się na formie do pizzy. Na cieście ułożyliśmy pokrojone pomidory, paprykę, fetę i listki bazyli, a utarte sery wymieszaliśmy z sosem pomidorowym i rozprowadziliśmy na wierzchu pizzy. Przepis na ciasto pochodzi z bloga ScribeFire, a na sos z strony pychotka.pl.,  SKŁADNIKI: Ciasto: 500 g mąki pszennej, 40g drożdży, 250 ml ciepłej wody (z mlekiem też jest spoko), płaska łyżeczka soli, pół łyżeczki cukru, 2 łyżki oliwy. Sos: 1 łyżeczka masła, 1 cebulka, 1 ząbek czosnku, 1 puszka krojonych pomidorów, pół kostki bulionu warzywnego, 1 łyżeczka oregano, 1 łyżka pokrojonej natki pietruszki, 1 łyżeczka ketchupu Farsz: 3 sery: cheddar, mozarella, feta, 2 pomidory, 1 świeża papryka, świeża bazylia. SPOSÓB WYKONANIA: Ciasto: Drożdże rozprowadzić z cukrem i ciepłą wodą, wymieszać z ok. 4 łyżkami mąki, przykryć i odstawić na 15 minut aż wyrosną. Do mąki z solą wlać rozczyn drożdżowy i wymieszać i zagnieść dość miękkie ciasto (jeśli będzie za twarde, wlać jeszcze trochę wody), dolać oliwę, wszystko razem ponownie zagnieść. Ciasto powinno sprawiać wrażenie, jakby chciało już zacząć rosnąć. I to wszystko, można się zająć nadzieniem. Ciasto nie musi rosnąć nie wiadomo ile, można je w pięć minut po zagnieceniu rozwałkować i przełożyć na blachę. Wystarczy mu te 10 minut, w czasie których będziemy przygotowywać składniki na farsz. Sos: Podsmażyć pokrojoną cebulkę i czosnek. Dodajemy odsączony sok z pomidorów i zagotowujemy. Po paru minutach dodajemy kostkę bulionową, oregano, pietruszkę, ketchup i jeszcze 5 min. Gotujemy. Pomidory zmiksować, dodać do reszty i jeszcze 10 minut gotować. Doprawić czosnkiem w proszku i solą. Zagęścić sos mąką ziemniaczaną.    . 