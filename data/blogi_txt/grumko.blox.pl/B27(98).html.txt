Sięgnąłem po niego kiedy zdarzyło mi się kupić niezbyt ciekawe w smaku kiełbaski. Od tego czasu jak mam ochotę na kiełbaski na ciepło bardzo często go wykorzystuję. Najbardziej smakuje mi z frankfuterkami drobiowymi czy kiełbaskami debreczyńskimi. Zalewam je tym sosem i wstawiam do piekarnika na 20-30 minut. Do tego świeże pieczywo do taplania w sosie i ekstra jedzonko. SKŁADNIKI: 3 łyżki sosu sojowego, 1 łyżeczka cukru, 4 łyżki czystej wódki, 1 łyżeczka imbiru w proszku, 4 posiekane ząbki czosnku, 2 posiekane średnie cebule, 4 łyżki oleju   SPOSÓB WYKONANIA: Na patelni z rozgrzanym olejem smażyć cebulę i czosnek na dużym ogniu przez minutę. Dodać imbir i smażyć 15 sekund nie przerywając mieszania. Wlać sos sojowy wymieszany z cukrem i wódką i gotować przez 30 sekund. Zdjąć z ognia. 