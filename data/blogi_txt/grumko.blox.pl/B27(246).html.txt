Po raz pierwszy zrobiliśmy gulasz z serduszek. Zwykle były one tylko dodatkiem do zup, a gotowane stanowiły bazę wywaru. Wyszło bardzo smacznie. Jedliśmy ten gulasz z ugotowaną kaszą jęczmienną, a przepis pochodzi ze strony winiary.pl SKŁADNIKI: pół kilograma serduszek drobiowych, 20 dag pieczarek, 10 dag wędzonego boczku, 1 łyżka oleju, 1 łyżeczka tymianku, 1 łyżka mąki, 1 litr rosołu drobiowego, 1 łyżka masła, 1 cebula, 125 ml białego wytrawnego wina, sól, pieprz, 2 łyżki posiekanego szczypiorku.     SPOSÓB WYKONANIA: Serca umyć, przekroić na połówki. Boczek pokrajać w kostkę. Cebulę obrać i drobno posiekać. Pieczarki obrać i pokroić na kawałki. Olej rozgrzać w rondlu, wytopić boczek. Dodać cebulę, serduszka, pieczarki, oprószyć tymiankiem i mąką. Przyprawić i dokładnie wymieszać. Zalać rosołem i winem, dusić pod przykryciem 10 minut. Na koniec dodać masło. Gulasz posypać szczypiorkiem. Podawać z ryżem lub białym pieczywem. 