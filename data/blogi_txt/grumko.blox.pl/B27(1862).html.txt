Przy okazji wpisu o sushi maki wspomnieliśmy o tym, że z otrzymanego zestawu pozostanie nam jeszcze do wypróbowania zupa miso, tak więc oto i ona;-) Skorzystaliśmy jednak z nieco innego przepisu niż ten który był zamieszczony w załączonej książeczce, a różni się on przede wszystkim dodatkiem bakłażana i tofu. Zupa bardzo przypadła nam do gustu, więc tym bardziej cieszymy się już na koreańskie danie z polędwiczkami  marynowanymi w miso, które za czas jakiś zagości w naszej kuchni;-) Przepis pochodzi ze strony AsiaRecipe.Com. Japonia: Zupa miso z bakłażanem SKŁADNIKI: 2 łyżki miso, 2 posiekane dymki, 1 litr gorącej wody, pół szklanki tofu pokrojonego w kostkę, 1 posiekana marchewka, 1 szklanka pokrojonego w słupki bakłażana. SPOSÓB WYKONANIA: Do gotującej się wody dodać miso. Dodać marchewkę, dymkę, tofu oraz bakłażana. Gotować do miękkości warzyw. Podawać. 