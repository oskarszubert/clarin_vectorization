Bardzo smaczny przepis na rybę. Mieliśmy niestety problem z pastą z bułki tartej. Mimo, iż leżakowała w lodówce o wiele dłużej niż wymagał tego przepis to była bardzo sypka. Ostateczne zasypaliśmy nią wszystkie filety w naczyniu żaroodpornym i zapiekliśmy. Przepis podpatrzałem na blogu Eveny.    SKŁADNIKI: 1 łyżka oliwy z oliwek, 100 g pieczarek, bardzo drobno pokrojonych, 2 dojrzałe pomidory, bez skórki i pestek, 600 g filetów z dorsza, 1 łyżka musztardy francuskiej, sól morska i świeżo zmielony czarny pieprz. Na ziołową skórkę: 40 g natki pietruszki ozdobnej, 1 łyżeczka świeżego tymianku (daliśmy suszony), 50 g miękkiego masła, 150 g bułki tartej.    SPOSÓB WYKONANIA: Na rozgrzanej oliwie podsmażamy pieczarki, zmniejszamy ogień i smażymy jeszcze ok 10 min lub do wyparowania wody. Doprawiamy solą i pieprzem. Odkładamy. Z pomidorów robimy puree. Odkładamy. Pietruszkę siekamy w malakserze, dodajemy masło i tymianek. Powstałą masę dodajemy do bułki tartej i mieszamy aż do uzyskania pasty. Pastę rozkładamy na folii kuchennej tak aby powierzchnia pasty wystarczyła na przykrycie filetów. Przykrywamy kolejną warstwą folii i wstawiamy na 2 godziny do lodówki. Piekarnik rozgrzewamy do 200 st C . Filety układamy w żaroodpornym naczyniu lub na blaszce, smarujemy musztardą, potem na każdy filet nakładamy warstwę pomidorowego puree i przykrywamy pieczarkami. Wyjętą z lodówki pastę kroimy na kilka części (tyle ile mamy kawałków ryby) i układamy na każdym filecie. Wstawiamy do piekarnika i pieczemy 15 minut. Po tym czasie rybę grillujemy kilka minut, aż do uzyskania rumianej skórki. 