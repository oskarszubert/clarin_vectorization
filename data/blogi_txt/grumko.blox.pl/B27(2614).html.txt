Benin: Curry z wołowiny na sposób z BeninuŹRÓDŁO: Celtnet.Org.Uk. SKŁADNIKI: 1 kg wołowiny na rosół, 30 dag posiekanej cebuli, 3 łyżki przyprawy curry w proszku, 2 łyżeczki soli, mielony pieprz Cayenne do smaku, 360 ml mleka kokosowego, 8-10 usmażonych frytek ze słodkich ziemniaków - pominęliśmy, 4 łyżki masła lub margaryny, 1 łyżka mąki, 60 ml masła orzechowego, 5 rozgniecionych ząbków czosnku, 3 całe czerwone papryczki chili, 250 ml wody, kilka całych kawałków okry - zastąpiliśmy fasolką szparagową. SPOSÓB WYKONANIA: Na patelni rozgrzać masło, usmażyć na nim na brązowo wołowinę. Zdjąć usmażone mięso, a na pozostałym na patelni tłuszczu usmażyć na złotobrązowy kolor cebulę i czosnek. Dodać mąkę, curry, sól, pieprz Cayenne i masło orzechowe. Podgrzewać przez minutę, następnie powoli wlać mleko kokosowe, a następnie wodę. Gotować, mieszając od czasu do czasu. Gdy sos zgęstnieje włożyć kawałki mięsa i papryczki chili i gotować pod przykryciem do miękkości mięsa, czyli przez ok. 2 godziny. Na ok. 20 minut przed końcem gotowania dodać okrę i frytki. Podawać natychmiast na ryżu. 