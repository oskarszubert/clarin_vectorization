W oryginalnym przepisie sos przygotowuje się z orzeszków piniowych, ale kiedy udało nam się w końcu kupić pstrągi to okazało się, że piniole będą dostępne w sprzedaży dopiero po 2 kwietnia. W związku z tym, że szkoda nam było zamrażać ryb to przygotowaliśmy sos z mieszanki orzechów włoskich, nerkowca i laskowych. Całość wyszła przepysznie! Jeśli lubicie ryby to gorąco polecamy! Przepis na Forel met pijnboompittensaus pochodzi ze strony godutch.com.   SKŁADNIKI: 4 pstrągi, sok z połówki cytryny, 2 łyżki mąki, sól, pieprz, 5 łyżek orzeszków piniowych, 160 masła, 6 łyżek białego wermutu, 1 i pół łyżki posiekanej natki pietruszki.SPOSÓB WYKONANIA: Pstrągi oczyścić, odfiletować, umyć i osuszyć. Wymieszać mąkę z solą, pieprzem i panierować w niej rybę. Orzeszki piniowe zbrązowić na patelni. Smażyć pstrąga na 1/3 masła z obu stron. Zdjąć z patelni i trzymać w cieple. Na patelnię dodać resztę masła i podgrzewać aż stanie się lekko brązowe. Dodać sok z cytryny oraz wermut Doprawić solą i pieprzem. Dodać orzeszki i natkę. Pstrągi serwować polane sosem z frytkami i sałatką z pomidorów i sałaty. 