Chrupiąca grzanka z szynką i jajko z płynnym żółtkiem czyli po prostu pycha;-) Przepis pochodzi z książki Hanny Szymanderskiej "Jaja w roli głównej".   SKŁADNIKI: 4 jaja, 4 kromki chleba razowego, 4 plastry szynki, 2 łyżki śmietany, natka pietruszki, łyżka masła, łyżeczka oliwy, sól, pieprz. SPOSÓB WYKONANIA: Na patelni rozgrzać oliwę, włożyć kromki chleba, obsmażyć z obu stron. Na żaroodpornym półmisku wysmarowanym masłem ułożyć chleb, przykryć plastrami szynki, posmarować śmietaną, wstawić do nagrzanego piekarnika. Na patelni typu dołkownica stopić masło, wbić jaja, usmażyć, posypać solą i pieprzem, ułożyć na kromkach chleba, obficie posypać posiekaną natką pietruszki. 