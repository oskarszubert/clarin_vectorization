Dziś proponujemy Wam kolejny przepis na dobrego śledzia, który dzięki pysznemu sosowi nabiera iście odświętnego charakteru;-) Przepis pochodzi z książki z serii "Lubię Gotować: Ze śledziami".   SKŁADNIKI:  80 dag świeżych śledzi (zielonych), 3 łyżki oliwy, sok z 1 cytryny, sól, pieprz. Sos: 3 łyżki oliwy, 2 łyżki octu winnego, 2 pomidory, kilka listów bazylii, sól, pieprz. SPOSÓB WYKONANIA: Śledzie wypatroszyć, umyć, osuszyć. Następnie skropić sokiem z cytryny w środku i na wierzchu, oprószyć solą i pieprzem, ponacinać w poprzek i posmarować oliwą. Piec na ruszcie w gorącym piekarniku z obu stron po 10 - 15 minut. Przygotować sos: oliwę wymieszać z octem winnym. Pomidory sparzyć, obrać, oczyścić z pestek, drobno pokroić i wymieszać z sosem. Listki bazylii opłukać, pokroić w paski i dodać do sosu. Doprawić solą oraz pieprzem. Na upieczone śledzie nakładać sos i podawać z pieczywem lub ziemniakami z wody. 