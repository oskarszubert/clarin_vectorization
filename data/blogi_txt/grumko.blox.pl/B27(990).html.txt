Prosta i smaczna ryba z dodatkiem makaronu i sosu przygotowanego na bazie pomidorów i cukinii. Przepis pochodzi z książki pt. "Smaki Francji" Wydawnictwa Parragon. Przy okazji polecamy włoskie danie rybne, które również przyrządza się z dodatkiem tych dwóch warzyw, a nazywa się "Ryba z cukinią".   SKŁADNIKI: 4 łyżki oliwy aromatyzowanej bazylią lub z pierwszego tłoczenia, 2 posiekane ząbki czosnku, 1 cebula pokrajana w piórka, 2 cukinie pokrajane w plasterki, 6 pomidorów pokrajanych w plastry, 12 czarnych oliwek bez pestek przekrajanych na pół, 1 łyżka przecieru pomidorowego, 4 łyżki czerwonego wina, 100 ml bulionu rybnego, 2 łyżki posiekanej natki pietruszki, 2 łyżki posiekanej świeżej bazylii, sól i pieprz, 4 sprawione duże makrele, plasterki cytryny i gałązki świeżej bazylii do przybrania. Do podania: świeżo ugotowany makaron spaghetti, liście sałaty i cebula dymka.SPOSÓB WYKONANIA: Na dużej patelni rozgrzać łyżkę oliwy na średnim ogniu. Wrzucić czosnek, cebulę i cukinię. Od czasu do czasu mieszając smażyć przez 4 minuty. Dodać pomidory, oliwki, przecier pomidorowy, wino, bulion, zioła. Doprawić solą i pieprzem do smaku. Doprowadzić do wrzenia. Zmniejszyć płomień. Często mieszając, gotować przez 10 minut. Ryby opłukać pod bieżącą zimną wodą i osuszyć papierowym ręcznikiem. Ułożyć w płytkim naczyniu żaroodpornym. Skropić pozostałą oliwą. Zestawić z ognia i posmarować rybę sosem pomidorowym. Opiec przez 10 minut w piekarniku nagrzanym do 200 stopni, aż ryba będzie gotowa. Wyjąć naczynie z piekarnika. Przełożyć rybę razem z sosem na talerze na świeżo ugotowany makaron. Przybrać plasterkami cytryny i gałązkami bazylii. Podawać z liśćmi sałaty i cebulą dymką. 