Oberiba to w gwarze śląskiej kalarepa, a u nas na Śląsku określa się tym wyrazem również łatwą w przygotowaniu i bardzo smaczną zupę z kalarepki. Zajadaliśmy się nią wczoraj z dziką rozkoszą tym bardziej, że za oknem jesienna szaruga i choć przez chwilę zrobiło się w domu tak jakoś wiosennie. Przepis pochodzi z książki Wery Sztabowej pt. "Krupnioki i moczka czyli gawędy o kuchni śląskiej", Warszawa 1985.    SKŁADNIKI: 4 młode kalarepki, 2 cebule, 6 łyżek posiekanego koperku, 1,5 l bulionu warzywnego, 1-2 łyżki kwaśnej śmietany, 1 łyżka masła, 1łyżka mąki, masło do smażenia, sól, pieprz    SPOSÓB WYKONANIA: Młode kalarepki pokroić w słupki, cebulę posiekać. Rozgrzać masło w garnku o grubym dnie, wrzucić cebulę i kalarepki, skropić odrobiną bulionu i dusić. Kiedy płyn wyparuje, dodać jeszcze kilka łyżek. Czynność tę powtarzać trzy, cztery razy. Dolać resztę bulionu i gotować. W misce utrzeć masło, mąkę i śmietanę na pulchną masę. Do zupy pod koniec gotowania dodać koperek i mąkę roztartą z masłem i śmietaną. Posypać solą i pierzem. 