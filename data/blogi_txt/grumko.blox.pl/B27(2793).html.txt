Po porannych ziemniakach w zielonym sosie mamy dla Was zaproszenie do udziału w zabawie "Gotujemy po polsku!", której tegoroczną - trzecią juz edycję - zaplanowaliśmy w terminie od 29 października do 7 listopada br. Podobnie jak w latach ubiegłych patronat nad naszą akcją objął agregator blogów kulinarnych zPierwszegoTloczenia.pl, a producent Oleju Kujawskiego ufundował 70 garnków marki Silit Style dla tych osób, które przygotują co najmniej trzy potrawy. W przypadku większej ilości osób spełniających powyższe kryterium, wyboru "Złotej 70-tki" dokonają autorzy niniejszego bloga oraz redakcja serwisu zPierwszegoTloczenia.pl Jeśli macie ochotę wziąć udział w święcie kuchni polskiej, to przygotowane przez Was dania opublikujcie na Waszych blogach pomiędzy 29 października a 7 listopada br. Każdy wpis oprócz przepisu i zdjęcia opatrzcie logiem zabawy, a w jego treści wstawcie linka kierującego Waszych czytelników do serwisu zPierwszegoTloczenia.pl. Przykładowe przekierowanie może wyglądać tak: "W ramach akcji Gotujemy po polsku!, której patronem jest serwis zPierwszegoTłoczenia.pl przygotowałam..." Informacje kto i co przygotował wraz z linkiem do przepisu przesyłacie nam mailem na adres sblister@interia.pl najpóźniej do poniedziałku 8 listopada. Na podstawie otrzymanych od Was informacji przygotujemy podsumowanie, które opublikujemy na naszym blogu w dniu 11 listopada 2010. Dla przypomnienia, a może i inspiracji podajemy linki do podsumowań poprzednich edycji: "Gotujemy po polsku!" - edycja I, "Gotujemy po polsku!" - edycja II. Poniżej podajemy kod banera i z góry dziękujemy za informowanie o naszej zabawie na Waszych blogach! A href="http://grumko.blox.pl/2010/10/Gotujemy-po-polsku-edycja- III.html"IMG alt="Gotujemy po polsku!" src="http://grumko.blox.pl/resource/gotujemy.vol.3.jpg" border=1 align=middle name=AGMOID0/A 