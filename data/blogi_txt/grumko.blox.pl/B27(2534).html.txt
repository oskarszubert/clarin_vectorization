Gabon: Kurczak w musztardowo - cebulowym sosie ŹRÓDŁO: Celtnet.Org.Uk. SKŁADNIKI: 8 kawałków kurczaka (udek lub piersi), 200 ml musztardy, 1 kg posiekanej cebuli, 3 posiekane ząbki czosnku, sok z 2 cytryn, olej do smażenia. SPOSÓB WYKONANIA: Na patelni rozgrzać nieco oleju, obsmażyć na nim kurczaka na brązowo, po czym przełożyć mięso na talerz. Na oleju pozostałym na patelni smażyć cebulę z czosnkiem, aż cebula stanie się przezroczysta, a następnie przełożyć do głębokiego garnka, dodać kurczaka, musztardę i sok z cytryny. Wymieszać, przykryć i gotować na bardzo małym ogniu przez ok. godzinę. Podawać z ryżem. 