Tak właściwie to taką sałatkę trzeba by zakwalifikować do kategorii dodatków. Sama w sobie niczym specjalnym się nie wyróżnia, ale można ją z powodzeniem podawać do pieczeni, kotletów, smażonej ryby i w tej roli bardzo dobrze się sprawdza. My jedliśmy ją z lekko podgrzanymi parówkami i bardzo nam to zestawienie pasowało. Przy okazji tym co lubią lekko marynowane potrawy polecamy szwajcarską sałatkę ziemniaczaną z dodatkiem sera i szynki. Przepis na kartoffelsalat znalazłem tutaj. SKŁADNIKI: 1 kg ziemniaków, 1 cebula, 125 ml wody, lub lepiej rosołu, 3-4 łyżki oleju, 1 mała łyżeczka octu 25% (lub 3 duże łyżki octu 5%), sól, pieprz do smaku, 100 g ogórków z octu, ewentualnie pietruszka, 1 łyżeczka majeranku.    SPOSÓB WYKONANIA: Ziemniaki 10 minut gotować w kapturkach, następnie pozostawić jeszcze na 10 minut w gorącej wodzie (przykryte). Przygotować marynatę z wody (lub rosołu), drobno pokrojonej i sparzonej cebuli, octu, dodać pietruszki, majeranku, soli, pieprzu. Ziemniaki przelać zimną wodą, obrać ze skórki i równo krojąc dodawać do marynaty i od czasu do czasu zamieszać, aby ziemniaki przestudziły się w marynacie. Pozostawić do całkowitego ostygnięcia. Dodać pokrojone ogórki konserwowe, ale bez nasionek (wyszypułkowane). Jeśli ogórki są maleńkie, nie trzeba ich szypułkować. 