Te pomidory przygotowaliśmy już w końcu sierpnia, a dziś doczekały się swojej premiery jako dodatek do śniadania. Smakują podobnie jak grzybki marynowane tyle, że są mniej ostro - kwaśne w smaku. Nam z tych proporcji wyszły 4 słoiki o wielkości zbliżonej do tego na zdjęciu.  SKŁADNIKI: 1 kg pomidorów, 1 litr wody, 1 łyżka soli, 2 łyżki cukru, 4 łyżki octu, 14 łyżeczek żelatyny, ziele angielskie, cebula, czosnek  SPOSÓB WYKONANIA: Pomidory sparzyć, obrać i pokroić w ósemki, a następnie przełożyć do słoików. Z przegotowanej zimnej wody odlać połowę, zagotować i rozpuścić w niej żelatynę. Pozostałą wodę zagotować z dodatkiem soli, cukru, octu, cebuli, czosnku i ziela angielskiego. Odstawić do wystygnięcia. Wystudzoną zalewę z żelatyną, wymieszać i wlać do słoików z pomidorami. Słoiki szczelnie zakręcić i gotować 5 minut. 