Ostatnio to bardzo popularny przepis na kulinarnych blogach. Również my -  jako miłośnicy ciasteczkowych serników - ulegliśmy tej "modzie" i upiekliśmy sobie to jagodowe cudo;-) Skorzystaliśmy z przepisu Kasi, autorki bloga Gotowanie cieszy. SKŁADNIKI: Składniki na spód: 200 g ciasteczek maślanych z czekoladą, 100 g roztopionego masła. Składniki na masę serową: 750 g mielonego twarogu śmietankowego, 250 g drobnego cukru, 4 jajka, 1 budyń waniliowy, 2 łyżki soku z cytryny, 250 g jagód. Polewa: 200 g białej czekolady, 80 ml śmietanki 36%.    SPOSÓB WYKONANIA: Ciastka kruszyny na proszek, dodajemy stopione masło i z taką mieszankę wykładamy na tortownicę i dokładnie dociskamy równomiernie do dna. Tortownicę wkładamy do lodówki. Jagody z cukrem i sokiem cytrynowym rozdrabniamy blenderem i dodajemy do sera. W trakcie miksowania dodajemy budyń a następnie jajka. Tak przygotowaną masę przelewamy na przygotowany wcześniej spód i pieczemy w temperaturze 180 stopni 65 - 70 minut (aż boki zaczną odchodzić). Kiedy sernik jest już zimny, przygotowujemy polewę. Pokruszoną czekoladę wrzucamy do rondelka razem ze śmietaną i podgrzewamy do chwili połączenia się składników i utworzenia jednolitej, gładkiej masy. Sernik polewamy i wstawiamy do lodówki. Powinien postać tam co najmniej 3 godziny. 