SKŁADNIKI: 50 dag mielonej cielęciny lub wołowiny, pół szklanki białego wytrawnego wina, pół szklanki wody, 1 jajko, 10 dag bułki tartej, łyżeczka soli, szczypta pieprzu, 3 szklanki bulionu, natka pietruszki. Wymieszać w misce wszystkie składniki z wyjątkiem bulionu. Wyrobić. Formować małe kulki wielkości orzecha włoskiego. Bulion zagotować i włożyć kulki mięsne. Gotować na bardzo małym ogniu przez 10 minut. Po ugotowaniu wyjąć i trzymać w cieple.  SPOSÓB WYKONANIA: 3 żółtka, 2 łyżki masła, 3 łyżki mąki, szklanka wywaru w którym gotowały się kulki, sok z 1 cytryny, łyżka posiekanej natki pietruszki. Masło stopić w rondlu, zrobić zasmażkę z mąki i rozprowadzić wywarem. Zagotować. Rozprowadzić żółtka sokiem z cytryny, dobrze ubić, dodać kilka łyżek gorącego rosołu i dalej ubijać. Wlać do zasmażki, podgrzewać przez kilka minut, nie dopuszczając do zagotowania. Wymieszać z natką pietruszki. Sosem polać kulki i podawać z ryżem. 