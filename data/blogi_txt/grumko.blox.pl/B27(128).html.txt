SKŁADNIKI: 1/2 kg ziemniaków, kilka kropel octu winnego, 2-3 gałązki rozmarynu, 6 jajek, 3 łyżki masła, ok. 6 łyżek oliwy, sól i świeżo zmielony czarny pieprz   SPOSÓB WYKONANIA: Ziemniaki obieramy, płuczemy, kroimy w cienkie plasterki, wrzucamy do garnka i zalewamy osolonym wrzątkiem z dodatkiem octu winnego. Gotujemy przez minutę od chwili, kiedy woda ponownie zacznie wrzeć, następnie odcedzamy, osuszamy ściereczką i rumienimy na rozgrzanym na patelni tłuszczu (masło i 2-3 łyżki oliwy) z dodatkiem 1 gałązki rozmarynu. Zdejmujemy z patelni i odstawiamy. Jajka ubijamy w miseczce na jednolitą masę, doprawiamy solą, pieprzem i roztartym rozmarynem. Wylewamy na rozgrzaną na patelni pozostałą oliwę, wykładamy ziemniaki, smażymy przez około 4 minut, a gdy się zetnie i zrumieni, przewracamy na drugą stronę przy użyciu pokrywki. 