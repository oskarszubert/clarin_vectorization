Dwa miesiące temu podawaliśmy na blogu przepis na chilijskiego hot - doga. Dziś proponujemy Wam przygotowanie tego jednego z najpopularniejszych fast-foodów na świecie, według sposobu popularnego w Wenezueli. Nam smakowało;-) Przepis pochodzi ze strony blogchef.net.  Wenezuela: Wenezuelski hot - dog SKŁADNIKI: 8 bułek do hot dogów, 8 kiełbasek, 1 cebula, 1/4 główki zielonej kapusty, 1 opakowanie chipsów ziemniaczanych (ok. 15 dag), majonez, musztarda, keczup.SPOSÓB WYKONANIA: Cebulę pokroić na kawałki i zmiksować na drobno przy pomocy robota kuchennego. Tak samo postąpić z kapustą. Pokruszyć drobno chipsy. Ugotować kiełbaski i pogrzać bułki. Na przekrojoną wzdłuż bułkę kłaść kiełbaskę, a następnie cebulę, kapustę oraz chipsy. Doprawić majonezem, musztardą i keczupem. 