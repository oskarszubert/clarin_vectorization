Wątróbka z botwinką, chipsami ziemniaczano – rozmarynowymi oraz majonezem musztardowym ŹRÓDŁO: BBC.Co.Uk SKŁADNIKI: Na chipsy: 3 duże ziemniaki, 500 ml oliwy, 500 ml oleju słonecznikowego, 2 gałązki świeżego rozmarynu, 2 lekko rozniecone ząbki czosnku. Na majonez: 1 żółtko, 2 łyżeczki musztardy Dijon, 200 ml oliwy, sok z połowy cytryny, sól i pieprz do smaku. Na wątróbkę: 300 g botwinki, 1 łyżka oleju słonecznikowego, 4 plastry wątróbki cielęcej - u nas wątórbki drobiowe, sól i pieprz, 80 g niesolonego masła, 100 ml octu balsamicznego, 2 łyżki oliwy. SPOSÓB WYKONANIA: Ziemniaki pokroić w kostkę 1,5 x 0,5 cm . Włożyć do rondla wraz z olejami i zagotować na małym ogniu. Gotować 10 – 12 minut. Dodać rozmaryn i czosnek. Gotować przez 4 – 5 minut. Ziemniaki powinny być usmażone na złoto. Wyjąć i osączyć z tłuszczu na ręczniku papierowym. Żółtko utrzeć z musztardą na gładką masę. Cały czas ubijając dodawać powoli oliwę. Doprawić sokiem z cytryny, solą i pieprzem. Piekarnik rozgrzać do temperatury 220 stopni C. Botwinkę podzielić na liście i ogonki. Zblanszować na osolonej wodzie. Dokładnie osączyć i pokroić na mniejsze kawałki. Rozgrzać olej i usmażyć na nim plastry wątróbki – po 1 – 2 minuty z każdej strony. Zdjąć z patelni. Doprawić solą i pieprzem. Wymieszać w naczyniu do zapiekania z połową masła i zapiec w piekarniku przez 2 – 3 minuty. Wyjąć wątróbkę i zostawić do ostygnięcia. Zlać do rondelka masło z naczynia. Dodać ocet i zagotować. Zredukować o połowę. Dodać resztę masła i cały czas mieszając rozpuścić w occie. Wątróbkę przed podaniem podgrzać w przygotowanym sosie. Do rondla wlać trochę oliwy i przesmażyć na niej przez minutę botwinkę. Wyłożyć centralnie na talerz. Na botwinę ułożyć plastry wątróbki. Polać sosem. Chipsy ułożyć dookoła talerza. Ozdobić majonezem. 