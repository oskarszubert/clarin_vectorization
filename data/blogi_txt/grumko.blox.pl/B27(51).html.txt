SKŁADNIKI:,25 kg bakłażanów, średnia cebula, mała łyżka masła, 70 dag mielonego mięsa wołowego, pół szklanki białego wina, 3 pomidory, natka pietruszki, 3 łyżki tartej bułki, masło, 2 jaja, oliwa, 10 dag tartego sera, 3 szklanki sosu beszamelowego SPOSÓB WYKONANIA: Bakłażany opalić nad płomieniem, zetrzeć zewnętrzną błonkę, pokrajać ostrym nożem na plasterki, oprószyć solą, zostawić w chłodnym miejscu na 1 godzinę. Rozgrzać masło na patelni i podgrzewać drobno posiekaną cebulę, aż będzie miękka, lecz nie zrumieniona. Dodać 4 łyżki gorącej wody i włożyć mięso, dokładnie rozgniatając je widelcem, by nie wytworzyły się grudki. Smażyć, mieszając. Dodać pomidory bez skóry i pestek, wsypać dużą garść natki pietruszki, rozmieszać, wlać wino i dalej ogrzewać, mieszając. Następnie oprószyć solą i pieprzem. Przykryć i pozostawić na bardzo małym ogniu na 45 min. Zestawić z ognia, dodać tartą bułkę, rozmieszać. Ubić niezbyt sztywną pianę z białek, zmieszać z masą mięsną. Bakłażany opłukać i dokładnie osuszyć na ściereczce. Rozgrzać na patelni oliwę i smażyć plasterki bakłażanów z obu stron na złoty kolor. Płaską formę do pieczenia o wymiarach ok. 30x20x5 cm wysmarować masłem i wysypać tartą bułką. Położyć na dnie warstwę bakłażanów (mniej więcej połowę), na nich ułożyć warstwę mięsa z pomidorami, przykryć bakłażanami. Przyrządzić sos beszamelowy z żółtkami, dodać ok. 6 dag tartego sera. Zalać sosem potrawę, posypać resztą tartego sera. Wstawić do średnio rozgrzanego piekarnika i piec aż wierzchnia warstwa przypiecze się na złoty kolor (ok. 45 min). 