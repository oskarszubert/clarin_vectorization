SKŁADNIKI: 1/4 szklanki sosu sojowego, 3 ząbki czosnku, 1 łyżka ziaren sezamu, 1 łyżeczka oleju sezamowego, 1/2 kg kurzych wątróbek, 2 łyżki oliwy z oliwek, 1 czerwona papryka, 1 cebula, 1 łyżeczka mielonej kolendry, 1 łyżeczka mielonego kminku, 2 łyżki oleju arachidowego, 10 dag groszku, sól, pieprz   SPOSÓB WYKONANIA: Z sosu sojowego, czosnku, sezamu, oleju sezamowego i 2 łyżek wody robimy marynatę. Wątróbki kroimy w plasterki, zalewamy marynatą i wstawiamy do lodówki na 2 godziny. Cebulę i czerwoną paprykę kroimy na plasterki i smażymy do miękkości na połowie oliwy z oliwek, na wolnym ogniu. Wątróbki wyjmujemy z marynaty i posypujemy kolendrą, kminkiem i pieprzem. W rondlu rozgrzewamy resztę oliwy z oliwek oraz olej arachidowy i smażymy wątróbki na dużym ogniu 3 - 5 minut, aż się z zewnątrz podsmażą, ale w środku pozostaną trochę różowe. Dodajemy cebulę, paprykę, strączki groszku i zalewamy marynatą. Zmniejszamy ogień i smażymy 2 - 3 minuty. Podawać natychmiast. 