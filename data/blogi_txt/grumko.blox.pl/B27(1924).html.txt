Ten przepis przypomniał nam popularne danie sprzed lat, a mianowicie jajka na twardo w sosie musztardowym. Tym razem musztarda jest dodatkowo doprawiona kolendrą i kuminem, a towarzyszy smażonemu kurczakowi. Bardzo fajne połączenie. Kurczaka gotowaliśmy wspólnie z Thiessą, a jej „musztardowy” wpis znajdziecie klikając tutaj. Przepis pochodzi ze strony AsiaRecipe.Com.  Afganistan: Musztardowy kurczak po afgańskuSKŁADNIKI: 90 dag piersi z kurczaka, 40 dag żółtej musztardy, pół łyżki mielonej kolendry, 1 łyżeczka kuminu, pół łyżeczki czarnego pieprzu, 1 łyżeczka soli, 2 łyżki oliwy, 1 średnia cebula pokrojona w plasterki, 1 średnia zielona papryka pokrojona w plasterki, 1 średnia czerwona papryka pokrojona w plasterki. SPOSÓB WYKONANIA: Kurczaka pokroić w długie paski. Wymieszać z musztardą, kolendrą, kuminem, pieprzem i solą. Odstawić na minimum godzinę, a najlepiej na całą noc. Na rozgrzanej oliwie smażyć kurczaka przez 10 minut. Dodać cebulę i papryki. Smażyć 5 minut. Gdyby warzywa nie były jeszcze miękkie to smażyć kolejne 5 minut. Podawać. 