Prawie rok temu we wpisie na temat ozorków po boliwijsku nazwałem je takim naszym osobliwym comfort foodem;-) Od tamtego czasu nic się nie zmieniło, a ozorki - tym razem jako składnik smacznej sałatki - wprawiły nas po raz kolejny w doskonały nastrój;-) Uśmiechniętego weekendu życzymy;-) Przepis pochodzi ze strony The Art Of Uzbek Cuisine. Uzbekistan: Sałatka z ozorków i warzyw / Til va sabzavotli salatSKŁADNIKI: 300 g ugotowanych i pokrojonych na kawałki ozorków, 2 ugotowane buraczki pokrojone na kawałki, 3 jajka + 2 do dekoracji pokrojone na kawałki, 1 cebula pokrojona w plasterki, 2 ugotowane marchewki pokrojone w paski, łyżka oleju, 2 łyżki majonezu lub kwaśnej śmietany, 2 roztarte ząbki czosnku, sól do smaku, koperek, rzodkiewka do ozdoby.SPOSÓB WYKONANIA: Rozgnieść marchewki z czosnkiem, solą i łyżką oleju. Odstawić na 10 minut. Na talerzu wyłożyć cebulę, buraki, jajka, ozorki i marchewkę. Posolić. Pośrodku położyć 2 łyżki majonezu. Udekorować jajkami. Bezpośrednio przed podaniem wymieszać wszystkie składniki. Podawać. 