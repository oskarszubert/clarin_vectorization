Anglia: Śledzie pieczone z musztardą i płatkami owsianymi / Baken herrings with musztard and oats ŹRÓDŁO: Mark Hix: "British Food". UWAGI: Do przygotowania tych śledzi zainspirował nas nasz weekendowy wypad do Londynu w styczniu 2013r.  SKŁADNIKI: 40 g masła, 2 posiekane szalotki, starta skórka z połowy cytryny, 40 g świeżych okruszków jasnego pieczywa, 40 g płatków owsianych, 1 łyżka posiekanej natki pietruszki, 4 filety ze śledzi, każdy o wadze 150 g (lub 8 mniejszych), 1 łyżka musztardy ziarnistej, sól morska i pieprz SPOSÓB WYKONANIA: Rozgrzać piekarnik do temp. 200 stopni C (piekarnik z termoobiegiem wystarczy rozgrzać do 180 stopni C). Na patelni rozpuścić masło i podsmażać szalotki przez parę minut. Przełożyć do blendera, dodać skórkę z cytryny, okruszki pieczywa, płatki owsiane i natkę. Przyprawić solą i pieprzem i miksować przez 20 sekund. Ze śledzi usunąć wszelkie ości, następnie ułożyć je na folii do pieczenia, skórą do góry. Posmarować musztardą, na wierzchu ułożyć warstwę masy przygotowanej w blenderze, docisnąć. Piec przez 15 – 20 minut. Podawać z ziemniakami. 