Świetny pomysł na drobiowe placuszki!! Dodatek warzyw sprawia, że nie tylko zawierają w sobie więcej witamin, ale również są lekkie i przyjemnie orzeźwiające w smaku. Dodatkiem do kotlecików był u nas kwaśny sos z tamaryndowca. Przepis pochodzi ze strony AsiaRecipe.Com. Birma: Placuszki z kurczaka i warzyw SKŁADNIKI: 1 szklanka posiekanego surowego kurczaka, 1 średnie rozkłócone jajko, pół łyżeczki soli, pół szklanki startej marchewki, pół szklanki startej białej rzodkwi, pół szklanki startej kapusty, 1 łyżeczka sosu rybnego, pół łyżeczki cukru, 1 średnia cebula dymka pokrojona w cienkie plasterki, 1 łyżka posiekanej kolendry, 1 łyżka posiekanej papryczki serrano - dodaliśmy chili, 1 łyżka mąki ryżowej, 1/4 szklanki oleju z orzeszków ziemnych. SPOSÓB WYKONANIA: Wymieszać dokładnie wszystkie składniki za wyjątkiem oleju. Formować placuszki o średnicy ok. 5 cm i grubości ok. centymetra. Smażyć na oleju na złoty kolor. Osączyć na papierowym ręczniku. Podawać na ciepło z sosem np. kwaśnym. 