1. W czasie mijającego roku byliśmy kilka razy wyróżniani przez osoby prowadzące blogi kulinarne. Za wszystkie nominacje serdecznie dziękujemy, a były one tym bardziej miłe, że otrzymaliśmy je od osób, które trudno posądzać o stronniczość przy dokonywaniu swoich wyborów. W tym miejscu powinniśmy wskazać inne fajne blogi, ale już pod koniec ubiegłego roku podjęliśmy decyzję, że nie będziemy brali udziału w tego typu zabawach. Powodów jest kilka, ale najważnieszy z nich to nasze przekonanie, że największym wyróżnieniem dla osób prowadzących swoje książki kulinarne w sieci są odwiedziny osób, które mają ochotę poświęcić chwilę swojego czasu na przeczytanie nowego wpisu czy wypróbowanie kolejnego przepisu.   2. Na początku grudnia zostaliśmy laureatami konkursu na przepisy wigilijne, który zorganizował serwis mojegotowanie.pl. Dzięki temu lista naszego sprzętu kuchennego powiększyła się o parowar FS470 firmy Kenwood.   3. Trzy godziny temu kurier doręczył nam patelnię do grillowania marki Silit wraz z butelką Oleju Kujawskiego "3 Ziarna". Jest to upominek za udział w II edycji zabawy "Gotujemy po polsku!". Dziekujemy sponsorowi czyli Olejowi Kujawskiemu oraz agregatorowi blogów kulinarnych zPierwszegoTloczenia.pl. 