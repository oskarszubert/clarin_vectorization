Bardzo stęskniliśmy się za sernikiem, oj bardzo;-) Ten przepis spodobał się nam od samego początku, bo zaintrygowało nas dodanie do masy serowej tartych jabłek. Okazało się, że to świetny i bardzo smaczny pomysł!;-) Mamy tylko jedną drobną uwagę. Mimo, że użyliśmy stosunkowo słodkich jabłek, to wypiek był jak dla nas trochę za mało słodki. Przepis na "Kohupiima- óunakook" pochodzi z bloga Nami-Nami.   SKŁADNIKI: 500 g twarogu do serników lub sera ricotta, 200 g kwaśnej śmietany lub creme fraiche, 150 g semoliny lub kaszy mannej, 100 ml drobnego cukru, 1 łyżeczka proszku do pieczenia, 1 łyżeczka cukru waniliowego. 1,5 łyżeczki cynamonu, 4 średnie jajka podzielone na żółtka i białka, 4 - 5 obranych i startych na dużych oczkach jabłek.SPOSÓB WYKONANIA: Wymieszać składniki suche (semolina, cukier, proszek do pieczenia, cukier waniliowy i cynamon). Wymieszać ser ze śmietaną i dodać składniki suche. Dodać żółtka i jabłka. Białka ubić na sztywna pianę, delikatnie wmieszać do masy serowej. Całość przełożyć do wysmarowanej masłem tortownicy. Piec 40 - 50 minut w temperaturze 200 stopni aż wierzch będzie złotobrązowy. Sernik podawać schłodzony. 