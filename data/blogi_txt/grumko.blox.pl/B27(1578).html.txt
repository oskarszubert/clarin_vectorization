Kilka dni temu polecaliśmy Wam danie o nazwie chilaquile z zielonym chili i kurczakiem. Dziś podobna propozycja tyle, że spód zapiekanki wykłada się tortillami kukurydzianymi, a nie pszennymi. Dało to fajny efekt, bo po wyjęciu z piekarnika utworzyły się dwie warstwy, które smakiem i konsystencją przypominały kaszkę kukurydzianą. Do tego pyszny sos z pomidorów i chorizo oraz żółty ser. Po prostu pycha!! Przepis pochodzi z książki Marleny Spieler "What's Cooking: Mexican".  Meksyk: Zapiekanka z chipsów tortilla i chorizo SKŁADNIKI: 12 czerstwych tortilli kukurydzianych pociętych w paski, 1 łyżka oleju roślinnego, 2 - 3 pokrojone w plasterki lub kostkę kiełbaski chorizo, 2 drobno posiekane ząbki czosnku, 225 g posiekanych pomidorów z puszki, 3 łyżki posiekanej kolendry, 450 ml wywaru z kurczaka, 225 g startego żółtego sera, 1 drobno posiekana cebula dymka, sól, pieprz.SPOSÓB WYKONANIA: Paski tortilli wymieszać z olejem i piec w rozgrzanym do 10 stopni C piekarniku ok. 30 minut, aż się zrumienią i będą chrupiące. Usmażyć chorizo z czosnkiem. Dodać pomidory i kolendrę. Doprawić do smaku. Odstawić. W kwadratowym naczyniu do zapiekania ułożyć warstwę chipsów. Na nie wyłożyć warstwę z chorizo. Przykryć resztą chipsów. Polać wywarem. Posypać serem i piec ok. 40 minut w temperaturze 190 stopni. Podawać od razu posypane posiekaną dymką. 