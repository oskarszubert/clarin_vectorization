Nie planowaliśmy tego przepisu. W czasie kiedy przeglądałem dodatek Dobra Kuchnia do wczorajszego dziennika "Polska", Irena powiedziała, że zostało nam jeszcze trochę truskawek z przygotowywania deseru na weekend. Chwilę później trafiłem na rubrykę z ekspresowymi przepisami z truskawek i pół godziny później zajadaliśmy się tym tatarem;-) Bardzo dobry! Kwaskowato - słodki, lekko ostry i pozostawia fajny posmak w ustach: mniam, mniam! SKŁADNIKI: truskawki, cukier puder, ocet balsamiczny, świeżo zmielony pieprz.    SPOSÓB WYKONANIA: Owoce kroimy w drobną kostkę, zasypujemy cukrem pudrem, polewamy balsamico i posypujemy delikatnie pieprzem. Czekamy 20 minut, aż smaki się przegryzą i serwujemy. 