Prosta i całkiem niezła sałatka. W sam raz na śniadanie;-) Przepis pochodzi ze strony FilipinoFoodRecipes.Net. Filipiny: Sałatka z kurczaka i ziemniaków z ananasemSKŁADNIKI: 1 kg ziemniaków, 1 duża pierś z kurczaka, 3 średniej wielkości marchewki, 500 ml majonezu, 1 puszka (836g) ananasa, pół szklanki relishu ze słodkich pikli, 1 szklanka pokrojonego w kostkę sera cheddar (opcjonalnie) - dodaliśmy, 3 łyżki posiekanej cebuli dymki, sól i pieprz do smaku.SPOSÓB WYKONANIA: Ugotować marchewkę i ziemniaki w mundurkach. Ostudzić i obrać ze skórki. Pokroić w centymetrową kostkę. Ugotować kurczaka i pokroić w 2,5 cm kostkę. Odcedzić ananasa i pokroić w kostkę, wymieszać z pozostałymi składnikami. Sałatkę schłodzić w lodówce. 