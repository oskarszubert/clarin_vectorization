Meksykańskie danie z kulkami mięsnymi ŹRÓDŁO: BbcGoodFood.Com. SKŁADNIKI: 1 i pół łyżki oliwy z oliwek, 1 duża posiekana cebula, 400 g mielonej wołowiny, 50 g świeżych okruszków białego pieczywa, po 1 łyżeczce mielonych nasion kuminu i kolendry, 1 i pół łyżki pasty chipotle, 200 g ryżu basmati, puszka 400 g krojonych pomidorów, puszka 400 g fasolki kidney, garść posiekanej kolendry do podania, sól do smaku.  SPOSÓB WYKONANIA: Na patelni rozgrzać łyżkę oliwy. Smażyć cebulę przez 8 – 10 minut, po czym zdjąć z patelni. W międzyczasie w dużej misce wymieszać wołowinę, okruszki, przyprawy i pastę chipotle, doprawić do smaku. Z masy zrobić 20 kulek wielkości orzecha włoskiego. Na patelni rozgrzać pozostałą oliwę i smażyć kulki przez ok. 8 minut do zbrązowienia. W międzyczasie ugotować ryż zgodnie z instrukcją na opakowaniu. Na patelnię z kulkami włożyć usmażoną cebulę, dodać pomidory. Do puszki po pomidorach wlać wodę i wlać ją na patelnię. Całość gotować przez 5 minut na wolnym ogniu. Dodać odcedzoną fasolkę i gotować jeszcze 10 minut, aż kulki będą miękkie, a sos gęsty. Danie podawać z ryżem, posypane kolendrą. 