Dziś w drodze do Chin krótki postój we Włoszech - na deser, którego nazwę tłumaczy się jako "gotowana śmietanka";-) Tak na poważnie to chcieliśmy ten deser przygotować jakiś czas temu i w końcu skłonił nas do tego obchodzony dzisiaj "tłusty czwartek". Deser bardzo dobry, a dodatki każdy może sobie skomponować na swój własny, ulubiony sposób. Przepis pochodzi ze strony Kwestia smaku.    SKŁADNIKI: 250 ml śmietanki kremówki, 250 ml pełnego mleka, 100 g cukru pudru, 4 łyżeczki żelatyny, 1 łyżka rumu, 1 łyżka słodkiego białego wina, 1 laska wanilii.    SPOSÓB WYKONANIA: Żelatynę zalewamy zimną wodą, moczymy 10 minut. Podgrzewamy mleko, odstawiamy z ognia, rozpuszczamy w nim żelatynę. W drugim naczyniu mocno podgrzewamy śmietankę z cukrem pudrem i wanilią. Wyjmujemy wanilię i wlewamy do mleka z żelatyną. Dodajemy rum, wino i wlewamy do 4 foremek. Odstawiamy do ostygnięcia a następnie wkładamy do lodówki na co najmniej 4 godziny. Wstawiamy foremnki na sekundę do gorącej wody i wykładamy krem na talerzyk, dekorujemy według własnych upodobań. 