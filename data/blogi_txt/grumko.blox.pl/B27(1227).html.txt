To przepis, który od kilku miesięcy czekał na przygotowanie. Spodobał mi się od samego początku, a że trochę skojarzył mi się z naszym zeszłorocznym, świątecznym Cassoulet, to zapisałem go sobie do wypróbowania w Boże Narodzenie. Prawie całe danie powstało w wigilijny poranek, więc nazajutrz pozostało tylko wymieszać krakersy z cebulą i zapiec. Jeśli chodzi o ryż, to użyłem 20 dag dzikiego i 20 dag białego. Zupę grzybową ugotowałem według chorwackiego przepisu tyle, że bez kaszy gryczanej. Aby przygotować french fried onions, pokroiłem cebulę w plastry, a następnie delikatnie podzieliłem je na krążki. Następnie moczyłem je w mleku, panierowałem w mące i smażyłem na oleju. Poza tym całość smakowała wyśmienicie;-) Polecamy!! Przepis pochodzi ze strony myrecipes.com.  SKŁADNIKI:  2 po 1,3 kg  kurczaki w całości, 1 szklanka wody, 1 szklanka wytrawnej sherry, 2 łodygi selera naciowego, 1 cebula w ćwiartkach, półtorej łyżeczki soli, pół łyżeczki curry, 1 łyżeczki pieprzu, 1 łyżeczki przyprawy do kurczaka, 2 po 18 dag opakowania dzikiego ryżu, pół szklanki masła, 2 po 24 dag opakowania grzybów w plasterkach, 1 szklanka posiekanej cebuli dymki, 1 (30 dag) opakowanie kwaśnej śmietany, 1 (33 dag) puszka zupy grzybowej, ok. półtorej szklanki pokruszonych maślanych krakersów, 1 szklanki rozpuszczonego masła, 1 łyżeczki papryki, 1/4 łyżeczki czosnku w proszku, 1 (18 dag) french fried onions. SPOSÓB WYKONANIA: Pierwszych 9 składników wymieszać w garnku. Zagotować. Zmniejszyć ogień, przykryć, dusić ok. 1 godziny do miękkości kurczaka. Wyjąć kurczaka, ostudzić obrać z kości. Wywar przecedzić. Ryż ugotować w 4 i pół szklankach wywaru. Kurczaka podzielić na mniejsze kawałki. Rozpuścić pół szklanki masła. Smażyć na nim przez 10 minut grzyby i dymkę. Dodać ryż, kwaśną śmietanę, kurczaka oraz zupę. Przelać do naczynia żaroodpornego. Wymieszać krakersy z cebulą. Dodać 1 szklanki rozpuszczonego masła, paprykę i czosnek. Wyłożyć na zapiekankę. Piec pod przykryciem 20 - 30 minut. Odkryć i piec - 10 minut, aż zapiekanka zacznie bulgotać. 