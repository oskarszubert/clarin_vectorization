Do tej pory bulgur w przepisach zwykle zastępowaliśmy kuskusem. Tym razem udało nam się go kupić, więc wykorzystamy go w najbliższym czasie w dwóch potrawach. Dziś pierwsza propozycja czyli bulgur z kiełbaskami. To bardzo fajny sposób na przygotowanie dania ze swoimi ulubionymi kiełbaskami. Polecamy!! Przepis pochodzi ze strony Dominican Cooking. Dominikana: Bulgur z kiełbaskami / Locrio de Trigo y longanizaSKŁADNIKI: 4 szklanki bulguru, 70 dag kiełbasek wieprzowych, 7 szklanki wody, 5 łyżek oleju, 2 łyżki pasty pomidorowej, 1/4 szklanki posiekanej zielonej papryki, 2 pokrojone w kostkę pomidory, szczypta oregano, 1 łyżeczka roztartego czosnku, szczypta czarnego pieprzu, 1 liść laurowy, 1/4 szklanki posiekanego selera, 1 łyżeczka posiekanej natki pietruszki, 1 łyżeczka posiekanej kolendry, 1 łyżeczka rozmarynu, sól.SPOSÓB WYKONANIA: Na oleju smażyć na złoto kiełbaski. Dodać paprykę, czosnek, seler i pomidory. Wymieszać. Dusić na małym ogniu przez 2 minuty. Dodać pastę pomidorową, sól oraz pozostałe zioła i przyprawy. Wlać szklankę wody. Dodać bulgur. Wymieszać. Przykryć i gotować - co jakiś czas mieszając i podlewając wodą - na małym ogniu przez 35 minut. Doprawić solą. 