Kaukaz: Jajka faszerowane żółtym serem ŹRÓDŁO: Kulinarny Kaukaz: Smaki, Tradycje, Receptury. SKŁADNIKI: 12 jajek, 2 małe cebule, 2 łyżki masła śmietankowego, 2 - 3 gałązki estragonu, 2-3 gałązki kopru, 100 g startego, twardego żółtego sera, 1 -2 łodygi szczypioru, pół łyżeczki mielonego czarnego pieprzu, sól. SPOSÓB WYKONANIA: Jajka ugotować na twardo, dodając do wody pół łyżeczki soli, żeby nie popękały podczas gotowania. Przelać zimną wodą, obrać ze skorupek, rozciąć wzdłuż lub w poprzek na połówki i wyjąć żółtka nie uszkadzając białek (brzegi białka można dekoracyjnie ponacinać). Cebulę drobno posiekać i zrumienić na maśle śmietankowym na złoty kolor. Szczypiorek, estragon i koper drobno posiekać, dodać do podsmażonej cebuli. Połączone składniki należy smażyć przez 2-3 minuty, a następnie dodać do nich pieprz i sól według uznania. Masę cebulową rozetrzeć razem z żółtkami. Połówki białek faszerować utartą masą, posypać startym żółtym serem i udekorować zieleniną. 