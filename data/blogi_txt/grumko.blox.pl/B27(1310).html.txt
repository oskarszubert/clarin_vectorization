Bardzo łatwy w przygotowaniu deser. Z zewnątrz lekko chrupiący, a w środku mięciutki, mocno kokosowy i przyjemnie słodki dzięki słodkiemu mleku. Polecamy! Przepis pochodzi ze strony A Bolivian Menu.  Boliwia: Cocadas SKŁADNIKI: 1 paczka (40 dag) płatków kokosowych - użyliśmy wiórek kokosowych, 1 puszka (40 dag) słodzonego mleka skondensowanego, 1 jajko, pół łyżeczki ekstraktu waniliowego. SPOSÓB WYKONANIA: Rozgrzać piekarnik do 150 stopni. Wymieszać składniki. Nakładać je łyżką na blaszki wyłożone papierem do pieczenia. My formowaliśmy jajeczka. Piec do zezłocenia czyli ok. 20 minut. 