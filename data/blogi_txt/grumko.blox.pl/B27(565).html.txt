To ciasto planowaliśmy już od dłuższego czasu no i w końcu wczoraj upiekliśmy je. Wbrew nazwie smakuje najbardziej orzechowo, a dopiero potem bananowo i czekoladowo;-) Poza tym robi się je łatwo i szybko, więc to idealna propozycja dla wszystkich cierpiących na brak czasu, a chcących podarować sobie odrobinę luksusu;-) Przepis podpatrzałem na blogu u  Eweny. SKŁADNIKI: 1/2 kostki masła, 1 szklanka cukru, 1 duże jajko, 1 łyżeczka ekstraktu z wanilii, 1 łyżeczka proszku do pieczenia, 1 1/2 szklanki zmiksowanych, bardzo dojrzałych bananów, około 3 duże, 1 1/2 szklanki mąki, 1 łyżeczka sody oczyszczonej, szczypta soli, 1/4 szklanki gorzkiego kakao, 1 szklanka posiekanych orzechów włoskich ( 100g).    SPOSÓB WYKONANIA: Piekarnik nastawiamy na temperaturę 180 st C. Blachę o wymiarach 20 na 20 cm smarujemy masłem. Przesianą mąkę mieszamy z proszkiem do pieczenia, sodą i solą. Masło ucieramy z cukrem na gładką masę. Dodajemy jajko i wanilię i dobrze ubijamy. Dodajemy zmiksowane banany i mieszamy. Dodajemy mąkę, dobrze mieszamy i dzielimy masę na 2 równe części. Do jednej dodajemy kakao, mieszamy i wylewamy do przygotowanej blachy, na to rozsypujemy posiekane orzechy po czym delikatnie przykrywamy jasną masą. Pieczemy 25 min, koniecznie sprawdzając patyczkiem(prawdopodobnie czas ten będzie dłuższy, pierwszy raz, w mniejszej blaszce piekłam 50 min, dzisiejszy egzemplarz potrzebował 40 min). Przestudzić na siateczce i pokroić na kwadraty. 