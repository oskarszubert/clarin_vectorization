Kolejnym składnikiem potrzebnym do upieczenia kruchego placka z wiśniami jest krem waniliowy, który przygotowany według tego przepisu smakuje fantastycznie!! Na szczęście przygotowaliśmy krem z całości podanych składników, więc jedną połowę użyliśmy do placka, a pozostałą zjedliśmy ze smakiem w towarzystwie brzoskwiń i nektarynek;-) Przepis na "Crema Pasticcera" pochodzi z książki "Kuchnia włoska" Wydawnictwa Bellona.    SKŁADNIKI: 5 żółtek, 3/4szklanki (150g) cukru, 1/3 szklanki (50g) mąki, 2 szklanki (500ml) mleka, szczypta soli, 2 - 3 krople esencji waniliowej. SPOSÓB WYKONANIA: Ubijaj żółtka z cukrem aż zbieleją i nabiorą konsystencji kremu. Domieszaj mąkę. Zagotuj mleko z solą, zdejmij garnek z ognia. Dodaj do mleka mieszaninę jajek i mąki i gotuj na bardzo małym ogniu cały czas mieszając żeby nie tworzyły się grudki. Gdy masa jest już gęsta dodaj esencję waniliową, wymieszaj. 