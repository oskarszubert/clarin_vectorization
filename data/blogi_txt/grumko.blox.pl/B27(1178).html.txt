Ten przepis bardzo nas zaciekawił. Żurek znamy i lubimy, więc postanowiliśmy spróbować tej zupy w nieco innej wersji. Zła nie jest, ale nie zachwyca i nie jest to przepis do którego chce się wracać. Taka ciekawostka kulinarna i tylko tyle. Przepis pochodzi ze strony Belarusian cuisine.   SKŁADNIKI: 0,75 litra żuru, pół litra ciepłego mleka, pół szklanki kwaśnej śmietany, 1 łyżeczka kminku, 1 łyżka posiekanego koperku, sól.SPOSÓB WYKONANIA: Do wody wlać żur, dodać kminek i gotować kilka minut. Doprawić solą, dodać koperek. Wymieszać z kwaśną śmietaną i mlekiem. Podawać z ziemniakami polanymi masłem. 