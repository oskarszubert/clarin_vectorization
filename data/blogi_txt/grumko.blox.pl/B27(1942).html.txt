Gęsta i przyjemna w smaku zupa, do której świetnym dodatkiem są grzanki z bułki. Przepis pochodzi ze strony PakiRecipes.Com. Pakistan: Zupa z marchewki i kolendrySKŁADNIKI: 65 dag marchewki, 2 liście laurowe, 1 średnia cebula, 1 łyżeczka ziaren pieprzu, 6 - 8 ząbków czosnku, 1,2 litra wody, 1 pęczek kolendry, 1 łyżeczka świeżo mielonego białego pieprzu, 2 łyżki masła, sól do smaku.SPOSÓB WYKONANIA: Umytą i obraną marchewkę pokroić w kostkę. Posiekać cebulę i czosnek. Posiekać kolendrę, odłożyć łodyżki. Rozgrzać masło, dodać liście laurowe, ziarenka pieprzu, cebulę i czosnek. Smażyć przez 2 minuty. Dodać marchewkę i odłożone łodyżki kolendry. Wlać wodę i zagotować. Gdy marchewka będzie miękka wyjąć ją i zmiksować. Bulion przecedzić i zredukować. Wymieszać z marchewką. Zagotować, dodać biały pieprz i posolić do smaku. Zupę wymieszać z kolendrą i podawać. 