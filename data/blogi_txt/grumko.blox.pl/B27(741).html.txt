Gdyby ktoś powiedział nam kiedyś, że będziemy jedli boczek wędzony razem z dżemem i do tego będzie nam to połączenie bardzo smakowało, to byśmy uznali go delikatnie mówiąc za osobę niespełna rozumu;-) Naleśnik piekliśmy z połowy ilości w foremce o wielkości 30 x 20 cm, więc jeśli by trzymać się ściśle receptury to były dwa razy grubszy niz na załączonym obrazku. Przepis pochodzi ze strony recipezaar.com.   SKŁADNIKI: 25 dag wędzonego boczku, 6 jajek, 1 łyżeczka soli, 3 szklanki mleka, 2 szklanki mąki.   SPOSÓB WYKONANIA: Boczek pokroić na małe kawałki i piec w temperaturze 180 stopni, w naczyniu żaroodpornym o wielkości 22,5 x 32,5 cm do momentu aż boczek będzie chrupiący. Ubić jajka, dodać sól, mleko i mąkę. Masę jajeczną wylać na boczek i zapiekać przez ok. 20-30 minut. Podawać z dżemem z borówek, kwaśną śmietaną i brązowym cukrem lub z syropem klonowym. 