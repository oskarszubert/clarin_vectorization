Już bardzo dawno nie jedliśmy wołowiny, więc z ogromną przyjemnością przygotowaliśmy sobie zrazy zawijane z farszem. Bardzo nam smakowały, a powstały podczas duszenia gęsty sos był pyszny! Przepis pochodzi ze strony Maltese Tradition Recipes. Przy okazji polecamy nasze tradycyjne danie wielkanocne czyli zrazy zawijane po luzońsku.   SKŁADNIKI: 4 płaty chudej wołowiny, 75 g pasty pomidorowej, 4 plastry posiekanego bekonu, posiekana natka, sól, pieprz, 2 jajka ugotowane na twardo pokrojone na małe kawałki, 200 g zielonego groszku, przyprawy, 1 łyżeczka suszonej bazylii, 150 g cebuli, 400 g. pomidorów, bułka tarta, oliwa z oliwek, woda. SPOSÓB WYKONANIA: Wymieszać w misce posiekany bekon, jaka, natkę pietruszki, doprawić solą, pieprzem i dodać trochę bułki tartej. Przygotowaną masą smarować mięso i zwijać jak rolady spinając wykałaczkami. Obsmażyć je na tłuszczu. Dodać posiekaną cebulę, przyprawy, bazylię, pastę pomidorową i posiekane pomidory. Podlać wodą lub bulionem wołowym i gotować przez 20 minut. Następnie dodać groszek i dusić na małym ogniu przez godzinę. Podawać z gotowanymi ziemniakami i warzywami. 