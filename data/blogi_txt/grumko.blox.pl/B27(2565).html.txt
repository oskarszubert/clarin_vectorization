Deser rabarbarowo - kokosowy ŹRÓDŁO: BBCGoodFood.Com. SKŁADNIKI: 1 kg umytego i pokrojonego w plasterki rabarbaru, 100 g drobnego cukru lub więcej do smaku, 3 łyżki miodu, 280 ml śmietany kremówki, 100 ml gęstej śmietanki kokosowej. Do dekoracji: pokruszone ciasteczka migdałowe lub płatki migdałów, wiórki kokosowe. SPOSÓB WYKONANIA: Rabarbar, 100 g cukru i miód umieścić w rondelku i podgrzewać na małym ogniu przez 15 - 20 minut, aż rabarbar będzie zupełnie miękki, a cukier się rozpuści. Dosłodzić do smaku. Rabarbar przełożyć na sitko, które następnie ustawić nad miską, by odciekł powstały syrop. Wystudzić. Ubić kremówkę. Śmietankę kokosową wymieszać z pulpą rabarbarową i dodać 100 ml syropu rabarbarowego. Wymieszać, a następnie delikatnie wmieszać do bitej śmietany. Rozdzielić do 4 szklanek i wstawić na kilka godzin do lodówki. Podawać udekorowane syropem rabarbarowym, pokruszonymi ciasteczkami migdałowymi i wiórkami kokosowymi. 