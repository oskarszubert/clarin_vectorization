Mieliśmy nosa, że wyjdzie z tego coś pysznego;-) Słodka, lekko kwaśna pianka i wilgotne biszkopty smakują wyśmienicie!! Nie mogliśmy się powstrzymać i rzuciliśmy się na tartę zaraz po upieczeniu, ale zdecydowanie radzimy Wam poczekać i schłodzić ją dobrze w lodówce. Kroi się wtedy bardzo łatwo, a smakuje o niebo lepiej!! Przepis pochodzi z książki "Banany w rytmie samby: Kuchnia brazylijska".   Brazylia: Tarta mleczna - Torta de Leite SKŁADNIKI: puszka słodzonego mleka skondensowanego, ta sama ilość zwykłego mleka, sok z 2 cytryn, 6 jajek, biszkopty szampanki SPOSÓB WYKONANIA: Wszystkie składniki (oprócz białek i biszkoptów) ubić w mikserze. Białka ubić na pianę i wymieszać z masą mleczną. Wylać do formy wyłożonej biszkoptami. Piec w gorącym piekarniku. 