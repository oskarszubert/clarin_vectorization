Włochy: Crostoni z jajkami i pieczarkami / Crostoni con uova e funghi ŹRÓDŁO: Przepis pochodzi z książki Wydawnictwa Bellona: "Kuchnia włoska". SKŁADNIKI: 125 g pieczarek, 3 łyżki masła, 1 łyżeczka posiekanego świeżego tymianku, 60 g pokrojonej szynki, sól i świeżo zmielony czarny pieprz, 4 duże kromki białego chleba, 4 jaja, 1 łyżka drobno posiekanej natki pietruszki. SPOSÓB WYKONANIA: Na patelni rozpuścić połowę masła, dodać tymianek i podsmażyć pokrojone na plasterki pieczarki. Dodać szynkę i tuż przed zdjęciem z ognia doprawić do smaku solą. Dobrze wymieszać. Kromki chleba upiec w piekarniku i odstawić w ciepłe miejsce. W rondlu rozpuścić resztę masła, wbić jajka i po chwili roztrzepać je widelcem. Mieszać, aż jajka będą usmażone, ale wciąż miękkie. Doprawić solą. Upieczone kromki ułożyć na półmisku. Na każdą nałożyć trochę masy jajecznej i grzybowej. Posypać natką pietruszki i pieprzem i podawać. 