A oto obiecany - przy   okazji jajecznicy starego bacy - przepis na danie z selerem. Dzięki gotowaniu   warzywo traci swój intensywny smak i fajne smakuje usmażone w cieście piwnym. Polecamy!!    Przepis pochodzi z serwisu Kuchnia   Polska. SKŁADNIKI: 2 duże bulwy selera (ok. 1 kg), 1/2 szklanki mleka, łyżka jarzynki (lub vegety), 2 łyżki soku z cytryny. CIASTO: 1 1/2 - 2 szklanki mąki, 1 1/2 szklanki jasnego piwa, 3 jajka, po 3 łyżki drobno posiekanej natki pietruszki i szczypiorku, łyżeczka suszonej bazylii, olej do smażenia, sól, pieprz.SPOSÓB WYKONANIA: Selery dokładnie wyszorować. Zagotować wodę z jarzynką, wlać mleko, włożyć selery i gotować na niewielkim ogniu 30 - 35 minut. Odcedzić, przelać zimną wodą i obrać. Pokroić w grube plastry, skropić sokiem z cytryny. Przygotować ciasto: do miski przesiać mąkę, wbić żółtka i mieszając, powoli wlewać piwo. Ciasto dokładnie wyrobić, dodać sól, pieprz i bazylię, mieszać, przykryć i zostawić na pół godziny. Dodać posiekaną pietruszkę, szczypiorek i ubitą na sztywno pianę z białek, delikatnie, ale dokładnie wymieszać. Plastry selera zanurzyć w cieście i smażyć na rozgrzanym oleju z obu stron na złoty kolor. Zdjąć z patelni i osączyć z nadmiaru tłuszczu. Podawać natychmiast z pikantnymi surówkami. 