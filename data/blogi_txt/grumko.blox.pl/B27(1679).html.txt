Baba ghanoush to popularne w krajach Bliskiego Wschodu danie, które przygotowuje się z bakłażana i sezamu. Ma ono postać pasty lub dipu i podaje się je z chlebem, warzywami lub jako dodatek do mięs. Nam baba ganoush skojarzyło się od razu z bardzo lubianym przez nas kawiorem z bakłażana, a dodatek pasty sezamowej tahini zapowiadał się niezwykle ciekawie. Nie zawiedliśmy się i z wielką przyjemnością polecamy Wam to danie;-) Przepis pochodzi ze strony RecipesWikia.Com. Bahrajn: Baba ghanoush SKŁADNIKI: 1 duży bakłażan, 2 ząbki czosnku, 2 łyżki pasty sezamowej tahini, 1/4 łyżeczki soli, 1 łyżka soku z limonki, 125 ml jogurtu, 3 łyżki oliwy.SPOSÓB WYKONANIA: Rozgrzać piekarnik do temperatury 200 stopni. Upiec bakłażana. Zajmuje to ok. 1 godziny. Kiedy ostygnie, zdjąć skórkę, a miąższ przełożyć do blendera. Dodać czosnek, tahini, sól, sok z limonki oraz jogurt. Zmiksować. Ozdobić oliwą. Podawać na ciepło lub zimno z pieczywem lub warzywami. 