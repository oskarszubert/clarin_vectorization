Część z Was pewnie już wie, że we wtorek pojechaliśmy na koncert Radiohead do Poznania. Na miejsce dotarliśmy po godzinie 14 - tej, a pozostały do koncertu czas spędziliśmy na Starym Rynku, który delikatnie mówiąc nas zachwycił!   Około godziny 19 - tej pożegnaliśmy się ze Starym Rynkiem i udaliśmy się na miejsce koncertu czyli do parku Cytadela. Punktualnie o 21 na scenie pojawił się Tom Yorke z kolegami i rozpoczął się trwający dwie godziny i piętnaście minut koncert. Z pewnością był to jeden z najlepszych koncertów jakie dane nam było zobaczyć. Zespół w znakomitej formie, nagłośnienie perfekcyjne, a setlista - z małym wyjątkiem w postaci braku "How to disappear completely", ale za to z "Creep" - wręcz wymarzona. Pogoda również dopisała i choć do końca lata pozostało jeszcze sporo czasu to dzień 25 sierpnia był dla nas zakończeniem tegorocznego sezonu wakacyjnego - takim naszym osobistym "the last day of summer".Setlista: 15 Step - There There - Weird Fishes/Arpeggi - All I Need - Optimistic - 2+2=5 - Street Spirit (Fade Out) - The Gloaming - Myxomatosis - Paranoid Android - Nude - Videotape - Karma Police - Bangers And Mash - Bodysnatchers - Idioteque - Everything In Its Right Place Encore 1: You and Whose Army? - These Are My Twisted Words - Jigsaw Falling Into Place - I Might Be Wrong - The National Anthem Encore 2: Reckoner - Lucky - Creep 