Wracamy do Japonii, aby w ciągu najbliższych dni przygotować kilka dań pochodzących z bloga koleżanki Karoliny, która od lat mieszka w Japonii i przy okazji popularyzuje u nas kuchnię tego kraju. Na początek bardzo fajny pomysł na to, jak nadać wątróbce innego i zarazem fajnego posmaku. Zgodnie z podpowiedzią Karoliny mirin możecie ewentualnie zastąpić brandy, a sake białym stołowym winem. Popołudniu zapraszamy Was na owocowy deser;-)  Japonia: Wątróbka drobiowa w sosie sojowym SKŁADNIKI: 200 g wątróbki drobiowej, 1 łyżka sosu sojowego, 1 łyżka mirinu, 1 łyżeczka cukru, 1 łyżeczka sake. SPOSÓB WYKONANIA: Wątróbkę pokroić na kawałki. Włożyć do durszlaka i płukać pod strumieniem zimnej wody przez ok.10 minut. Do rondelka wlać wodę i zagotować. Gdy woda się zagotuje zdjąć rondelek z ognia, wrzucić do zagotowanej wody wątróbkę i odstawić na 10 minut pod przykryciem. Nie gotować! W międzyczasie wymieszać ze sobą sos sojowy, mirin, cukier i sake. Po 10 minutach odcedzić wątróbkę z wody. Na małą patelnię wylać przygotowane wcześniej przyprawy i na małym ogniu doprowadzić do wrzenia. Wrzucić wątróbkę i smażyć do momentu aż wyparuje nadmiar wody 