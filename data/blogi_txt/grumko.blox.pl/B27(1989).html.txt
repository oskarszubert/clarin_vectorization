Nie jest to pierwsza zupa z ogórka zielonego jaką jedliśmy. Jest bardzo delikatna w smaku, a fajnym dodatkiem są kulki, dzięki którym zupa zyskuje przyjemnego rybnego posmaku, no i przez nie wzrasta jej wartość energetyczna;-) Przepis pochodzi ze strony KhmerKromRecipes.Com.  Kambodża: Zupa z zielonego ogórka z rybnymi kulkami / Salor trosot SKŁADNIKI: Kulki: 45 dag mielonej ryby, 2 łyżki sosu rybnego, pół łyżki cukru, 1/4 łyżeczki pieprzu, 1 łyżka oleju, 2 posiekane cebule dymki. Zupa: 4 szklanki wody, 1 łyżka sosu rybnego, pół łyżki cukru, pół łyżeczki soli, 3 duże ogórki pokrojone w plasterki, 1 posiekana cebula dymka, garść posiekanej kolendry, szczypta pieprzu. SPOSÓB WYKONANIA: Wymieszać składniki i formować kulki. Zagotować wodę. Dodać kulki. Doprawić sosem rybnym, cukrem oraz solą. Dodać ogórki i gotować przez 5 minut. Posypać dymką, kolendrą i pieprzem. Podawać na ciepło z ryżem lub pieczywem. 