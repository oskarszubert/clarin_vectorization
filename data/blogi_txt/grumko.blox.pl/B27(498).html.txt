Danie z gatunku palce lizać;-) Baraninę, która jest u nas praktycznie nie do zdobycia zastąpiliśmy ładnym kawałkiem szynki wieprzowej. Przepis na fricassee pochodzi z książki "Greek Cockery: 300 Traditional Recepis", a sos jajeczno - cytrynowy przygotowaliśmy według sprawdzonej - przy okazji robienia ghuwarlakii - receptury pochodzącej z książki "Grecja od kuchni" Janiny Pałęckiej i Oskara Sobańskiego.   SKŁADNIKI: 1 kg łopatki baraniej, pół kilograma posiekanych młodych cebulek, 2 - 3 główki cienko posiekanej sałaty rzymskiej, pół szklanki masła lub oliwy, sos jajeczno - cytrynowy: 3 żółtka, 2 łyżki masła, 3 łyżki mąki, szklanka wywaru, sok z 1 cytryny, łyżka posiekanej natki pietruszki. Masło stopić w rondlu, zrobić zasmażkę z mąki i rozprowadzić wywarem. Zagotować. Rozprowadzić żółtka sokiem z cytryny, dobrze ubić, dodać kilka łyżek gorącego rosołu i dalej ubijać. Wlać do zasmażki, podgrzewać przez kilka minut, nie dopuszczając do zagotowania. Wymieszać z natką pietruszki. SPOSÓB WYKONANIA: Mięso pokroić na porcje. Rozgrzać masło lub oliwę i obsmażyć mięso. Dodać sól, pieprz, cebulki, sałatę. Podlać małą ilością wody i dusić ok. godziny. Przygotować sos jajeczno - cytrynowy: Sos dodać do mięsa, wymieszać i podawać. 