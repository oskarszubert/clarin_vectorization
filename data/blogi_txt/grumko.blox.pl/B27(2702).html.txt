Togo: Sałatka z awokado z kulkami rybnymi ŹRÓDŁO: Celtnet.Org.Uk. SKŁADNIKI: Kulki rybne: 2 filety z soli, 1 posiekana szalotka, 1 posiekany ząbek czosnku, 1 rozbełtane jajko, 75 g świeżych okruszków chlebowych, 6 łyżek posiekanej natki pietruszki, olej do smażenia. Sałatka: 2 awokado, 1 cebula pokrojona w krążki, 2 łyżki majonezu, oliwa z oliwek, sól i świeżo zmielony pieprz do smaku. SPOSÓB WYKONANIA: Filety posiekać i zmiksować (1 pulsem) z szalotką i czosnkiem. Przełożyć do miski i wymieszać z jajkiem, natką i okruszkami. Wymieszać na jednolitą masę, z której następnie uformować małe kulki. Rozgrzać olej na patelni i usmażyć kulki na brązowo. Wyjąć i osączyć z nadmiaru tłuszczu na papierowym ręczniku. Zmiksować majonez z 2 łyżkami wody, doprawić do smaku solą i pieprzem. Odstawić do lodówki. Awokado obrać ze skórki, usunąć pestki i pokroić w cienkie plasterki. Na talerzykach ułożyć plasterki awokado i krążki cebuli, a na nich kulki rybne. Wstawić na pół godziny do lodówki. Podawać polane sosem majonezowym i oliwą. 