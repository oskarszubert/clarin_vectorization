Na początek wielkie podziękowania dla Karolki, która przetłumaczyła dla nas ten przepis z języka francuskiego! Do przygotowania tostów użyliśmy paluchów z sezamem w których ostatnio bardzo zasmakowaliśmy. Bardzo fajny jest dodatek wina, które w sumie temu klasycznemu tostowi nadaje fajny posmak. SKŁADNIKI: 1 bagietka o długości 15 cm, masło, trochę białego wina, musztarda, 4 plastry sera Maredsous - u nas gouda, 2 jajka, sól i pieprz.SPOSÓB WYKONANIA: Bagietkę przekroić wzdłuż na pół. Podsmażyć (zezłocić) kawałki bagietki na patelni z masłem oraz nawilżyć lekko białym winem. Posmarować kawałki bagietki musztardą oraz położyć na nich ser maredsous. Włożyć do piekarnika na + / - 180 stopni, aż ser się lekko upiecze. Położyć na bagietce jajko i od razu podać. 