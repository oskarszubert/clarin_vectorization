Kokoski to takie połączenie chrupiących ciasteczek z bezami. Są smaczne, wciągające, a z podanej proporcji wychodzi ich przeogromna ilość;-) Przepis pochodzi z książki Wery Sztabowej "Krupnioki i moczka czyli gawędy o kuchni śląskiej"   SKŁADNIKI: 6 białek, pół szklanki wody, 50 dag cukru pudru, 25 dag wiórek kokosowych, 12 dag mąki krupczatki, 12 dag bułki tartej. SPOSÓB WYKONANIA: Białka, wodę, cukier puder ubijać w naczyniu nad parą aż masa zgęstnieje. Wówczas dodać wiórki kokosowe, mąkę i tartą bułkę. Masę ostrożnie wymieszać. Blachę wyłożyć pergaminem lekko nasmarowanym tłuszczem. Kłaść łyżeczką małe stożki i piec w niezbyt nagrzanym piekarniku. Kokoski przechowują się bardzo długo. 