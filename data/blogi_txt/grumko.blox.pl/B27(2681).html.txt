Tanzania: Pieczony pudding ryżowy z orzeszkami ziemnymi ŹRÓDŁO: Celtnet.Org.Uk. SKŁADNIKI: 1 l mleka, 280 g krótkoziarnistego ryżu, 3 łyżki posiekanych orzeszków ziemnych, 1 łyżka cukru, pół łyżeczki mielonego kardamonu, pół łyżeczki mielonego cynamonu, sól do smaku. SPOSÓB WYKONANIA: Ryż opłukać pod bieżącą zimną wodą. Głębokie naczynie do zapiekania wysmarować tłuszczem i wsypać do niego ryż, posiekane orzechy, cukier i przyprawy. Wymieszać i wlać mleko. Przykryć folią. Piec w piekarniku nagrzanym do temp. 170°C przez 60 minut lub do miękkości ryżu. Podawać na zimno lub na ciepło. 