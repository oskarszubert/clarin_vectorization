Ponieważ trwa sezon na dynię to skorzystamy z tej okazji i w czasie wizyty "Z Widelcem..." na Białorusi przygotujemy dwa dania z jej udziałem. Pierwsze z nich to banalnie prosta w przygotowaniu zapiekanka, którą polecamy miłośnikom obiadów na słodko lub deserów z dodatkiem cynamonu;-) Przepis pochodzi ze strony Belarusian cuisine.   SKŁADNIKI: 1 kg dyni, pół szklanki makaronu, 3 łyżki masła, 3 jajka, cukier i cynamon do smaku, sól. SPOSÓB WYKONANIA: Dynię pokroić w słupki (pokroiliśmy w kostkę), posolić i usmażyć na maśle. Ugotować makaron, wymieszać z usmażoną dynią, dodać jajka, cukier, cynamon, sól. Przełożyć do żaroodpornego naczynia i zapiec. 