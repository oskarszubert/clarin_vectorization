Wspaniały deser!! Ciasto piekliśmy w tortownicy o średnicy 24 cm, więc, żeby przypadkiem masa mleczna nie wyciekła, owinęliśmy foremkę folią albuminową. Na szczęście nic złego się nie stało, choć złączenie spodu i obręczy, było lekko wilgotne, więc dla świętego spokoju lepiej się zabezpieczyć lub po prostu upiec ciasto w prostokątnej formie;-) Masa mleczna bardzo fajnie wsiąka w ciasto. Wystarczyło niecałe 5 minut i  gładzenie od czasu do czasu łyżką, by nie było po niej śladu. Ciasto świetnie smakuje z owocami. Wyczytałem, ze wariantowo pełne mleko można zastąpić mleczkiem kokosowym i tak następnym razem zamierzamy zrobić;-) Przepis pochodzi ze strony whats4eats.com. Nikaragua: Ciasto potrójnie mleczne / Pastel De Tres Leches SKŁADNIKI: półtorej szklanki mąki, 1 łyżeczka proszku do pieczenia, pół szklanki niesolonego masła, 3/4 szklanki cukru, 5 jajek w temperaturze pokojowej, pół łyżeczki ekstraktu z wanilii, jedna szklanka pełnego mleka, 1 szklanka słodkiego mleka skondensowanego, 2/3 szklanki niesłodkiego mleka skondensowanego, półtorej szklanki śmietany kremówki, pół szklanki cukru - dodaliśmy cztery płaskie łyżki, 1 łyżeczka ekstraktu z wanilii.SPOSÓB WYKONANIA: Rozgrzać piekarnik do temperatury 160 stopni. Blaszkę o wielkości ok. 30 x 20 cm wysmarować tłuszczem i posypać mąką. Wymieszać mąkę z proszkiem do pieczenia. Utrzeć masło z cukrem. Cały czas miksując dodawać po jajku. Na koniec dodać ekstrakt. Masę masę maślaną połączyć z mąką, przelać na blaszkę i piec 30 minut. Wyjąć i ostudzić. Ciasto ponakłuwać widelcem. Wymieszać mleka. Wylać na ciasto. Schłodzić mocno w lodówce. Ubić śmietanę, cukier i wanilię. Ciasto posmarować śmietaną. Podawać. 