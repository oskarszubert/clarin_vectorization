Cretons to kolejne danie pochodzące z francuskojęzycznej prowincji Quebec, Jest to rodzaj pasty, którą w podstawowej wersji przygotowuje się z mięsa wieprzowego, cebuli oraz ziół. Cretons powstaje przez długie gotowanie rozdrobnionych składników, które następnie schładza się przez kilka godzin w lodówce. Gorąco polecamy!! Przepis pochodzi z książki "Canada - Excellence At Your Table". Kanada: Cretons z soczewicy i szczypiorku SKŁADNIKI: 250 ml bulionu z kurczaka, 150 g mielonej wieprzowiny, 50 g nie ugotowanej zielonej soczewicy, 1 posiekana mała cebula, 1 posiekany mały kawałek selera naciowego, 1 posiekany ząbek czosnku, 1 listek laurowy, 1/4 łyżeczki cynamonu, 1/4 łyżeczki mielonego imbiru, szczypta mielonych goździków, 1 łyżka podpieczonych okruchów chleba, 1 posiekany mały pęczek szczypiorku, sól i pieprz do smaku, tosty lub krakersy. SPOSÓB WYKONANIA: Na małym ogniu gotować w bulionie przez 30 - 40 minut mięso, soczewicę, cebulę, seler, czosnek, liść laurowy, imbir, cynamon i goździki. Płyn powinien całkiem wyparować. Wyjąć liść laurowy. Zdjąć z ognia i wymieszać z okruchami chleba i szczypiorkiem. Doprawić. Przełożyć do prostokątnego naczynia i dobrze schłodzić. Pokroić w plastry i podawać z tostami lub krakersami. 