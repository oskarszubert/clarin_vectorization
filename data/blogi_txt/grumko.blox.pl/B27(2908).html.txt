Być może ktoś jeszcze pamięta, że nasza pierwsza przygoda z sushi sprzed dwóch lat zakończyła się dla nas nieco traumatycznie. Zestaw do sushi popularnej na polskiej rynku firmy, który wtedy otrzymaliśmy do przetestowania zawierał w sobie min. suszone algi morskie, które tak nieprzyjemnie „pachniały”, że skutecznie zniechęciliśmy do sięgnięcia po sushi na bardzo długi czas.    Ostatnio dzięki rekomendacji naszej koleżanki, która dosyć często zajada się sushi, zakupiliśmy groupon do zrealizowania w gliwickiej restauracji Papaya, w której serwowany jest min. i ten przysmak kuchni japońskiej. Był to tak smaczny i sympatyczny wypad, że postanowiliśmy Wam o nim napisać.     Ponieważ rezerwację mieliśmy na godzinę 17, a do Gliwic dotarliśmy już po godzinie 16, to pospacerowaliśmy po Rynku i nieco więcej czasu spędziliśmy w okolicach Zamku Piastowskiego.  Restauracja Papaya mieści się przy ulicy Bankowej 5 w bezpośrednim sąsiedztwie gliwickiego rynku oraz Zamku Piastowskiego.  Lokal urządzony jest w dosyć nowoczesnym stylu, ale nie kłóci się to z serwowanymi w Papayi daniami kuchni tajskiej jak i japońskiej.  Od samego początku zrobiło się miło, bo pałeczki do jedzenia leżące na stole, pochodziły z Wietnamu, co przywołało wspomnienia z naszych ubiegłorocznych wakacji w Indochinach.    Kiedy na stole wylądował duży talerz z zamówionymi przez nas różnymi rodzajami sushi byliśmy nieco zaniepokojeni czy i jak sobie z nim poradzimy.    Nasze obawy okazały się płonne, bo wszystko bardzo nam smakowało, a z ilością jedzenia trafiliśmy idealnie.       W Papayi mieliśmy przyjemność smakować: Nigiri Tamago / Omlet japoński - Sake nigiri / Łosoś - Maguro nigiri / Tuńczyk - Gravadlax hosomaki / Łosoś marynowany w koperku - Futomaki Ika furai / Kalmar w panierce panko, oshinko, sałata, ogórek - Ebi-ten futomaki / Krewetka w tempurze, surimi, tykwa, ogórek, tobiko, avocado, majonez – Gunkan Surimi sarada / Sałatka z paluszka krabowego. Podsumowując, nie po raz pierwszy przekonaliśmy się, że warto dawać kolejną szansę daniom lub produktom, które przy pierwszym poznaniu nie wzbudzają naszego zachwytu.    Okazało się również, że mieliśmy nosa co do niskiej jakości produktów firmy, która oferuje na naszym rynku produkty azjatyckie i z którą po wypróbowaniu   dwa lata temu jeszcze czterech gotowych kiepskich sosów zakończyliśmy współpracę.                  Więcej o naszych wypadach, wakacjach itp. na stronie:    Podróże Ireny i Andrzeja 