Zwykle kiełbaski kojarzą się z mięsem, ale okazuje się że w domowych warunkach można przygotować ich alternatywną wersję z rybą w roli głównej. Po wyrobieniu masy wydawała nam się ona troszkę za rzadka, więc wmieszaliśmy do niej płatki owsiane, a gotowe kiełbaski panierowaliśmy w jajku i bułce tartej. W sumie to danie bardziej obiadowe, ale my z wielką przyjemnością zjedliśmy je dzisiaj na śniadanie w towarzystwie łagodnego sosu chrzanowego i bułki. Przepis pochodzi ze strony Traditional Scottish Recipes.    SKŁADNIKI: 185 g ugotowanej białej ryby, 60 g obranych krewetek królewskich - dodaliśmy koktajlowe, 60 g pieczarek, 60 g bułki tartej, 2 lekko rozkłócone jajka, 125 g płatków owsianych, 2 łyżeczki, suszonej pietruszki, sól i pieprz do smaku, olej do smażenia, odrobina mąki i masła.SPOSÓB WYKONANIA: Rybę obrać z ości i skóry. Drobno posiekać mięso krewetek, Posiekać pieczarki i usmażyć je na odrobinie masła. Wymieszać rybę, krewetki, pieczarki, bułkę tartą, pietruszkę, przyprawy oraz połowę jajek. Formować kiełbaski, obtaczać w pozostałym jajku i panierować w płatkach owsianych. Smażyć przez 6 - 7 minut aż kiełbaski będą złoto brązowe. Osączyć z tłuszczu na papierze kuchennym. 