Wino i pieczarki to świetne połączenie, dlatego w niedługim odstępie czasu sięgamy po nie kolejny raz . Przepis na Zürcher Geschnetzeltes pochodzi ze strony swissroots.org, a jedliśmy je z Berner Rösti.     SKŁADNIKI: 40 dag cielęciny, 20 dag pieczarek, 1 średnia cebula, 55 g masła, 150 ml białego wina, 200 ml śmietany, pół łyżeczki soku z cytryny, 1 łyżeczka posiekanej pietruszki, sól, pieprz. SPOSÓB WYKONANIA: Pokroić mięso w cienkie paski. Posiekać pieczarki i cebulę. Na rozgrzanym maśle zrumienić mięso, zdjąć z patelni i trzymać w ciepłym miejscu. Przez kilka minut smażyć pieczarki z dodatkiem soku z cytryny. Dodać cebulę i smażyć do zbrązowienia. Wlać wino. Przykryć i dusić przez 5 minut. Dodać mięso, zmniejszyć ogień - nie dopuścić do zagotowania. Dodać śmietanę oraz pietruszkę. Doprawić solą i pieprzem. Przykryć pokrywką i odstawić na 2-3 minuty. 