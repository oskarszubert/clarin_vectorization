Kolejne regionalne danie mięsne, które ze względu na dodatek ogórków kiszonych oraz koncentratu pomidorowego kojarzy nam się w smaku z pyszną rosyjską zupą soljanką. Przepis pochodzi ze strony Witryna Wiejska, a konkretnie z wydawnictwa pt.  "Na łęczyńskim stole" i jest on naszą czwartą propozycją w ramach zabawy "Gotujemy po polsku!", której patronem jest serwis zPierwszegoTłoczenia.pl.  SKŁADNIKI: pół kilograma wieprzowiny, 1 pęto kiełbasy, ok. 2 łyżki koncentratu pomidorowego, 1 duża cebula, 2 - 3 ogórki kiszone, 1 łyżka słodkiej papryki, sól, pieprz, pół litra bulionu, 1 łyżka mąki, trochę tłuszczu do smażenia.SPOSÓB WYKONANIA: Mięso kroimy w kostkę i dusimy na patelni przeznaczonej do smażenia bez tłuszczu. Kiełbasę i cebulkę kroimy w kostkę i smażymy na odrobinie oleju. Wszystko dodajemy do większego garnka, posypujemy mąką - przemieszać. Na otłuszczoną patelnię wlać bulion aby zebrać resztki tłuszczu po czym zalać składniki w garnku. Całość dusić do miękkości mięsa po czym dodajemy ogórki pokrojone w kostkę przyprawiamy solą, pieprzem, papryką i koncentratem pomidorowym. 