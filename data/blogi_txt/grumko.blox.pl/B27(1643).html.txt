Oprócz tomatillos odkryliśmy w tym roku również papryczkę chili chipotle, która do tej pory świetnie sprawdziła się w rosole z awokado oraz jako jeden ze składników marynaty do kurczaków. Tym razem papryczka nadała świetnego posmaku pysznemu daniu z wołowiną w roli głównej. Polecamy!! Przepis pochodzi z książki Marleny Spieler "What's Cooking: Mexican" Meksyk: Wołowina Michoacan SKŁADNIKI: 3 łyżki mąki, 1 kg pokrojonej wołowiny na gulasz, 2 łyżki oleju, 2 posiekane cebule, 400 g pokrojonych w kostkę pomidorów, 5 posiekanych ząbków czosnku, 1 i pół suszonej chili chipotle lub do smaku salsy chipotle, półtora litra wywaru wołowego, 350 g zielonej fasolki szparagowej, szczypta cukru, sól i pieprz. Do podania: ugotowana fasola, ugotowany ryż.SPOSÓB WYKONANIA: Mąkę doprawić solą i pieprzem. Mięso obtoczyć w mące. Usmażyć na oleju. Dodać cebulę i czosnek. Smażyć 2 minuty. Dodać pomidory, chili i wywar. Przykryć i gotować na małym ogniu przez ok. półtorej godziny, aż mięso będzie miękkie. Dodać fasolkę szparagową i gotować 15 minut. Nałożyć na talerze i podawać z ryżem i fasolą. 