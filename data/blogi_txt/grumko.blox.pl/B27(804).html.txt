Naszą krótką przygodę z kuchnią islandzką zaczynamy od banalnie prostej zupy z jagód. Jako danie obiadowe to ona nam za bardzo nie pasowała, ale w formie wieczornego "gorącego kubka" była jak najbardziej ok;-) Przepis pochodzi z bloga Icelandic cooking, recipes and food culture.   SKŁADNIKI: 250 g czarnych jagód, 1 + 3/4 litra wody, ok. 150 g cukru, 30 g mąki ziemniaczanej lub kukurydzianej, 100 ml wody. SPOSÓB WYKONANIA: Włożyć jagody do wrzącej wody i gotować na małym ogniu przez 3 - 5 minut. Wymieszać mąkę z 100 ml wody. Do zupy dodać cukier, a następnie zagęścić wodą z mąką. Zupę można podawać za śmietaną lub mlekiem. 