Francja: Sałatka z soczewicy puy z serem kozim, burakiem i koperkowym sosem winegret ŹRÓDŁO: "Mała Paryska Kuchnia" Rachel Khoo. SKŁADNIKI: 20 dag soczewicy puy lub innej zielonej, 1 liść laurowy, 1 gałązka tymianku, sól i pieprz, 1 burak, ugotowany i obrany, garść drobnych liści sałaty lub kilka liści sałaty masłowej porwanych na kawałki, 20 dag koziego twarożku lub fety, oliwa z pierwszego tłoczenia. Koperkowy winegret: pół pęczka koperku, 2 łyżki oleju słonecznikowego, 2 łyżki białego octu winnego, pół łyżeczki soli, szczypta cukru. SPOSÓB WYKONANIA: Soczewicę opłukać pod bieżącą zimną wodą i włożyć do dużego garnka. Dodać liść laurowy, tymianek i dużą szczyptę soli. Wlać przynajmniej dwa razy tyle wrzątku, ile wynosi objętość soczewicy i gotować do miękkości - około 15 minut. W międzyczasie przygotować sos: Koperek wraz z łodyżkami zmiksować z resztą składników i doprawić do smaku solą. Soczewicę odcedzić, usunąć liść laurowy i tymianek. Za pomocą ostrego noża pokroić buraka w bardzo cienkie plasterki. Nałożyć soczewicę w równych porcjach na talerze albo półmisek i rozłożyć listki sałaty. Na wierzchu ułożyć plastry buraka i kozi twarożek. Skropić winegretem oraz niewielką ilością oliwy. Na koniec oprószyć solą i pieprzem. 