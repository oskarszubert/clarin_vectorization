Po raz pierwszy usuwaliśmy w ten sposób kości z kurczaka i nie było to aż tak skomplikowane jak początkowo sądziliśmy;-) Z resztą najlepiej przekonać się o tym samemu, a zdecydowanie warto nauczyć się takiego luzowania kości, bo to fajny sposób na podanie kurczaka. Polecamy!! Przepis pochodzi ze strony KhmerKromRecioes.Com.  Kambodża: Nadziewane pałki z kurczaka / Chern moan nhoat sach SKŁADNIKI: 6 pałek z kurczaka, 4 posiekane ząbki czosnku, 1/4 szklanki mielonej trawy cytrynowej, 2 plasterki galangalu, zmielone, 2 posiekane papryczki chili, 10 dag mielonej wieprzowiny, 1/4 szklanki cienkiego makaronu ryżowego, pół posiekanej cebuli, 2 posiekane cebule dymki, pół łyżki sosu rybnego, 1 łyżka cukru, 1 łyżka sosu sojowego, 1/4 łyżeczki czarnego pieprzu, 1 szklanka oleju.SPOSÓB WYKONANIA: Przy pomocy małego ostrego nożyka usunąć z pałek delikatnie kość. Zmiksować na pastę czosnek, trawę cytrynową, galangal oraz chili. Przygotowaną pastę wymieszać z mieloną wieprzowiną, makaronem, cebulą oraz dymką. Doprawić sosami, cukrem i pieprzem. Farszem nadziać pałki. Mięso smażyć na złoto na rozgrzanym oleju. Podawać np. ze słodkim sosem rybnym. 