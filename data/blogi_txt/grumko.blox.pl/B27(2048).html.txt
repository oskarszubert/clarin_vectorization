Sam wywar jest całkiem niezły. Natomiast knedle to właściwie nic innego jak bardzo mączne kluchy i dlatego degustację tego dania zakończyliśmy wypiciem samego bulionu. Przepis pochodzi ze strony Whats4Eats.Com. Izrael: GundiSKŁADNIKI: 2 - 3 posiekane cebule, 25 dag piersi kurczaka pokrojonej na małe kawałki, 2 i pół szklanki mąki z ciecierzycy, 1/4 łyżeczki kurkumy, pół łyżeczki kardamonu, pół łyżeczki kuminu, sól i pieprz do smaku, 1 łyżka oliwy, 2 litry bulionu z kurczaka, garść posiekanych ziół: bazylia, mięta, natka pietruszki, kolendra.SPOSÓB WYKONANIA: Zmiksować cebulę z mięsem z kurczaka. Dodać mąkę, kardamon, kumin, kurkumę, sól, pieprz i oliwę. Wymieszać, przykryć i odstawić do lodówki na 2 godziny. Wyjąć i zmoczonymi rękoma formować kulki o średnicy ok. 5 cm. Układać na natłuszczonym papierze do pieczenia. Zagotować bulion. Ostrożnie włożyć kulki i gotować na małym ogniu 30 - 40 minut. Ugotowane knedle. Przekładać do miseczek i zalewać bulionem. Przybrać ziołami i podawać. 