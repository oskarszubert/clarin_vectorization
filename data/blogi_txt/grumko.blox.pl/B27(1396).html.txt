W sumie to ten deser tylko z nazwy jest sernikiem. Dominującą rolę odgrywa w nim awokado, które dzięki zmiksowaniu z serkiem jest bardzo kremowe, a dodatek lemon pudding nadaje mu przyjemny cytrynowy posmak. W połączeniu z ciasteczkami daje to bardzo fajny efekt smakowy, który zdecydowanie wart jest polecenia. Przepis pochodzi z serwisu recipeisland.com i jest naszą propozycją w zabawie "Czas na piknik", którą zorganizowała koleżanka Usagi.   Bahamy: Sernik z awokadoSKŁADNIKI: 1 upieczony spód ciasteczkowy, 45 dag obranego awokado bez pestki, pół szklanki kwaśnej śmietany, 25 dag serka kremowego, 1 opakowanie (10 dag) instant lemon pudding, sól do smaku, pokruszone ciastka. Domowe instant lemon pudding: wymieszać: 45 g mleka w proszku, 3 łyżki zmielonej, suszonej skórki z cytryny, 100 g cukru, 45 g instant clear gel (można zastąpić skrobią kukurydzianą), 1/4 łyżeczki soli.SPOSÓB WYKONANIA: Rozgnieść awokado na puree. Wymieszać bardzo dokładnie z pozostałymi składnikami. Wyłożyć na upieczony spód. Wyrównać. Posypać pokruszonymi ciasteczkami. Schłodzić w lodówce. 