Przy okazji tego dania dowiedzieliśmy się że nazwa enchiladas pochodzi od czasownika enchilar, który oznacza "dodać paprykę chili". Zwykle enchiladas przygotowuje się z mięsnym farszem, ale nas tym razem zainteresowała wersja szpinakowa. Wspaniałe danie!! Jeśli jeszcze do tej pory nie przekonaliście się do jedzenia szpinaku, to jest to świetna okazja, gdyż w towarzystwie pozostałych składników smakuje on trochę inaczej niż w pojedynkę;-) Gorąco polecamy!! Przepis pochodzi ze strony whats4eats.com. Salwador: Enchiladas ze szpinakiemSKŁADNIKI: 950 ml mleka, pół szklanki masła, pół szklanki mąki, 1 duża papryczka chili, 2 świeże lub ze słoiczka papryczki jalepenos, łyżeczka soli, pół łyżeczki białego pieprzu, 1 łyżeczka granulowanego czosnku, 1 średnia posiekana cebula, 2 łyżki oliwy, 90 dag ugotowanego i odsączonego mrożonego szpinaku, 45 dag tartego sera szwajcarskiego, 10 pszennych tortilli.SPOSÓB WYKONANIA: Zagotować mleko. W rondlu rozpuścić masło. Dodać mąkę. Zrobić zasmażkę. Powoli wlewać mleko. Gotować aż sos będzie kremowy ok. 5 minut. Dodać do sosu papryczki. Doprawić solą, pieprzem i czosnkiem. Na oliwie podsmażyć cebulę. Dodać szpinak i gotować 5 - 10 minut. Wlać do szpinaku 1 szklankę sosu. Odłożyć połowę sera. Resztę podzielić na 10 części. Na każda tortillę wyłożyć porcję sera i pół szklanki szpinakowej mikstury. Zrolować tortille. Zawinąć boki pod spód i układać w naczyniu żaroodpornym. Polać resztą sosu i posypać resztą sera. Piec do zezłocenia przez 15 - 20 minut. Można podać z dodatkowym sosem. 