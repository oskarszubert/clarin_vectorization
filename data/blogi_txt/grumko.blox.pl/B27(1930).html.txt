Do przygotowania tego dania użyliśmy wieprzowiny, ale można je również przygotować z innego gatunku mięsa, który lubicie. Fajnym dodatkiem są rodzynki, które nadają potrawie przyjemnej słodkości. Przepis pochodzi ze strony AsiaRecipe.Com, a popołudniu zapraszamy na mrożony deser.  Afganistan: Pilaw z mięsem, marchewką i rodzynkami / Qabili Pilau SKŁADNIKI: 45 dag ryżu długoziarnistego, 1 średnia posiekana cebula, 120 ml oleju, 70 dag baraniny z kością lub kurczaka pokrojonego na kawałki, 250 ml wody, 2 duże marchewki pokrojone w słupki, 1 łyżeczka cukru, 12 dag rodzynek bezpestkowych, 2 łyżeczki char marsala lub kuminu, 1/4 łyżeczki szafranu (opcjonalnie), 675 ml wody, sól i pieprz. SPOSÓB WYKONANIA: Rozgrzać 60 ml oleju i smażyć na nim cebulę przez ok. 10 minut. Dodać mięso, przesmażyć i zalać szklanką wody. Dodać łyżeczkę soli, cher marsalę, wymieszać i dusić do miękkości mięsa. Rozgrzać pozostałe 60 ml oleju, dodać marchewkę z cukrem i smażyć ok. 10 minut. Dodać rodzynki i jeszcze chwilę smażyć. Ryż ugotować w 1,5 litra wody. Wymieszać z mięsem, marchewką i rodzynkami. Przełożyć do żaroodpornego naczynia i zapiekać przez 30 minut w temperaturze 160 stopni. 