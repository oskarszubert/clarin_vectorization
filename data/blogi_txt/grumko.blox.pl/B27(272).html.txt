Bardzo smaczne są te kotlety. Masa wyszła nam trochę za rzadka, więc dodaliśmy tartej bułki, a gotowe kotlety panierowaliśmy w ziarnach sezamu. Przepis pochodzi z książki Bożeny Żak - Cyran "Odnowa na talerzu", a ja znalazłem go na forum smaczny.pl SKŁADNIKI: 1 szklanka ziarna soi, 2 ząbki czosnku, 2 średnie ziemniaki, 1 cebula, olej, sos sojowy, sól, pieprz, kminek, majeranek, bazylia, otręby pszenne, 1 jajko    SPOSÓB WYKONANIA: Soję wypłukać i namoczyć na 8-12 godzin. Odcedzić i ugotować w świeżej wodzie do miękkości. Odcedzić i zmielić wraz z ugotowanymi ziemniakami. Dołożyć drobno posiekaną i podduszoną na oleju cebulę, jajko oraz sól i przyprawy. Gdyby masa była za rzadka, dodać trochę zarodków lub otrąb pszennych. Formować nieduże kotleciki i obtaczać w otrębach lub bułce tartej. Smażyć na gorącym oleju. 