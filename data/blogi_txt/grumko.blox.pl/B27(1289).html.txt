Bardzo fajny pomysł na przygotowanie łososia w winnym sosie z grzybami. Świeże grzyby kanadyjskie zastąpiliśmy pieczarkami, a użyte przez nas Sauvignon Blanc pochodziło z Chile;-) Polecamy!! Przepis pochodzi z książki "Canada - Excellence At Your Table". Kanada: Łosoś a la Bosc SKŁADNIKI: 100 g masła, 4 steki z łososia po ok. 200 g każdy, 1 duży pomidor pokrojony w plasterki, 1 posiekany ząbek czosnku, 1 cytryna pokrojona w plasterki, 100 g świeżych grzybów kanadyjskich, pół pęczka natki pietruszki, 100 g tartej bułki, Canadian Sauvignon Blanc, sól i pieprz do smaku. SPOSÓB WYKONANIA: Naczynie do zapiekania wyłożyć folią aluminiową i wysmarować masłem. Wyłożyć steki z łososia. Każdy stek obłożyć plasterkami pomidora i cytryny. Dookoła steków ułożyć grzyby, czosnek oraz natkę. Posypać je bułką tartą i przyprawić solą. Delikatnie wlać szklankę wina. Piec 30 minut w temperaturze 175 stopni. (kuchnia kanadyjska) 