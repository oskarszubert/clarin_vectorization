Włochy: Pieczeń po neapolitańsku / Polpettone alla Napoletana ŻRÓDŁO: Gino D'Acampo "Fantastico!". UWAGI: Pieczeń przygotowaliśmy wspólnie z Panną Malwinną z   Filozofii Smaku. SKŁADNIKI: po 400 g mielonej wołowiny i wieprzowiny, 1 posiekana marchewka, 2 łodyżki selera naciowego, 3 łyżki posiekanej natki pietruszki, 2 rozbełtane średnie jajka, 150 g świeżo startego sera parmezan, 1 łyżka oliwy z oliwek, 50 g okruszków chlebowych, 1 szklanka pełnotłustego mleka, 4 jajka ugotowane na twardo i obrane ze skorupek, 4 plasterki szynki, 1 szklanka wytrawnego białego wina, sól i pieprz. SPOSÓB WYKONANIA: W dużej misce wymieszać mięso, warzywa, natkę, rozbełtane jajka, parmezan i oliwę, doprawić solą i pieprzem, wyrobić do połączenia składników. Chleb na chwilę namoczyć w mleku, po czym odsączyć i dodać do masy. Spód formy do pieczenia wyłożyć papierem do pieczenia, wyłożyć połowę masy mięsnej, na środku ułożyć 4 jajka na twardo, po czym przykryć pozostałym mięsem. Rękoma ułożyć pieczeń w owalny kształt, przykryć folią do żywności i wstawić na pół godziny do lodówki. W międzyczasie piekarnik nagrzać do temp. 160 stopni C. Pieczeń wyjąć z lodówki, odczekać aż osiągnie temperaturę pokojową, zdjąć folię. Piec przez 1 i pół godziny. 20 minut przed końcem pieczenia wyjąć pieczeń z piekarnika, ułożyć na wierzchu plasterki szynki, wlać szklankę wina, po czym włożyć pieczeń z powrotem do piekarnika. Po upieczeniu odstawić by nieco wystygła przed pokrojeniem na plastry. 