Po prostu pyszna i sycąca warzywna frittata. Przepis pochodzi ze strony ugotuj.to.    SKŁADNIKI: 6 jajek, 20 dag różyczek brokułu, 1 marchewka (10 dag), 1 cebula (10 dag), 4 łyżki kukurydzy z puszki, 2 łyżki posiekanej natki pietruszki, 2-3 listki natki selera, 2 łyżki startego sera pecorino, 4 łyżki oliwy, sól, pieprz.    SPOSÓB WYKONANIA: Brokuły opłukać i osączyć. Marchewkę oczyścić, umyć i pokroić w cienkie plasterki. Cebulę obrać i pokroić w dużą kostkę. Natkę pietruszki i listki selera umyć, osuszyć i grubo posiekać. Na dużej patelni rozgrzać 2 łyżki oliwy i smażyć brokuły, marchewkę, kukurydzę, cebulę, liście selera i natkę pietruszki. Przyprawić pieprzem oraz solą i smażyć 10 min na małym ogniu (można podlać małą ilością wody). Zdjąć z ognia i nieco ostudzić. Jajka przyprawić pieprzem i solą, roztrzepać z pecorino i wymieszać z warzywami. Pozostałą oliwę rozgrzać na drugiej patelni i smażyć masę jajeczno- warzywną. Gdy spód się zrumieni, zsunąć omlet na duży, płaski talerz i odwracając spodem do góry, położyć ponownie na patelni, aby zrumienić drugą stronę. Podawać z sałatą i białym pieczywem. 