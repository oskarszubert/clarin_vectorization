Pyszny tost, a właściwie tosty, bo z podanej ilości składników można spokojnie przygotować 4 kanapki. Poza tym przy ich przygotowywaniu jest niezła zabawa, gdyż masa serowa przy nakładaniu na opieczone pieczywo ma tendencję do spacerowania po kuchni;-) Przepis pochodzi z serwisu ugotuj.to.    SKŁADNIKI: 2-3 pomidory z puszki (lub 2-3 pomidory świeże obrane ze skórki i oczyszczone z nasionek), 12 dag startego żółtego sera, 2 łyżki drobnej tartej bułki, 1 łyżeczka łagodnej musztardy, szczypta pieprzu kajeńskiego, 1 tost pszenny (posmarowany masłem i zrumieniony w opiekaczu do grzanek).    SPOSÓB WYKONANIA: Osącz pomidory z zalewy i przetrzyj je przez sitko. Dodaj pozostałe składniki, podgrzewaj, mieszając, jednak nie dopuszczaj do wrzenia. Tost pokrój na trójkąty, posmaruj przygotowaną masą. Podawaj od razu po przygotowaniu. 