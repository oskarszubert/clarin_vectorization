Kolejne bardzo smaczne danie z pieczoną papryką, którą jak już kiedyś wspamniałem, bardzo lubimy. Sałatka jest pyszna, a zjedliśmy ją na śniadanie w towarzystwie parówek na ciepło;-) Przepis pochodzi ze strony balkan-cuisine.com. Przy okazji polecamy hiszpańską sałatkę z pieczonej papryki.   SKŁADNIKI: 8 zielonych lub żółtych papryk - u nas takie i takie, 1 kg dużych pomidorów, 1 cebula, 100 - 150 ml oleju, pół pęczka natki pietruszki, pół pęczka liści selera, sól i pieprz.SPOSÓB WYKONANIA: Umyć papryki, wytrzeć i upiec. Zdjąć skórkę, pokroić w cienkie paski. Wymieszać z pokrojonymi pomidorami, posiekaną natką i posiekanymi liśćmi selera, cebulą oraz olejem. Doprawić solą i pieprzem. 