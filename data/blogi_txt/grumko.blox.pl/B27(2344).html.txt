Wietnam: Boczek duszony z zieloną cebulką ŹRÓDŁO: Przepis pochodzi z książki "Kuchnia wietnamska. Tradycje, smaki, potrawy" z serii "Podróże kulinarne". UWAGI: Danie przygotowaliśmy wspólnie z Malwiną, autorką bloga Filozofia Smaku. Jej wersję tego dania możecie zobaczyć klikając tutaj. SKŁADNIKI: 800 g boczku wieprzowego, 1 pęczek zielonej cebulki, 2 łyżki miodu, 1 łyżka mielonego imbiru, 2 zmiażdżone ząbki czosnku, 6 łyżek jasnego sosu sojowego. SPOSÓB WYKONANIA: Boczek pokroić na kawałki o wymiarach 6 x 6 cm. Czosnek rozetrzeć z odrobiną soli na papkę. Miód wymieszać z imbirem, czosnkiem i sosem sojowym. Przygotowaną pastą natrzeć mięso. Przełożyć do brytfanny, wlać wodę, tak aby przykrywała dno i dusić ok. 30 minut w piekarniku nagrzanym do 180 stopni. W razie potrzeby podlać mięso wodą. Cebulkę pokroić na kawałki. Dodać do mięsa i wstawić na 5 – 10 minut do piekarnika nagrzanego do 220 stopni. Mięso z cebulką przełożyć na talerz i polać sosem. 