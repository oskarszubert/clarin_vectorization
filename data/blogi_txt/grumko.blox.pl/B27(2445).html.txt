Anglia: Podwójnie czekoladowy pudding chlebowy z waniliowym custardemŹRÓDŁO: CookRecipes.Com. UWAGI: Do upieczenia tego puddingu zainspirował nas nasz weekendowy wypad do Londynu w styczniu 2013r.  SKŁADNIKI: 2 szklanki mleka czekoladowego, 1 szklanka półsłodkich kawałków czekolady - u nas w proporcji 1 : 2 posiekane czekolady gorzka i mleczna, 2 łyżki masła, 2 duże żółtka, 1/3 szklanki cukru, 2 duże lekko ubite białka, 6 szklanek czerstwego (jednodniowego) francuskiego pieczywa, pokrojonego w kostkę. Custard waniliowy: 2 szklanki mleka, 2 łyżeczki ekstraktu waniliowego, 4 żółtka, 1/3 szklanki cukru. SPOSÓB WYKONANIA: Wymieszać mleko, czekoladę i masło, mieszając podgrzać do rozpuszczenia, uważając, by nie dopuścić do wrzenia. W innej misce ubić żółtka z cukrem, dodać odrobinę mieszanki czekoladowej, wymieszać. Następnie mieszankę jajeczną stopniowo dodawać do czekoladowej, miksując. Wmieszać białka, następnie wmieszać kostki chleba i odstawić na godzinę. Przełożyć do wysmarowanego masłem naczynia do zapiekania o pojemności 2 litrów. Piec w temperaturze 160°C przez 1 - 1,5 godziny. Podawać z waniliowym custardem. Przygotowanie custardu waniliowego: Wymieszać mleko z wanilią, podgrzać, ale nie doprowadzić do wrzenia. Żółtka ubić z cukrem Dodać odrobinę mleka do jaj, wymieszać, następnie całość przelać do mleka, dokładnie mieszając. Podgrzać, mieszając do zgęstnienia, nie doprowadzając do wrzenia. Wystudzić do temperatury pokojowej. 