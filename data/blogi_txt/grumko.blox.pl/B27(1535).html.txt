Rzadko jadamy indyka, bo i rzadko trafiamy na przepisy z nim związane. Ta propozycja jakoś specjalnie się niczym nie wyróżnia, ale generalnie jest to przyzwoite danie obiadowe, które zjedliśmy z przyjemnością. Przepis pochodzi ze strony Dominican Cooking, a popołudniu zapraszamy na bardzo smaczną sałatkę z makaronem;-) Dominikana: Potrawka z indyka / Pavo glisado SKŁADNIKI: 90 dag pokrojonego na małe kawałki indyka, 2 cytryny przekrojone na połówki, 2 pokrojone na plasterki strąki papryki, 1 mała czerwona cebula pokrojona w plasterki, 2 łyżki oleju, pół łyżeczki rozgniecionego czosnku, pół szklanki selera pokrojonego w plasterki, pół szklanki pokrojonej w plasterki marchewki, 1 łyżeczka cukru, szczypta oregano, sól, pieprz.SPOSÓB WYKONANIA: Wymieszać indyka, sok z cytryny, paprykę, cebulę, seler, sól i czosnek. Marynować mięso przez pół godziny. Rozgrzać olej. Skarmelizować cukier. Dodać indyka (składniki marynaty zachować). Smażyć do lekkiego zbrązowienia. Dodać 2 łyżeczki wody, przykryć i dusić przez 12 minut. Dodać marchewkę i zachowane składniki marynaty. Przykryć i dusić do miękkości mięsa. Dolać szklankę wody i gotować aż powstanie sos. Podawać z ryżem. 