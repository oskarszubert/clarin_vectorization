Oj nawet nie wiecie jak nam ten kurczak smakował!;-) Żeby oszczędzić sobie mieszania ryżu z sosem bezpośrednio na talerzu, zrobiliśmy to tuż przed podaniem dania, tak więc każdy z biesiadników otrzymywał od razu gotową porcję;-) Gorąco polecamy!! Przepis pochodzi ze strony Kuwaiti Recipes. Kuwejt: MechbousSKŁADNIKI: 1 kurczak, sól, kawałek kory cynamonowej, 2 ziarna kardamonu, 2 - 3 goździki, 5 ziaren pieprzu, mąka, 3 szklanki ryżu basmati. Masa cebulowa: 2 posiekane duże cebule, 1 łyżka oleju, 1/4 szklanki złotych rodzynek namoczonych w wodzie, 1/4 łyżeczki mielonego kardamonu, 1/4 łyżeczki suszonej limonki loomi lub pół łyżeczki skórki z limonki, 1/4 łyżeczki mielonego pieprzu, pół łyżeczki cukru. Sos pomidorowy: 2 duże posiekane pomidory, 2 łyżki wody, 2 roztarte ząbki czosnku, 1 łyżka pasty pomidorowej.SPOSÓB WYKONANIA: Do garnka włożyć kurczaka i nalać tyle wody, aby przykrywała kurczaka. Dodać laskę cynamonu, ziarna kardamonu, goździki, pieprz. Zagotować i gotować bez przykrycia na średnim ogniu aż kurczak będzie miękki - ok. 40 minut. Wyjąć kurczaka, a bulion zachować. Przecedzić, a gdy przestygnie usunąć nadmiar tłuszczu. W bulionie ugotować ryż. Jeśli jest taka potrzeba to w czasie gotowania podlać wodą. Kiedy ryż się gotuje usmażyć na brązowo cebulę. Dodać olej, rodzynki i przyprawy. Dusić przez minutę. Zdjąć z ognia i przestudzić. Ugotowanego kurczaka obtoczyć w mące i usmażyć na złoto. Wymieszać składniki sosu i dusić do momentu aż zgęstnieją. Na półmisek wyłożyć ugotowany ryż. Na ryż wyłożyć masę cebulową, a na nią kawałki kurczaka. Sos pomidorowy wyłożyć na talerze. 