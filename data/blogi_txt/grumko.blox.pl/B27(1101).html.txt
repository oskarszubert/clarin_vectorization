Na pożegnanie z kuchnią bałkańską przygotowaliśmy pyszną zupę z pulpetami mięsnymi. To kolejne danie, które swój świetny smak zawdzięcza dodaniu sosu jajeczno - cytrynowego. Polecamy!! Przepis pochodzi ze strony balkan-cuisine.com.   SKŁADNIKI: 45 dag mielonej wołowiny, 1 posiekana cebula, posiekana natka pietruszki, 3 łyżki mąki, 3 - 4 żółtka, 6 szklanek bulionu z kurczaka, 3 łyżki rozpuszczonego masła, sól i pieprz do smaku, sok z cytryny do smaku, oliwa z oliwek.SPOSÓB WYKONANIA: Smażyć cebulę z natką. Dodać do mielonego mięsa. Doprawić solą i pieprzem. Formować pulpety i usmażyć na oliwie. Rozpuścić masło, dodać mąkę i zrobić zasmażkę. Wlać bulion z kurczaka, wymieszać. Dodać pulpety i zagotować. Ubić żółtka z sokiem z cytryny i wymieszać je z szklanką zupy. Powoli wlewać do garnka z zupą. Nie zagotowywać, tylko podgrzewać na małym ogniu przez 10 minut. 