Angola: Kurczak z pomidorami i kuminem / Cacarola de Frango com Cominho ŹRÓDŁO: Celtnet.Org.Uk. SKŁADNIKI: 2 kg kurczaka podzielonego na porcje, 6 posiekanych papryczek piri - piri - u nas 2 papryczki pepperoni, 6 dużych posiekanych pomidorów bez pestek, 3 średnie posiekane cebule, 2 posiekane ząbki czosnku, 2 łyżeczki mielonego kuminu, 1 łyżeczka świeżo mielonego pieprzu, pół łyżeczki soli, 1 łyżka oliwy z oliwek. SPOSÓB WYKONANIA: Kawałki kurczaka podsmażyć na oliwie, po czym zdjąć z patelni. Na patelnię włożyć cebulę i czosnek. Smażyć przez około 6 minut. Dodać chili i smażyć przez 30 sekund. Dodać pomidory oraz kumin. Wymieszać, przykryć i gotować przez 30 minut. Dodać kawałki kurczaka i gotować bez przykrycia jeszcze przez około 30 minut. Podczas gotowania ewentualnie podlewać wodą. 