Zanim dotrzemy do Armenii zatrzymamy się na krótki rekonesans kulinarny w Egipcie;-) Zawdzięczamy to Ptasi, która zorganizowała Korzenny Tydzień, a my podobnie jak w roku ubiegłym przygotowaliśmy danie z mieszanką przypraw dukkah. Tym razem są to jajka z lekko miękkim żółtkiem, pyszną posypką i sałatką o anyżkowym posmaku. Pycha!! Przepis pochodzi ze strony lifestylefood, a przy okazji polecamy dwa inne, wypróbowane przez nas dania z mieszanką dukkah: egipską sałatką z dukkah oraz polędwiczkę wieprzową w dukkah.   SKŁADNIKI: 4 jajka, mąka do panierowania, olej do głębokiego smażenia, mieszanka dukkah, 1 posiekana bulwa kopru włoskiego, 2 szklanki natki pietruszki, 1 mała czerwona cebula pokrojona w plasterki, 60 ml oliwy z oliwek, sok z cytryny lub limonki do smaku, 1 łyżka suszonej mięty - dodaliśmy świeżą, sól pieprz, ser typu feta.SPOSÓB WYKONANIA: Przygotować sałatkę: Wymieszać koper włoski z listkami natki, cebulą oraz suszoną miętą. Polać sosem przygotowanym z oliwy, soku z cytryny, soli i pieprzu. Jajka gotować przez 3 minuty. Delikatnie obrać, panierować w mące i smażyć przez minutę w głębokim oleju. Po usmażeniu obtoczyć je w mieszance dukkah. Jaja wykładać na sałatkę. Dodać kawałki sera i podawać. 