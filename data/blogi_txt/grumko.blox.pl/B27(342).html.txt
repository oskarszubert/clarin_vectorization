Kolejna bardzo smaczna pasta śniadaniowa. Świeży tymianek i szałwię zastąpiliśmy suszonymi ziołami, a tartą skórkę łyżką świeżego soku z cytryny. Przepis pochodzi ze strony przepisy.org.    SKŁADNIKI: mała cebula (ok. 5 dag), 2 ząbki czosnku, 2 łyżki oleju, 20 dag kabanosów drobiowych, 2 miękkie serki topione, każdy po 10 dag, łyżka listków tymianku, 4 listki szałwii, 6 listków rozmarynu, łyżka musztardy, 2 łyżki słodkiej śmietany kremówki, pieprz, pęczek drobno posiekanego szczypiorku, łyżeczka drobno otartej skórki cytrynowej    SPOSÓB WYKONANIA: Cebulę i czosnek obieramy, cebule kroimy w piórka lub kosteczkę, czosnek siekamy lub przeciskamy przez praskę. Na patelni rozgrzewamy olej i szklimy cebulę wraz z czosnkiem. Do rondelka wkładamy pokrojone w plasterki kabanosy, pokrojony ser, cebulę z czosnkiem, śmietanę, musztardę i posiekane zioła. Wszystko miksujemy na jednolity krem. Doprawiamy do smaku pieprzem. Dodajemy posiekany szczypiorek, oraz skórkę z cytryny, mieszamy. 