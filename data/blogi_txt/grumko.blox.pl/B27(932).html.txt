Raclette to bardzo popularne danie szwajcarskie. W wikipedii wyczytałem, że pierwotnie potrawa ta była przyrządzana przez szwajcarskich pasterzy na gorących kamieniach ułożonych wokół paleniska. Nazwa raclette oznacza: a) rodzaj produkowanego w Szwajcarii sera, b) sposób przyrządzenia sera wraz z innymi składnikami, c) urządzenie elektryczne do przyrządzania raclette, zwykle połączone z domowym grillem. Nie udało nam się kupić sera do raclette, więc użyliśmy emmentalera. Z wędlin użyliśmy szynki szwarcwaldzkiej, a ponieważ zostały nam buraczki z przygotowywania botwinkowych roladek to zrobiliśmy z nich jeszcze dodatkowo czerwone tzatziki. Było smacznie;-) Przepis pochodzi za strony swissroots.org. PS. Ja wyjeżdżam służbowo i wrócę dopiero w piątek wieczorem. Na ten czas opiekę nad blogiem przejmie Irena, więc kolejne przepisy będą pojawiać się jak dotychczas czyli rano.     SKŁADNIKI: 90 dag małych najlepiej młodych ziemniaków, 70 dag pokrojonego w plastry sera do raclette, ogórki konserwowe, cebulki konserwowe, ulubione warzywa, plasterki ulubionych wędlin, pieczywo.SPOSÓB WYKONANIA: Ugotować ziemniaki w skórkach. Ser grillować na specjalnych paletkach do raclette. Rozpuszczony wykładać na ziemniaki. Podawać z dodatkiem reszty składników. 