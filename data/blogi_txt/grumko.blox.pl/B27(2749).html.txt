Przepis pochodzi z serwisu  Allrecipes.pl. Sałatka śledziowa z ziemniakami i jajkami  SKŁADNIKI: 4 duże ziemniaki, 250 g śledzi (matjasów), 2 jajka na twardo, 1 duża cebula, sól do smaku, 1 duże kwaskowate jabłko, 100 g kiszonych ogórków, 200 ml majonezu, 100 ml chudego jogurtu, szczypta białego pieprzu, sok z 1/2 cytryny, 1 łyżeczka posiekanej natki pietruszki, 1 łyżka musztardy.    SPOSÓB WYKONANIA: Ziemniaki w mundurkach gotować w osolonej wodzie przez   20-25 minut. Filety śledziowe moczyć w zimnej wodzie ok. 1 godzinę, ale jeśli   kupiliśmy śledzie w zalewie to sprawdźmy smak, bo tych na ogół nie trzeba   moczyć. Pokroić śledzie w kostkę. Cebulę, ugotowane jajka i jabłko pokroić w   kostkę. Ogórki pokroić w plasterki. Ziemniaki odcedzić, wystudzić, obrać, a   następnie pokroić w plasterki i delikatnie wymieszać z pozostałymi składnikami.   Przygotować sos: majonez wymieszać z jogurtem, dodać sok z cytryny i pieprz, pokrojoną natkę pietruszki oraz musztardę do smaku. Zamiast musztardy można dać   chrzan. Jeśli sos będzie za mało kwaskowaty dodać soku z cytryny, a jeśli zbyt   kwaśny to szczyptę cukru - my sos przygotowaliśmy z połowy ilości i było go   wystarczająco dużo. Polewamy sosem sałatkę i delikatnie mieszamy. 