Loco Moco to bardzo popularny na Hawajach fast food. Według profesora Jamesa Kelly'ego z University of Hawaii-Hilo danie powstało w 1949 r. w barze Lincoln Grill. Do jego powstania przyczynili się chłopcy z klubu sportowego Lincoln Wreckers. W związku z tym, że grillowany stek był stosunkowo drogi to Nancy Inouye -  właścicielka lokalu - za 25 centów podawała im do zjedzenia porcję ryżu przykrytą hamburgerem, a z wierzchu polaną sosem. Potrawa stała się z czasem również bardzo popularna wśród innych osób odwiedzających Lincoln Grill i tym sposobem na stałe trafiła do menu lokalu. Nazwa dania wywodzi się od słowa "loco", które w języku hiszpańskim oznacza "dziki", "szalony". Nazywano tak jednego z chłopców, a konkretnie George'a Okimoto, który swoją ksywkę zawdzięczał specyficznemu sposobowi gry w piłkę nożną. Loco Moco jest naszą pierwszą propozycją w zaproponowanej przez Monsai zabawie pt. Hawajski Weekend. Przepis pochodzi ze strony Hawaii for Visitors.   SKŁADNIKI: 2 szklanki ugotowanego białego ryżu, 1 usmażony hamburger, 1 jajko sadzone, pół szklanki sosu. SPOSÓB WYKONANIA: Na ryżu ułożyć hamburgera, a na nim jajko sadzone. Polać sosem. 