SKŁADNIKI: 1 cukinia, 250 g szynki, 250 g żółtego sera, 250 g makaronu, sos czosnkowy: 0,5 l kefiru, główka czosnku, 1 łyżeczka czubricy zielonej, trochę fety.  SPOSÓB WYKONANIA: Makaron ugotować. Cukinię oczyścić z pestek (nie obierać), pokroić w kostkę i zeszklić na patelni, tak żeby się pozbyć nadmiaru wody. Szynkę pokroić i podsmażyć do przyrumienienia - ma wtedy fajny posmak Całość (cukinia, szynka, makaron) wrzucić do żaroodpornego naczynia i wymieszać z częścią sosu i połową startego sera. Polać resztą sosu i posypać resztą startego sera. Wstawić do rozgrzanego piekarnika i zapiekać (w 200°C) do czasu aż ser nie zacznie brązowieć miejscami. 