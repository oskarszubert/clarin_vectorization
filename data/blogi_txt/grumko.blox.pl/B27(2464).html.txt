Mauritius: Żółte curry z grochem / Cari dholl ŹRÓDŁO: Recipes.Wikia.Com. UWAGI: Przepis na żółte curry z grochem jest również naszą propozycją do akcji "Warzywa Strączkowe - edycja zimowa", którą zorganizowała Malwina, autorka bloga 'Filozofia Smaku". SKŁADNIKI: 25 dag łuskanego grochu, 1 łyżka mielonej kurkumy, 1 łyżeczka pokruszonych ziaren kuminu, 3 łyżki oleju, 1 średnia cebula pokrojona w plasterki, 2 łyżki posiekanej natki kolendry, 4 rozkruszone listki curry, 1 łyżka rozgniecionego czosnku, 1 łyżka startego imbiru, 1 łyżeczka posiekanych listków tymianku, sól do smaku, 1 kawałek solonej ryby z ościami - u nas filet z mintaja SPOSÓB WYKONANIA: Groch umyć, wsypać do miski, zalać wodą i odstawić na pół godziny. Następnie groch odcedzić i przełożyć do dużego rondla. Dolać tyle wody, by przykryła groch, dodać 1 łyżeczkę soli, kumin i kurkumę. Doprowadzić do wrzenia, zmniejszyć ogień i gotować przez 25 minut, bez przykrycia. Zdjąć rondel z ognia - nie odcedzać. W innym dużym rondlu na średnim ogniu rozgrzać 3 łyżki oleju. Dodać plasterki cebuli, tymianek, czosnek i imbir. Smażyć przez 5 minut, dodać rybę - jeśli nie dodajemy solonej ryby należy potrawę w tym momencie posolić. Przez chwilę smażyć, po czym zdjąć rybę z patelni. Dodać listki curry, groch wraz z wodą, w której się gotował oraz połowę listków kolendry. Dokładnie wymieszać i gotować na średnim ogniu, bez przykrycia przez 15-20 minut , mieszając od czasu do czasu. Podawać posypane pozostałą natką kolendry. 