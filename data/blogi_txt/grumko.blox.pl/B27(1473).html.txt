To bardzo fajna propozycja dla miłośników drobiu oraz dań jednogarnkowych. Niewielkim nakładem pracy otrzymacie smaczną potrawę, która idealnie nadaje się do odgrzania np. po powrocie do domu z pracy. Przepis pochodzi ze strony tasteofcuba.com. Kuba: Ryż z kurczakiem / Arroz con polloSKŁADNIKI: kurczak o wadze ok. 1,8 kg pokrojony na 8 kawałków, 1 łyżeczka suszonego oregano, 1 łyżeczka mielonego kuminu, pół łyżeczki świeżo zmielonego białego pieprzu, 1 łyżka czerwonego octu winnego. Sofrito i bulion: 2 łyżki oleju Annatto lub oliwy, 1 posiekana mała cebula, 1 posiekana mała czerwona papryka, 3 posiekane ząbki czosnku, 1 mały posiekany pomidor bez pestek, 3 szklanki wody, 1 szklanka białego wytrawnego wina, półtorej szklanki piwa, pół łyżeczki ziaren annatto lub 1/4 łyżeczki pręcików szafranu, 1 łyżka pasty pomidorowej, sól i świeżo mielony pieprz. Dodatkowo: 45 dag ryżu Arborio, plasterki czerwonej papryczki pimiento, puszka zielonego groszku.SPOSÓB WYKONANIA: Wymieszać oregano, kumin, pieprz i ocet. Umytego i osuszonego kurczaka posmarować marynatą i odstawić na 15 minut. Rozgrzać olej i zezłocić mięso. Na pozostały tłuszcz wrzucić cebulę, paprykę, czosnek. Smażyć ok. 2 minut. Dodać pomidora i smażyć minutę. Dodać kawałki kurczaka i smażyć ok. 2 minut. Dodać wodę, wino, piwo szafran, pastę pomidorową. Zagotować. Zmniejszyć i dusić 30 minut. Umyć ryż. Dodać do kurczaka i gotować do miękkości ryżu ok. 20 - 25 minut. Danie ma być gęste.. 