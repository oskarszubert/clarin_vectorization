Dhal to pojęcie pochodzące z kuchni indyjskiej, a mianem tym określa się ogólnie produkty grochowate (grochy, fasole, soczewice) oraz potrawy z nich przyrządzane. Wpływy kuchni indyjskiej można odnaleźć również w przepisach pochodzących z Surinamu, czego dobrym przykładem jest nasz dzisiejszy przepis na bardzo smaczny dhal z soczewicy, a już za kilka dni pokażemy Wam jak przygotować masalę z kurczaka. Przepis na dhal pochodzi z serwisu South American Food.  Surinam: Dhal z soczewicySKŁADNIKI: 1 posiekana duża cebula, 3 roztarte ząbki czosnku, 4 łyżki masła, 1 szklanka soczewicy, 3 szklanki bulionu z kurczaka, 1 łyżeczka kurkumy, 1 łyżeczka curry, 2 łyżeczki nasion kuminu, 1 szklanka posiekanego mango, sól i pieprz do smaku. SPOSÓB WYKONANIA: : Smażyć przez 15 minut cebulę, czosnek oraz ziarna kuminu na złoto. Dodać bulion, soczewicę, curry i kurkumę. Gotować na małym ogniu przez 20 do 25 minut. Dodać posiekane mango i dusić przez 15 minut do momentu aż soczewica będzie miękka i wchłonie cały płyn. Doprawić solą i pieprzem. 