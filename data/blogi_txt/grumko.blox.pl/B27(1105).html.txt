To pierwsze ciasto z makiem jakie upiekliśmy i jesteśmy z tego naszego debiutu bardzo dumni;-) Ciasto jest bardzo wilgotne, a na dodatek świetnie sprawdza się połączenie maku, czekolady i orzechów. Polecamy!! Przepis pochodzi z książki "Kuchnie Świata: Kuchnia Węgierska".   SKŁADNIKI: 5 jajek, 15 dag mielonych orzechów włoskich, 15 dag masła, 15 dag cukru pudru, 15 dag maku, dżem z brzoskwiń, 8 dag gorzkiej czekolady, skórka z połowy cytryny.SPOSÓB WYKONANIA: Masło i 1/3 cukru pudru ukręcić razem, dodać żółtka i dobrze wymieszać. Dodać zmielone orzechy włoskie, zmielony mak i tartą skórkę z cytryny. Z pozostałego cukru i białek ubić sztywną pianę i wymieszać z pozostałymi składnikami w taki sposób, by cała mieszanina przypominała pienistą masę. Wlać do przygotowanej wcześniej i natłuszczonej tortownicy. Piec około godziny w temperaturze 200 stopni. Po wyjęciu z piekarnika wyjąć ciasto z formy, poczekać aż ostygnie i przekroić na 3 - 4 warstwy my przekroiliśmy na dwie. Przełożyć je dżemem brzoskwiniowym i udekorować stopioną czekoladą. 