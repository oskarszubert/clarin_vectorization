Fajnie się ten kurczak nazywa co nie?;-) Zaręczamy, że równie świetnie smakuje;-) Świetna jest ta pasta karaibska, ale również dodatek chutney'a nie jest bez znaczenia. Polecamy!! Przepis pochodzi ze strony Carribean Choice. Dominika: Kurczak z karaibskiej rafy SKŁADNIKI: 2 kurczaki broilery przekrojone na połówki - u nas 4 udka, pół łyżeczki soli, 1/4 łyżeczki pieprzu, pół szklanki ciemnego cukru, 4 łyżki ciemnego rumu, 1 łyżka soku z limonki, 2 łyżeczki pieprzu cytrynowego, 1 łyżeczka imbiru, pół łyżeczki mielonych goździków, 1/4 łyżeczki cynamonu, 1/4 łyżeczki czosnku w proszku, 2 krople ostrego sosu, 30 dag chutney'a z mango np. taki domowej roboty, plasterki cytryny i limonki, natka pietruszki.SPOSÓB WYKONANIA: Kurczaki natrzeć solą i pieprzem. Przygotować karaibską pastę. Zmiksować cukier, 2 łyżki rumu, sok z limonki, pieprz cytrynowy, imbir, goździki, cynamon, czosnek i ostry sos. Pastą natrzeć kurczaki. Piec 45 minut w temperaturze 200 stopni aż kurczak będzie miękki. Zmiksować chutney z pozostałymi 2 łyżkami rumu. Posmarować upieczonego kurczaka i zapiec 3 minuty. Podawać z plasterkami, cytryny, limonki i natką pietruszki. 