Spodziewałem się, że z tych składników może wyjść coś dobrego, ale nie że aż do tego stopnia. Bardzo nam smakowało i gorąco tę sałatkę polecamy. Przepis pochodzi z forum kuchnia.o2.pl. SKŁADNIKI: 2 udka wędzone, 8 łodyg selera naciowego, 8 średnich ogórków konserwowych, mały słoiczek cebulki konserwowej, 20-30 dag żółtego sera np. gouda, sos: majonez, keczup    SPOSÓB WYKONANIA: Mięso z udek z kurczaka pokroić w średnią kostkę, seler pokroić w pół cm talarki, ogórki pokroić w drobną kostkę, cebulki wrzucić w całości do salaterki, ser pokroić w drobną kostkę. Składniki polać sosem majonezowo keczupowym i dokładnie wymieszać. Przyprawić solą i pieprzem wedle uznania. 