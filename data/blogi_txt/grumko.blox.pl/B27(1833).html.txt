A oto zapowiadane curry. Po wersji wegetariańskiej z ziemniakami w roli głównej proponujemy Wam bardzo smaczne i aromatyczne danie z udziałem mięsa. Jagnięcinę zastąpiliśmy szynką wieprzową, ale można tę potrawę przygotować np. dodając kurczaka. Przepis pochodzi ze strony AsiaRecipe.Com.  Tybet: Curry z jagnięciny / Luksha ShamdehSKŁADNIKI: 1 szklanka jogurtu, 1 łyżeczka papryki, 1 łyżeczka curry, 1 łyżka sosu sojowego, 1 łyżeczka roztartego czosnku, 1 łyżeczka tartego imbiru, 45 dag udźca jagnięcego bez kości pokrojonego w kostkę - u nas szynka wieprzowa, 3 posiekane duże cebule, 1 łyżeczka oleju, kawałek cynamonu o długości ok. 6 cm, 1 gwiazdka anyżu, 5 goździków, 3 liście laurowe, 4 pomidory, 3 duże ziemniaki pokrojone w kostkę.SPOSÓB WYKONANIA: W misce wymieszać jogurt, paprykę, curry, sos sojowy, czosnek oraz imbir. Dodać mięso. Wymieszać i marynować kilka godzin, a najlepiej przez całą noc. Na średnim ogniu smażyć cebulę. Dodać cynamon, anyż, goździki i liście laurowe. Dodać mięso z marynatą. Zagotować. Dodać pomidory. Gotować na średnim ogniu przez 20 minut. Zmniejszyć ogień i gotować 40 minut. W międzyczasie ugotować ziemniaki. Dodać do curry na 5 minut przed końcem gotowania. Wyjąć goździki, liście laurowe, anyż oraz cynamon. Podawać z chlebkiem pita lub ryżem. 