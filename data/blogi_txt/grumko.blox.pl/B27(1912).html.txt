Bardzo fajna propozycja śniadaniowa. Farsz można spokojnie przygotować dzień wcześniej, a rano pozostanie tylko przygotowanie ciasta i upieczenie ciasteczek. Jeżeli komuś nie chce się bawić w zagniatanie mąki, to proponujemy zapiec farsz na kupnym pieczywie. Zdecydowanie warto, bo pieczona papryka z oliwkami pysznie smakuje. Przepis pochodzi ze strony SyrianCooking.Com. Syria: Ciasteczka oliwkowe SKŁADNIKI: pół porcji ciasta na ciasteczka oliwkowe, 20 dag posiekanych zielonych oliwek, 2 czerwone papryki, mała posiekana cebula, mielona chili do smaku, mielony pieprz, 2 łyżki oleju, opcjonalnie pół łyżeczki sumaku.SPOSÓB WYKONANIA: Rozgrzać piekarnik do temperatury 185 stopni. Oczyszczoną paprykę nasmarować olejem i upiec do miękkości. Na oleju podsmażyć cebulę. Dodać do niej posiekaną, upieczoną paprykę. Chwilę razem przesmażyć. Ostudzić i wymieszać z resztą składników. Ciasto rozwałkować i wykroić 20 krążków. Na każdy krążek nakładać farsz i lekko złożyć brzegi do środka. My nasze ciasteczka lepiliśmy podobnie jak pierogi. Piec 8 - 10 minut. 