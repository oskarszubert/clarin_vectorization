No i już teraz nie tylko Majana wie do jakiego deseru były nam potrzebne ciasteczka Amaretti;-) Przy okazji skorzystaliśmy również po raz drugi z receptury na słodkie kruche ciasto. Jakoś mało jest deserów przygotowywanych z winogronami, więc nie mogłem przejść obok tego przepisu obojętnie. Poza tym od dawien dawna winogrona to dla mnie najfajniejsze i najbardziej romantyczne owoce na świecie;-) Placek jest bardzo smaczny, a najlepiej smakuje gdy jest dobrze schłodzony. Przepis na "Crostata di uva" pochodzi z książki "Kuchnia włoska" Wydawnictwa Bellona.   SKŁADNIKI: 1 porcja kruchego słodkiego ciasta, 1 szklanka (100g) zmielonych migdałów, 3 szklanki (750g ) białych winogron przeciętych na połówki, 1 łyżka masła, 1 łyżka brązowego cukru, 1 łyżka ciemnego rumu, 5 pokruszonych ciasteczek Amaretti. SPOSÓB WYKONANIA: Przygotuj ciasto, domieszaj do niego połowę zmielonych migdałów. Odstaw na 30 minut. Rozwałkuj ciasto i wyłóż nią blachę o średnicy 25 cm. Przez 5 minut podsmażaj winogrona na maśle. Zwiększ płomień i dodaj brązowy cukier oraz rum. Dobrze wymieszaj i zdejmij z ognia. Posyp kruchy placek pokruszonymi ciasteczkami amaretti, po czym nałóż na wierzch winogrona razem z sokiem. Posyp resztą zmielonych migdałów. Piecz w nagrzanym do 180 stopni piekarniku przez ok. 30 minut. 