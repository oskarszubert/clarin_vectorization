Wietnam: Karmelizowana wieprzowina z jajkami / Thit Kho Nuoc Dua ŹRÓDŁO: GastronomyBlog.Com. UWAGI: Kilkanaście godzin temu w Chinach i Wietnamie rozpoczął się Rok Smoka. Z tej okazji przygotowaliśmy Thit Kho Nuoc Dua czyli jedno z tradycyjnych, wietnamskich dań noworocznych. SKŁADNIKI: 45 dag mięsa z golonki, 6 jajek, 1/4 szklanki cukru granulowanego, 2 łyżki sosu rybnego, świeżo mielony pieprz, 350 ml wody kokosowej czyli płynu, który znajduje się wewnątrz młodego, zielonego orzecha palmy.SPOSÓB WYKONANIA: Jajka ugotować na twardo. Mięso pokroić w dużą kostkę. W garnku rozpuścić cukier. Dodać mięso i smażyć mieszając przez 3 minuty. Gdy mięso pokryje się karmelem dodać sos rybny i doprawić pieprzem. Gotować na małym ogniu, aż cały płyn zostanie wchłonięty czyli ok. 5 minut. Dodać wodę kokosową i zagotować. Dodać jajka, przykryć i gotować do miękkości mięsa czyli ok. 35 - 45 minut. Podawać z ryżem. 