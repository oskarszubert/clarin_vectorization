Nie tak dawno przygotowywaliśmy pyszną sałatkę warstwową z burakami i serem. Tak nam wtedy zasmakowała, że gdy pojawiła się możliwość przygotowania podobnej sałatki tyle że z rybą, to skorzystaliśmy z niej bez wahania. Z tego co wyczytałem w sieci, sałatka ta jest bardzo popularna na przyjęciach organizowanych z okazji urodzin, a u nas bardzo dobrze sprawdziła się w charakterze obiadu w towarzystwie świeżego pieczywa. Co by jednak nie powiedzieć to nie zachwyciła nas tak mocno jak wspomniana na początku sałatka z burakami i serem, ale jest na prawdę warta wypróbowania. Przepis pochodzi ze strony Ukrainian Food.   SKŁADNIKI: 1 puszka sardynek, 1 słoiczek majonezu, 1 cebula, 100 g masła, 100 g żółtego sera, 5 jajek ugotowanych na twardo.SPOSÓB WYKONANIA: Żółtka oddzielić od białek. Zetrzeć je osobno. W misce wyłożyć warstwę białek. Na białka wyłożyć tarty ser. Następnie wyłożyć połowę rozgniecionych widelcem sardynek. Sardynki przykryć warstwą z połowy majonezu. Na majonez zetrzeć warstwę ze zmrożonego masła. Masło zakryć warstwą posiekanej cebuli. Na cebule wyłożyć resztę sardynek, posmarować resztą majonezu i posypać tartymi żółtkami. Wstawić do lodówki na minimum pół godziny. 