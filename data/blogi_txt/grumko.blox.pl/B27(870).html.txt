Fajna propozycja dla miłośników drobiu i dań duszonych w piwie. Nam smakowało;-) Przepis na Poulet a la Biere pochodzi ze strony recipes4us.co.uk.   SKŁADNIKI: 2 łyżki mąki, sól, czarny pieprz, 4 ćwiartki kurczaka, 2 cebule pokrojone w ćwiartki, 4 marchewki pokrajane w plasterki, 2 łodygi selera naciowego, 50 g masła, 1 łyżka oliwy, 2 łyżki ginu, 300 ml piwa Ale Light, 1 roztarty ząbek czosnku, 1 bouquet garni - u nas gałązki pietruszki, tymianku i rozmarynu, 3 łyżki śmietany.SPOSÓB WYKONANIA: Kurczaka natrzeć solą i pieprzem, oprószyć mąką. Na maśle i oliwie smażyć warzywa przez 5 minut. Wyjąć, a na pozostałym tłuszczu usmażyć kurczaka na brązowo. Wlać gin. Kiedy się wypali dodać do kurczaka warzywa, piwo, czosnek, bouquet garni, sól i pieprz. Przykryć i dusić przez godzinę na małym ogniu. Wyjąć mięso, a sos dokładnie wymieszać ze śmietaną. Kurczaka podawać polanego sosem. 