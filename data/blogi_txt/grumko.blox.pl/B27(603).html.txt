A to nasz dzisiejszy obiad z gatunku takich, które na długo pozostają w pamięci, bo i sos, i krokiety smakują fantastycznie!! Zgodnie z naszym przypuszczeniem ziemniaki nie wchłonęły mleka. W związku z tym kiedy były już miękkie odcedziliśmy je i dodaliśmy do reszty składników. Żeby było bardziej krokietowo z masy nie formowaliśmy kulek tylko podłużne wałeczki. Przepis pochodzi z książki Jenny Stacey pt. "Potrawy z ziemniaków".   SKŁADNIKI: ZIEMNIAKI: 450 g pokrajanych w kostkę, 300 ml mleka, 25 g masła, 4 posiekane szalotki, 75 g sera cheddar, 50 g pokrajanej w kostkę wędzonej szynki, 1 pocięta na kawałki łodyga selera naciowego, 1 roztrzepane jajko, 50 g mąki, sól, pieprz, olej do smażenia. Panierka: 2 roztrzepane jajka, 125 g bułki tartej. Sos: 25 g masła, 25 g mąki, 150 ml mleka, 150 ml wywaru warzywnego, 75 g sera startego sera cheddar, 1 łyżeczka musztardy Dijon, 1 łyżka świeżo posiekanej kolendry. SPOSÓB WYKONANIA: Włożyć do garnka ziemniaki, wlać mleko i zagotować. Zmniejszyć ogień i gotować do momentu wchłonięcia mleka przez ziemniaki. Dodać masło i utłuc. Dodać szalotki, ser, szynkę, seler, jajko i mąkę. Całość wymieszać. Przyprawić do smaku solą, pieprzem, następnie schłodzić. Roztrzepać w misce jajka. Do drugiej miski wsypać bułkę tartą. Uformować kulki z masy ziemniaczanej. Panierować w jajku i tartej bułce. Aby przyrządzić sos, rozpuścić masło w garnku, dodać mąkę i delikatnie smażyć przez 1 minutę. Zdjąć garnek z palnika, dodać mleko, wywar warzywny, ser, musztardę i kolendrę. Gotować stale mieszając aż sos zgęstnieje. Odstawić w ciepłe miejsce. Rozgrzać olej w garnku do temperatury 180 - 190 stopni C i smażyć w nim przez 5 minut krokiety, do chwili uzyskania złocistej barwy. Starannie odsączyć i podawać z sosem. podawać z sosem. 