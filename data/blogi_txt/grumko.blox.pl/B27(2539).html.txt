Hiszpania: Krewetki z sosem romesco / Langostinos con salsa romesco ŹRÓDŁO: Przepis pochodzi z książki "Cooking Spanish" Wydawnictwa Whitecup. UWAGI: relacja z pobytu w Barcelonie w październiku 2011r. znajduje się tutaj. SKŁADNIKI: 30 dużych surowych krewetek, 1 łyżka oliwy z oliwek. Na sos romesco: 4 nieobrane ząbki czosnku, 1 przepołowiony pomidor rzymski, bez pestek, 2 długie czerwone papryczki chili, 2 łyżki zblanszowanych migdałów, 2 łyżki orzechów laskowych, 2 cienkie kromki czerstwego jasnego chleba, oliwa z oliwek do smażenia, 60 g suszonej papryki w oleju, 1 łyżka oliwy z oliwek, 1 łyżka czerwonego octu winnego.  SPOSÓB WYKONANIA: Obrać krewetki, zostawiając ogonki. Rozciąć wzdłuż i delikatnie wyjąć czarną żyłkę, zaczynając od strony głowy. Krewetki wymieszać z 1/4 łyżeczki soli i odstawić na pół godziny do lodówki. Przygotować sos romesco: rozgrzać piekarnik do temperatury 200°C. Czosnek owinąć folią do pieczenia i ułożyć na blaszce wraz z pomidorem i chili i piec przez 12 minut. Obok warzyw na blaszkę wsypać migdały i orzechy i piec przez kolejne 3-5 minut, po czym odstawić na 15 minut do wystudzenia. Kromki chleba podsmażyć na oliwie i pokruszyć. Migdały, orzechy i chleb przełożyć do blendera i zmiksować. Obrać czosnek ze skórki i dodać do blendera wraz z pomidorem. Rozciąć papryczki chili, wyjąć ziarenka, zdrapać miąższ i włożyć go do blendera. Paprykę wyjąć z oleju, osuszyć na papierowym ręczniku, posiekać i przełożyć do blendera wraz z oliwą, octem winnym, szczyptą soli i 2 łyżkami wody. Zmiksować, dodać odrobinę wody, jeśli to konieczne, by mieszanka miała konsystencję dipu. Odstawić na pół godziny. Na patelni rozgrzać oliwę i smażyć na niej krewetki na dużym ogniu przez 5 minut, aż się skręcą i nabiorą różowego koloru. Podawać z sosem romesco. 