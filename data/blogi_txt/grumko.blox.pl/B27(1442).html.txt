Pięć miesięcy temu przygotowaliśmy nasz pierwszy chutney z mango. Tak nam wtedy przypadł do gustu, że z miłą chęcią wypróbowaliśmy kolejny przepis na ten gęsty sos. Tym razem obok mango, rodzynek, ostrej papryki i octu pojawiły się w rondlu suszone pomidory co dało na prawdę bardzo fajny efekt smakowy. Przepis pochodzi ze strony recipeisland.com, a za kilka godzin zapraszamy na danie, w którym wykorzystaliśmy ten chutney. Jamajka: Chutney z mango i suszonych pomidorówSKŁADNIKI: 2 szklanki wody źródlanej, półtorej szklanki posiekanej cebuli, 2 szklanki plasterków mango, 1 szklanka suszonych pomidorów, 1 szklanka rodzynek, pół posiekanej papryczki Scotch Bonnet - użyliśmy chili, pół szklanki brązowego cukru, 1/4 szklanki octu winnego.SPOSÓB WYKONANIA: Wymieszać w rondlu 6 pierwszych składników. Zagotować i dusić przez 15 minut. Dodać pozostałe składniki i dusić 20 - 30 minut do momentu aż większość płynu wyparuje. Chutney można przechowywać przez 2 - 3 tygodnie, a mrożony do 12 miesięcy. Podawać do pieczeni wieprzowej lub wołowej albo do grillowanego kurczaka. 