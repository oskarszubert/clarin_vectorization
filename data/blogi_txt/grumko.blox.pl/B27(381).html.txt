To danie to kilka różnych smaków, które bardzo fajnie się ze sobą łączą. Przepis pochodzi ze strony Wielkie Żarcie. SKŁADNIKI: 1 kg schabu bez kości, 1 mała główka modrej kapusty, 30 dag kwaśnych jabłek, 2 łyżki koncentratu pomidorowego (30%), 3 łyżki smalcu, 2 łyżki mąki, 5 dag wędzonego boczku, 1 średnia cebula, 2 łyżki masła, 200 ml tokaju, 20 dag białych winogron, sól, cukier i ocet do smaku    SPOSÓB WYKONANIA: Mięso umyć i pokroić w plastry o grubości ok. 1,5 cm. Lekko rozbić. Obtoczyć w mące i obsmażyć na smalcu z obu stron na złoty kolor. Przełożyć do rondla. Na pozostałym po smażeniu mięsa, tłuszczu przesmażyć resztę mąki wraz z koncentratem pomidorowym. Rozprowadzić tokajem do uzyskania niezbyt gęstego sosu. ( gdyby okazał się za gęsty dodać odrobinę wody). Sosem tym polać obsmażone wcześniej kotlety. Dusić do miękkości. Mięso wyjąć i przełożyć w ciepłe miejsce. Kapustę umyć, pozbawić głąba i poszatkować. Jabłka obrać, pozbawić gniazd nasiennych i pokroić w kawałki. Polać sosem, w którym dusiło się mięso. Posolić i pocukrzyć do smaku. Wymieszać. Gotować do miękkości kapusty. Pod koniec gotowania dodać ocet. Na patelni stopić pokrojony w drobną kostkę boczek. Dodać masło i przekrojone na pół, pozbawione nasion winogrona. Smażyć jeszcze przez ok. 5 min. Tak powstałym sosem polać wcześniej przygotowane i przełożone na ogrzany półmisek kotlety. Obok położyć kapustę. Podawać z ziemniakami z wody. 