Brownies z piankami marshmallows / S'more BrowniesŹRÓDŁO: FoodNetwork.Com. SKŁADNIKI: Spód: 6 łyżek rozpuszczonego niesolonego masła, 1 i pół szklanki pokruszonych ciasteczek, 2 łyżki cukru, szczypta soli. Brownie: 8 łyżek niesolonego masła, 12 dag gęstej czekolady, 1 szklanka jasnobrązowego cukru, 3/4 szklanki białego cukru, 1 i pół łyżeczki ekstraktu z wanilii, pół łyżeczki soli, 4 duże i zimne jajka, 1 szklanka mąki. Przybranie: 4 szklanki pianek marshmallows.  SPOSÓB WYKONANIA: Piekarnik rozgrzać do temperatury 160 stopni. Blaszkę o wymiarach 20 x 20 cm wyłożyć folią do pieczenia tak, by wystawała ok. 3 cm poza brzegi blaszki. Folię lekko posmarować masłem. Resztę masła wymieszać z ciasteczkami, cukrem i solą. Masą ciasteczkową wyłożyć blaszkę. Piec na złoty kolor - ok. 20 minut. W międzyczasie przygotować brownies. W kąpieli wodnej rozpuścić masło i czekoladę. Dodać brązowy i biały cukier, sól oraz ekstrakt. Dodać jajka. Zmiksować. Dodać mąkę i dokładnie wymieszać. Masę wyłożyć na podpieczony spód. Piec ok. 40 - 45 minut. Wyjąć z piekarnika. Na wierzchu ułożyć pianki marshmallows. Wstawić do piekarnika na opcję grill i piec do zezłocenia pianek - ok. 2 minut. Trzymając za folię wyjąć ciasto z blaszki. Ostudzić na kratce. Delikatnie zdjąć folię i brownies podzielić na 12 porcji. 