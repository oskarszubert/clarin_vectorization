Pierwszą propozycją z wykorzystaniem kiełbasy linguiça, którą przygotowaliśmy wcześniej w warunkach domowych jest gulasz z bobem. Po raz kolejny potwierdziła się teoria, że bób bardzo dobrze czuje się w towarzystwie mięsa, a na potwierdzenie tej tezy dodatkowo polecamy dwa inne przepisy: bób po katalońsku i bób a la algavre. Przepis pochodzi ze strony recipes.epicurean.com.   SKŁADNIKI: 4 szklanki bobu, 1 szklanka posiekanej kiełbaski linguiça i boczku, pół mielonej cebuli, 2 rozgniecione ząbki czosnku sól do smaku, pół łyżeczki papryki, 1 łyżka cukru, pieprz do smaku, 1 gałązka posiekanej mięty. SPOSÓB WYKONANIA: W rondlu smażyć kiełbaskę i boczek. Dodać cebulę, czosnek, pieprz i miętę i smażyć kilka minut. Dodać bób. Rondel nakryć pokrywką i dusić przez 5 minut. Dodać wodę tak żeby przykrywała bób, dodać paprykę, cukier oraz sól. Przykryć i gotować do miękkości bobu. Można podawać z jajkami w koszulkach. 