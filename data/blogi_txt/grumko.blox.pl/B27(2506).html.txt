Przepis jest również naszą propozycją przygotowaną w ramach akcji "Wielkanocne Smaki", którą zorganizowała już po raz trzeci Mirabelka.   Jajka zapiekane z szynką SKŁADNIKI: 6 jajek ugotowanych na twardo, 30 dag gotowanej szynki, łyżka soku z cytryny, łyżka majonezu, łyżka posiekanej natki pietruszki, 2 łyżki masła, łyżka mąki, szklanka śmietanki, 1/4 szklanki bulionu, kilka kropel sosu worcester, 10 dag startego żółtego sera, cukier, sól i pieprz, łyżka soku z cytryny.SPOSÓB WYKONANIA: Szynkę drobno posiekać. Wymieszać z sokiem z cytryny. Jajka obrać, przeciąć na pół i wyjąć żółtka. Dodać do szynki wraz z majonezem i utrzeć. Farszem nadziewać połówki białek. Zrobić zasmażkę z masła i mąki, rozprowadzić bulionem i gotować cały czas aż sos zgęstnieje. Doprawić solą, pieprzem, cukrem, sosem worcester, natką pietruszki oraz sokiem z cytryny. Wlać śmietankę i wymieszać. Żaroodporny półmisek wysmarować masłem, wlać sos, ułożyć jajka, posypać żółtym serem, wstawić do nagrzanego piekarnika i zapiekać ok. 15 minut. 