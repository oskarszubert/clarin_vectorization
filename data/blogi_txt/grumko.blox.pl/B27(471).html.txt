Zabraliśmy się do odrabiania zaległości serialowych i żeby obejrzeć wczoraj do końca 4 sezon Lost przygotowałem taki oto bardzo prosty makaron. Smakował ekstra! Robi się szybko i jest bardzo lekko strawny co w te upały jest niewątpliwie wielką zaletą. Przepis pochodzi ze strony Palce Lizać.    SKŁADNIKI: 500 g makaronu penne, 1 mała cukinia, 125 g sera risotta, 1 mała cebulka, 2 łyżki orzeszków piniowych, 2 - 3 łyżki słodkiej śmietanki, oliwa z oliwek, sól, biały pieprz, świeże zioła. SPOSÓB WYKONANIA: Makaron ugotować al dente zgodnie z przepisem podanym na opakowaniu w dużej ilości osolonego wrzątku z odrobiną oleju. Cukinię i cebulkę pokroić w cienkie plasterki i smażyć przez chwilę (ok. 5 minut) w rondlu na rozgrzanej oliwie. Następnie dodać ser ricotta i śmietankę. Doprawić do smaku sola i pieprzem. Na suchej patelni prażyć przez chwilę na niewielkim ogniu orzeszki piniowe, które następnie dodać do sosu. Makaron odsączyć i wymieszać z sosem. Chwile podgrzewać. Przełożyć na ogrzane talerze i ozdobić posiekanymi ziołami. 