Spodziewaliśmy się, że ta pasta będzie bardzo dobra, ale nie że aż tak. Kilka prostych składników, a efekt zachwycający. Przepis na Oeufs froids avec des Poireaux pochodzi ze strony recipes4us.co.uk.   SKŁADNIKI: 2 łyżki oliwy, 1 kg posiekanych porów, 2 jajka, sok z jednej cytryny, 1 łyżka majonezu, 1 łyżeczka musztardy Dijon, kilka kaparów.SPOSÓB WYKONANIA: Rozgrzać oliwę i smażyć na niej przez 10 minut posiekane pory. W międzyczasie ugotować jajka na twardo. Przełożyć pory do miski, doprawić solą, pieprzem i sokiem z cytryny. Zostawić do wystudzenia. Obrać jajka, rozgnieść dokładnie widelcem razem z majonezem i musztardą. Dodać do jajek kapary i dokładnie wymieszać. Pastę jajeczną wyłożyć na pory. Schłodzić w lodówce przez min. 2 godziny. 