Wybrzeże Kości Słoniowej: Ryż z kulkami z podrobów ŹRÓDŁO: Celtnet.Org.Uk. SKŁADNIKI: 2 szklanki zimnej wody, 1 szklanka (25 dag) długoziarnistego ryżu, 50 dag ugotowanej wątróbki lub innych podrobów - zmielone, 1 żółta lub czerwona cebula, posiekana, 1 jajko, 1 łyżeczka czosnku w proszku lub 3 roztarte ząbki czosnku, 1 łyżeczka soli czosnkowej, 1 łyżeczka świeżo zmielonego białego pieprzu, 2 szklanki bułki tartej, 2 jajka ubite z 1 łyżką mleka, 1 szklanka oleju do głębokiego smażenia. SPOSÓB WYKONANIA: Wodę doprowadzić do wrzenia, dodać ryż i gotować pod przykryciem na małym ogniu przez 15-20 minut, aż wchłonie wodę. Odstawić na 5 minut pod przykryciem, następnie zdjąć pokrywkę. W misce wymieszać mięso, cebulę, jajko, czosnek, sól czosnkową i pieprz. Uformować kulki wielkości piłeczek pingpongowych. Obtoczyć je w bułce tartej, a następnie w rozbełtanych jajkach. Smażyć w głębokim oleju na złoto, odcedzić na papierowym ręczniku i podawać. 