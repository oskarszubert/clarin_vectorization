To ciasto przygotowaliśmy już kilka dni temu i towarzyszyło nam one w trakcie ubiegłotygodniowego urlopu;-) Było to również nasze kolejne kulinarne doświadczenie ponieważ po raz pierwszy przecinaliśmy biszkopt na pół przy pomocy nitki i chociaż na zdjęciu tego nie widać to wyszło nam to całkiem nieźle, a ciasto po prostu trochę się odkształciło pod ciężarem masy. W ogóle to z podanych składników wyszło tak dużo kremu, że jak widzicie wystarczyło go również na posmarowanie wierzchu i boków. Bynajmniej nie jest to przytyk bo dzięki temu biszkopt w całości został "oblepiony" pyszną masą kremową;-) Polecamy!! Przepis pochodzi z książki "Kuchnie Świata: Kuchnia Węgierska". SKŁADNIKI: Na ciasto: 6 jaj, 6 łyżek oleju, 1 i pół szklanki mąki pszennej, 1/3 szklanki mąki ziemniaczanej, 2 łyżeczki proszku do pieczenia, 1 i pół szklanki cukru. Na krem: 2 szklanki śmietany 30%, 2 galaretki wiśniowe, wydrylowane wiśnie z kompotu.SPOSÓB WYKONANIA: Ubić pianę z białek na sztywno, dodać cukier i żółtka. Przesiać i połączyć obie mąki z proszkiem do pieczenia, dodać do masy jajecznej, na końcu wlać olej. Wszystko wymieszać. Upiec ciasto w temperaturze 180 stopni, gdy ostygnie przekroić je na pół. Galaretki rozpuścić w pół litra wrzącej wody. Śmietanę ubić mikserem, a następnie ciągle ubijając, dolewać wystudzoną lekko tężejącą galaretkę. Gdy składniki się połączą, dodać odsączone wisienki i delikatnie wymieszać. Tak powstałą masą przełożyć biszkopt. Wierzch posypać cukrem pudrem. Przechowywać w lodówce. 