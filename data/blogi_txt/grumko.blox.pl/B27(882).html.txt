Lekka i smaczna sałatka, która idealnie pasowała nam do dzisiejszego klimatu świątecznych przygotowań;-) Przepis pochodzi z książki pt."Przepisy czytelników: Potrawy na Wielkanoc".   SKŁADNIKI: 4 jajka ugotowane na twardo, puszka tuńczyka w sosie własnym, 15 dag ugotowanej fasolki szparagowej (może być z puszki), 2 ziemniaki ugotowane w mundurkach, kilka łyżek drobno posiekanego szczypiorku, strąk czerwonej papryki, 10 - 12 oliwek. Sos: 5 łyżek oliwy, 2 łyżki soku z cytryny, cukier, sól i pieprz. SPOSÓB WYKONANIA: Tuńczyka osączyć z zalewy i rozdrobnić. Dobrze osączoną fasolkę pokroić na krótkie kawałki. Ziemniaki obrać i pokroić w plasterki. Jaja obrać z skorupek i podzielić na ćwiartki. Połączyć składniki sosu. W salaterce ułożyć fasolkę i ziemniaki, polać czterema łyżkami sosu, dokładnie wymieszać. Na warzywa położyć tuńczyka, cząstki, jaj, przybrać oliwkami. Polać sałatkę resztą sosu, salaterkę przykryć i wstawić do lodówki na 30 min. Tuż przed podaniem przybrać paskami czerwonej papryki i posypać szczypiorkiem. 