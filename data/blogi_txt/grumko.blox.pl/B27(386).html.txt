Kolejne smaczne i pożywne śniadanie za nami. Przepis na nie podpatrzałem na blogu Red and Pale. Po otwarciu paczki z tortillami okazało się, że są one troszkę za duże jak na nasze patelnie i w związku z tym zdecydowaliśmy się całość zapiec w piekarniku na płytce do pizzy. W sumie wyszło nam to na dobre bo uniknęliśmy stresującego odwracania tortilli na patelni;-). Pomidory pokroiłem w kostkę, a nie w plasterki i wymieszałem z kurczakiem. Dzięki temu danie nie było takie grube i całkiem fajnie się kroiło.    SKŁADNIKI: 2 tortille, 75g startego na tarce cheddara, 1 pierś kurczaka pokrojona w plastry, 2 łyżki oliwy z oliwek, 1 pomidor pokrojony w plasterki, łyżeczka oregano, 1 łyżka soku z cytryny, sól i pieprz.    SPOSÓB WYKONANIA: Do miski włożyć pierś z kurczaka, oregano, sok z cytryny i oliwę z oliwek. Doprawić solą i pieprzem i wymieszać. Odłożyć na bok żeby mięso się kilka minut marynowało. Rozgrzać grill i wrzucić kawałki kurczaka. Po ok. 1,5 min przekręcić na drugą stronę, smażyć tyle samo, po czym zdjąć z grilla i ostudzić. Gdy ostygnie, pokroić w kostkę. Rozgrzać patelnię na średnim ogniu. Rozgrzać odrobinę oliwy i położyć jedną tortillę. Smażyć nie ruszając, aż stanie się krucha. Posypać serem uważając żeby nie sypnąć na patelnię. Rozłożyć kurczaka na rozpuszczającym się serze. Położyć plasterki pomidora. Posypać resztą sera. Doprawić solą i pieprzem. Przykryć drugim plackiem tortilli. Przykryć patelnię przykrywką i zostawić na minutę upewniając się, że nic się nie przypali. Po minucie ostrożnie przełożyć quesadille na drugą stronę. Dolać odrobinę oleju po ściankach patelni. Przykryć i zostawić na 1-2 minuty. Zdjąć z ognia i pokroić na 8 trójkątów. Podawać same lub z sosem. 