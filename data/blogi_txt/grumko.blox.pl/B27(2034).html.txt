To kolejne już w tym roku proste i szybkie w przygotowaniu danie z kurczaka. Przyjemnie doprawione i fajnie zbalansowane dodatkiem warzyw. Przepis pochodzi ze strony AsiaRecipe.Com. Tajlandia: Kurczak w sosie z orzeszków ziemnych / Gai Pad Nam Tua SKŁADNIKI: 45 dag mięsa z piersi kurczaka pokrojonych w paski, 1/4 szklanki posiekanej zielonej cebulki, 2 łyżki czerwonej pasty curry, 1 łyżka posiekanego czosnku, 1 łyżka posiekanego imbiru, 1 łyżka posiekanej trawy cytrynowej, 1 łyżka posiekanego galangalu, 1 łyżeczka pasty chili, olej arachidowy, 1 szklanka mleczka kokosowego, 2 łyżki masła orzechowego, 2 łyżki podpieczonych i posiekanych orzeszków ziemnych, 1 łyżka sosu rybnego, pół łyżki cukru palmowego, 2 szklanki groszku lub brokułów. SPOSÓB WYKONANIA: Wymieszać cebulkę, czosnek, imbir, trawę, galangal, pastę curry i chili. Dodać kurczaka i marynować przez minimum 20 minut. Rozgrzać wok. Dodać kurczaka i smażyć 3 minuty. Dodać mleczko kokosowe, masło orzechowe, orzeszki, sos rybny i cukier palmowy. Gotować 3 minuty do zgęstnienia sosu. Podawać z ugotowanym groszkiem lub brokułami. 