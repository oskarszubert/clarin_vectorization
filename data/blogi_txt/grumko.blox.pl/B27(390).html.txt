Robiliśmy te śledzie po raz drugi. Za pierwszym razem były smaczne, a tym razem wyszły po prostu rewelacyjnie!! Od tego weekendu jak dla mnie numer jeden wśród śledzi. Przepis pochodzi ze strony did.kuchnia.com.    SKŁADNIKI: 60 dag filetów świeżych. Zalewa: 0,5 szklanki octu 12%, 0,5l wody, 1 łyżka soli, Sos : 0,5 szklanki majonezu, 0,5 szklanka kwaśnej śmietany, 0,5 łyżeczki soli, 12-15 potłuczonych ziaren pieprzu, 2-3 łyżki pasty kawiorowej z tubki (jeżeli taka jest do dostania), 1 starty ząbek czosnku, 0,5 szklanki poszatkowanego koperku, 2 łyżki musztardy nie za ostrej, 2 łyżki drobno posiekanej cebulki, jajka pokrojone w ząbki do przybrania SPOSÓB WYKONANIA: Zamieszać składniki do zalewy. Zalać śledzia bez skóry i odstawić na noc. Od czasu do czasu przełożyć na druga stronę. Na drugi dzień wymieszać składniki do sosu. Wyjąć śledzia z zalewy, włożyć do słoika warstwę śledzia i warstwę sosu. Na drugi dzień można jeść. Przyozdobić jajkami. 