Togo: Kurczak Djenkoume / Poulet Djenkoume ŹRÓDŁO: Celtnet.Org.Uk. SKŁADNIKI: 4 udka z kurczaka, 250 g kaszki kukurydzianej, 5 posiekanych cebul, 2 posiekane ostre papryczki, 6 posiekanych ząbków czosnku, 5 posiekanych cebulek dymek, 4 posiekane pomidory, 4 łyżki oleju, 5 łyżek puree pomidorowego, 15 g świeżego tartego imbiru, sól i pieprz do smaku. SPOSÓB WYKONANIA: Udka wymieszać z połową czosnku, imbirem i cebulą dymką. Doprawić solą i pieprzem. Zalać wodą i gotować do miękkości – ok. 25 minut. Kurczaka wyjąc i trzymać w cieple, a bulion przecedzić. Rozgrzać 3 łyżki oleju, dodać 3 łyżki puree pomidorowego. Smażyć 2 minuty. Dodać cebule, chili i pozostały czosnek. Smażyć 10 minut od czasu do czasu mieszając. Dodać chochelkę bulionu. Doprawić. Gotować 2 minut. Dodać posiekane pomidory i ugotowane udka. Podgrzać. W międzyczasie wymieszać pozostałe 2 łyżki puree pomidorowego z bulionem z gotowania udek oraz 50 g kaszki kukurydzianej. Wymieszać i przełożyć do rondla. Zagotować. Dodać pozostałą kaszkę kukurydzianą. Gotować, aż kasza zgęstnieje. Kaszkę przełożyć do naczynia żaroodpornego i zapiekać przez 20 minut w temperaturze 180 stopni. Gdy kasza kończy się piec udka wyjąć z sosu i obsmażyć na brązowo. Zapieczoną kaszę pokroić w kwadraty. Na talerzach układać: porcję kaszy, udko, polać sosem. 