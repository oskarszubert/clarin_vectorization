Fajna i w miarę szybka do przygotowania sałatka. Niestety nie udało nam się kupić pstrąga wędzonego, którego zwykle można dostać bez większych problemów. W związku z tym usmażyliśmy dwie świeże rybki, które obraliśmy i dodaliśmy do reszty składników. Przepis pochodzi ze strony przepisy-kuchenne.info.    SKŁADNIKI: 50 dag wędzonego pstrąga, 15 dag sałaty roszponki, pęczek koperku, po pomidorze żółtym i czerwonym, 10 dag sera żółtego. Na sos: 3/4 szklanki oliwy lub oleju, 4 łyżki octu, łyżeczka soli, łyżeczka pieprzu, 2-3 łyżeczki cukru.    SPOSÓB WYKONANIA: Do słoika wlać oliwę i ocet, wsypać sól, pieprz, cukier, dodać 4 łyżki wody. Mocno zakręcić wieczko i wstrząsać słoikiem przez minutę. Taka ilość sosu wystarcza na kilka sałatek (przed użyciem zawsze wstrząsać). Rybę obrać ze skóry i ości, podzielić na cząstki. Sałatę umyć i osuszyć. Ser pokroić w dużą kostkę. Pomidory sparzyć, obrać ze skórki (niekoniecznie), pokroić na ósemki. Wszystkie składniki sałatki przełożyć do miski, wymieszać, polać sosem winegret. Posypać siekanym koperkiem. 