Gdyby można zrobić czary, ponakręcać te zegary by dwudziesta była już.;-) Odliczamy już godziny do koncertu The Cure!! Żeby kulinarnie uczcić wizytę chłopaków z Anglii sięgnęliśmy po klasyczne danie z ich kuchni czyli frytki z rybą w piwnym cieście. Panierka przeszła nasze najśmielsze oczekiwania: w smaku ekstra, a ryba rozpływa się w ustach. Przepis podpatrzyłem na stronie videojug.com.    SKŁADNIKI: 4 filety rybne, 1,5 litra oleju, 140 g mąki, 50 g mąki kukurydzianej, 1 łyżeczka proszku do pieczenia, 1 łyżeczka soli, 1 jajko, 250 ml jasnego piwa, ziemniaki na frytki, sól i pieprz    SPOSÓB WYKONANIA: Filety rybne osuszyć papierowym ręcznikiem. Rozgrzać olej. Wymieszać w misce: mąkę z mąką kukurydzianą, proszkiem do pieczenia i solą. W innym naczyniu wymieszać piwo z jajkiem i połączyć z sypkim składnikami do momentu uzyskania gładkiego ciasto. Rybę zanurzać w cieście i smażyć po jednym filecie na jasnozłoty kolor. Po usmażeniu rybę osączyć z tłuszczu na papierowym ręczniku. Podawać z frytkami. 