Zupa Jak u Mamy Borowikowa a la soljanka grzybowa Kiedy poproszono nas o przygotowanie w nowej odsłonie którejś z zup Winiary z linii Zupy Jak u Mamy nasz wybór podał od razu na Zupę Borowikową. Pewnie to kwestia sezonu na grzyby, który zawsze przypomina nam o świetnej zupie inspirowanej kuchnią rosyjską, a mianowicie soljance. W sezonie oczywiście warto przygotować tę zupę na bazie świeżych grzybów, ale jeżeli chcecie się nią cieszyć przez cały rok, to można ją z powodzeniem przygotować na bazie Zupy Borowikowej.  SKŁADNIKI: 2 opakowania Zupy Jak u Mamy Borowikowa, 10 dag cebuli, 5 dag ogórków kiszonych, 15 dag parówek, 5 dag koncentratu pomidorowego, łyżka oleju, 5 dag śmietany, sól pieprz, ziele, angielskie, liść laurowy, zielona pietruszka.  SPOSÓB WYKONANIA: Przygotować zupę zgodnie z instrukcją na opakowaniu. Na patelni rozgrzać olej. Dodać posiekaną cebulę, dusić do miękkości. Ogórki obrać, pokroić w paski, parówki w plasterki, dodać do cebuli razem z koncentratem i chwilę poddusić. Zawartość patelni dodać do zupy i gotować 15 min. Pod koniec gotowania zupę podprawić śmietaną zahartowaną wcześniej paroma łyżkami gorącej zupy. Całość doprawić do smaku. Podawać posypaną pietruszką.   Przy okazji mamy dla Was bardzo prosty konkurs, w którym nagrodami są upominki od firmy Winiary. Mamy do rozdania 5 nagród, a są to: 3 zestawy produktów Zupa Jak Mamy + gadżety: nożyczki do cięcia ziół lub zabawne obieraczki do warzyw oraz 2 zestawy produktów Zupa jak u Mamy. Aby wziąć udział w konkursie wystarczy w profilu "Kuchni Ireny i Andrzeja" na facebooku pod tą notą wpisać menu przygotowane z przepisów, które znaleźć można na naszym blogu, a składające się ze śniadania, obiadu: zupa + drugie danie oraz deseru. Najciekawsze zestawy zostaną przez nas wyróżnione. Na Wasze zgłoszenia czekamy od dzisiaj do wtorku. Zapraszamy do zabawy;-) 