Lesotho: Zupa ze szpinaku i mandarynek ŹRÓDŁO: Celtnet.Org.Uk SKŁADNIKI: 1,5 l bulionu z kurczaka, 75 g grochu, 25 g niesolonego masła, 100 g posiekanych cebulek dymek, 1 łyżeczka mielonej kurkumy, 225 g posiekanego świeżego szpinaku, 40 g posiekanej natki pietruszki, 50 g posiekanej kolendry, skórka starta z dwóch mandarynek, sok z trzech mandarynek, 20 g mąki ryżowej, 150 ml zimnej wody, 225 g jogurtu naturalnego. SPOSÓB WYKONANIA: Groch namoczyć na noc. Zagotować bulion, dodać odcedzony groch. Zredukować ogień i gotować 10 minut. W międzyczasie rozgrzać masło i przesmażyć cebule dymki. Dodać kurkumę, a po minucie smażenia wlać wodę wymieszaną z mąką. Wymieszać. Całość przełożyć do garnka z bulionem. Dodać kolendrę, szpinak, natkę, skórkę oraz sok z mandarynki. Przykryć i gotować 15 minut. Zupę podawać z kleksem z jogurtu, posypaną natką. 