W poniedziałek planowaliśmy przygotować Puttanescę według przepisu podanego przez Tilię,. ale zabrakło nam bazylii. W sklepie w którym zwykle bywa, również okazała się nie do zdobycia, więc sięgnęliśmy po przepis na makaron, który podała Mysza na swoim blogu Kolor i Smak. Jak widzicie nie użyliśmy fusilli, ale myślę, że nie miało to wielkiego wpływu na smak dania, które bardzo  nam smakowało;-)    SKŁADNIKI: 500 g fusilli, 125 ml oliwy z oliwek, 2 cebule, 10 filetów anchois, 2 łyżki kaparów, 1 kg szpinaku, 2 ząbki czosnku, 60 g czarnych oliwek.    SPOSÓB WYKONANIA: Cebulę obrać, pokroić drobno, podsmażyć na 2 łyżkach oliwy. Dodać kapary, anchois, smażyć razem 5 minut. Następnie wlać 2 łyżki gorącej wody i dusić 10 minut. Szpinak posiekać, zblanszować, odsączyć. Pozostałą oliwę rozgrzać w rondelku, dodać rozgnieciony czosnek, podsmażyć na złoto. Dodać szpinak, wymieszać. Makaron ugotować, odcedzić, wymieszać ze szpinakiem. Podawać polany sosem z cebuli, kaparów, anchois i posypany oliwkami. 