Anticuchos to jedno z narodowych dań kuchni peruwiańskiej. Występuje w różnych wersjach i z różnymi dodatkami, ale zawsze podstawowym składnikiem jest dobrej jakości wołowina. Anticuchos podawane są z sosem z pieczonej żółtej papryki, który dobrze komponuje się z mięsem. Polecamy! Przepis pochodzi z książki The Exotic Kitchens of Peru/Copeland Marks 1999.  Peru: Szaszłyki wołowe/ Anticuchos SKŁADNIKI: 70 dag chudego mięsa wołowego pokrojonego w 1,5 cm kostkę, 3 łyżki czerwonego octu winnego, 2 łyżeczki mielonej Aji Amarillo lub ostrej papryki, 1 łyżeczka soli, 1 łyżeczka świeżo mielonego pieprzu, pół łyżeczki mielonego kuminu, pół łyżeczki kurkumy. Do posmarowania: 1 łyżeczka mielonej Aji Amarillo lub ostrej papryki, 1 łyżeczka soli, pół łyżeczki mielonego pieprzu, 1/4 łyżeczki kurkumy, 3 łyżki posiekanej natki pietruszki, tłuszcz do smażenia. Do podania: sos z pieczonej żółtej papryki. SPOSÓB WYKONANIA: Wymieszać 7 pierwszych składników i marynować mięso przez 3 godziny. Wyjąć mięso z marynaty i nadziać na szpadki. Grillować smarując wcześniej przygotowaną mieszanką: papryki, soli, pieprzu, kurkumy i natki. Podawać z sosem z pieczonej żółtej papryki. 