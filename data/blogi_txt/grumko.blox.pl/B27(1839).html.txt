To zdecydowanie danie dla miłośników mocnych wrażeń, no bo dodatek papryczek chili i 2 łyżeczek pieprzu do marynaty sprawia, że jest ostre ponad przeciętność!;-) Polecamy!! Przepis pochodzi ze strony ExploreNepal.Com. Nepal: Krewetki Gorkhali SKŁADNIKI: 65 dag krewetek, 3 suszone czerwone papryki, 1 łyżeczka posiekanego czosnku, 1 łyżeczka startego imbiru, 2 czerwone papryczki chili pokrojone w słupki, 1 szklanka posiekanej cebuli, 1 szklanka posiekanych pomidorów, 2 szklanki czerwonej papryki pokrojonej w plasterki, 1 łyżeczka mielonego pieprzu, 1 łyżeczka kuminu, 1 łyżeczka mielonej kolendry, pół łyżeczki kurkumy, pół szklanki dymki pokrojonej w 2,5 cm kawałki, sól do smaku, 2 łyżki oleju z gorczycy, 1 szklanka bulionu z krewetek - dodaliśmy bulion z kurczaka, 1 szklanka jogurtu. Marynata: 1 szklanka jogurtu, 3 łyżki soku z lemonki, pół szklanki posiekanej cebuli, 1 łyżeczka ziaren kuminu, 1 łyżeczka pieprzu w ziarenkach, 1 łyżeczka pieprzu syczuańskiego, 2 świeże papryczki chili, 2 łyżki oleju z gorczycy, sól. SPOSÓB WYKONANIA: Zmiksować składniki marynaty. Marynatę wymieszać z krewetkami i odstawić na minimum 4 godziny. Krewetki nadziewać na patyczki do szaszłyków i zgrillować. Podgrzać 2 łyżki oleju. Dodać suszone papryczki i podsmażyć. Dodać kurkumę i smażyć 15 sekund. Dodać cebulę i podsmażyć na brązowo. Dodać czosnek, imbir, chili, kumin, kolendrę, pieprz, sól. Smażyć 30 sekund. Dodać pomidory, bulion i jogurt. Gotować na małym ogniu przez 10 minut. Dodać krewetki i paprykę. Gotować 5 minut. Doprawić solą i pieprzem. Posypać dymką i podawać z chlebkami roti lub ryżem. 