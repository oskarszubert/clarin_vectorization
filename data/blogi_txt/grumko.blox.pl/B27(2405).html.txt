Polska: Krupnik z pieczarkami ŹRÓDŁO: Przepis zaczerpnęliśmy przed laty z książki Katarzyny Pospieszyńskiej "Kuchnia zdrowego serca". Nasza wersja jest nieco zmodyfikowana. SKŁADNIKI: 2 litry wody, woreczek jęczmiennej kaszy perłowej, duża kość wołowa lub 1 kostka bulionu wołowego, 1 listek laurowy, 3 marchewki obrane i posiekane, 2 łyżki posiekanego selera, 1 duża posiekana cebula, 2 średnie ziemniaki obrane i pokrojone w kostkę, 1-2 roztarte ząbki czosnku, 1/4 łyżeczki majeranku, pół łyżeczki lubczyku (dowolnie), 1 i pół - 2 szklanki grubo posiekanych pieczarek, sól i pieprz do smaku, posiekana natka pietruszki lub koperku.  SPOSÓB WYKONANIA: Do dużego garnka wlać wodę, zagotować. Następnie wsypać kaszę z woreczka, dodać wypłukaną kość (lub kostkę bulionową) i pozostałe składniki oprócz pieczarek i zieleniny. Gotować pod częściowym przykryciem przez 25 minut. Doprawić do smaku, dodać pieczarki i gotować jeszcze 10 minut. Wyjąć kość wołową i listek laurowy. Zupę podawać posypaną zieleniną. 