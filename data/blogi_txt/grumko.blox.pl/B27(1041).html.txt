Nie będziemy tacy i uchylimy Wam trochę rąbka tajemnicy;-) Do naszego weekendowego wypieku będziemy potrzebować kilku ciasteczek amaretti;-) W związku z tym postanowiliśmy je upiec według przepisu pochodzącego z bloga Doroty pt. "Moje Wypieki". Przygotowanie ciasteczek jest bardzo proste, a smakują bardzo migdałowo i mile chrupią przy jedzeniu;-) Nam podobnie jak Dorocie czyli z połowy ilości wyszło około 50 ciastek. SKŁADNIKI: 340 g zmielonych migdałów, 300 g cukru pudru, 4 białka, 30 ml likieru amaretto (ewentualnie można użyć aromatu migdałowego).  SPOSÓB WYKONANIA: Białka ubić na sztywno. Delikatnie wmieszać do nich zmielone migdały i cukier. Dodać likier i wymieszać. Blaszkę wyłożyć papierem do pieczenia. Łyżeczką nakładać niewielkie porcje, zachowując między nimi odstępy (można to również robić rękawem, ale łyżeczką dużo prościej). Piec około 15 minut w temperaturze 170oC, do złotego brązu. 