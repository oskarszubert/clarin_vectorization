Pierwszy raz z przepisem na indyka w sosie czekoladowym spotkałem się pod koniec lat 90-tych. Był on opublikowany w miesięczniku Kuchnia i ile razy na przestrzeni lat przeglądałem ten numer tyle razy obiecywałem sobie, że muszę go wypróbować. Na planach się jednak kończyło. Kiedy przeczytałem o weekendzie z czekoladą od razu wiedziałem, że w końcu przygotuję tego indyka - klasyczne danie kuchni meksykańskiej. Wyszedł świetnie: wyczuwalne są wszystkie składniki sosu, ale żaden z nich nie jest specjalnie dominujący i to według nas stanowi o sile tego przepisu., który podpatrzałem na stronie tvp.pl. Robiłem z połowy ilości: przecieru dałem 2 łyżki, a migdałów i orzeszków ziemnych po garści.  SKŁADNIKI: 8 sznycli z piersi indyka większych, woda, 4 ząbki czosnku, 1/2 cebuli, 1 łyżka soli. Sos: olej, przecier pomidorowy z kartonika, 1 cebula, 7 ząbków czosnku, 8 goździków, 1 laska cynamonu, 4 papryczki chilli, migdały bez skórek, orzeszki ziemne, 4 ziarna czarnego pieprzu, rodzynki, 90 g gorzkiej czekolady, 1 łyżka cukru, 2 łyżki soli, 100 g prażonego ziarna sezamowego do posypania.    SPOSÓB WYKONANIA: Indyka umyć , włożyć do dużego garnka, zalać 1,5 l wody, dodać czosnek, cebule i sol. Gotować na średnim ogniu aż będzie miękki Indyka wyjąc, a wywar odcedzić i odstawić. Do przecieru pomidorowego, dodać pokrojone 2 papryczki chili i zmiksować z pomidorami. Cebule i czosnek obrać, opłukać. Cebule drobno posiekać. W garnku rozgrzać 2 łyżki oleju, włożyć pokrojone 2 papryczki chilli. Smażyć 1-2 min. Przełożyć do miski, zalać wrzątkiem, odstawić. Następnie odcedzić, zmiksować i odstawić. Na tym samym oleju podsmażyć cebule i czosnek przez 2 min. Wyjąć z patelni, a na oleju smażyć przez 5 min migdały. Dodać orzeszki ziemne, goździki, ziarna pieprzu, cynamon. Smażyć dalsze 3 min. Zmiksować razem z cebula, czosnkiem, rodzynkami i przyprawami. Przygotować sos: w dużym garnku rozgrzać 125 ml oleju. Dodać wszystkie składniki, wymieszać, dusić 5 min. Bezustannie mieszając dodać cukier i czekoladę. Zagotować i wlać 1 l przecedzonego wywaru. Do gotującego się sosu włożyć porcje indyka, przykryć i gotować na średnim ogniu 10 min. Indyka podawać polanego obficie sosem i posypanego ziarnem sezamowym. 