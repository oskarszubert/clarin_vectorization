Włochy: Kurczak pieczony po włosku / Pollo arrosto ŹRÓDŁO: Przepis pochodzi z książki Wydawnictwa Bellona: "Kuchnia włoska". SKŁADNIKI: 1 kurczak o wadze ok. 1,5 kg, 1 łyżka drobno posiekanej szałwii, 1 łyżka drobno posiekanego rozmarynu, 2 posiekane ząbki czosnku, sól i świeżo zmielony pieprz, 1 cytryna, 4 łyżki oliwy z oliwek. SPOSÓB WYKONANIA: Kurczaka umyć i osuszyć. Wymieszać w misce szałwię, rozmaryn, czosnek, sól i pieprz. Przygotowaną mieszanką natrzeć kurczaka w środku i z zewnątrz. Umytą cytrynę ponakłuwać widelcem i włożyć do kurczaka. Kurczaka ułożyć w brytfance wysmarowanej oliwą. Piec w temperaturze 200 stopni przez godzinę. Podczas pieczenia kurczaka obracać co 15 minut podlewając oliwą i wytworzonym sosem. Gdy mięso będzie miękkie, a skórka chrupiąca wyjąć kurczaka na półmisek. Podawać ze smażonymi pomidorami i zieloną sałatą. 