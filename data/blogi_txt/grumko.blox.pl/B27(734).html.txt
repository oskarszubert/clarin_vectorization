To była najprawdopodobniej nasza pierwsza zupa kalafiorowa jaką ugotowaliśmy. Wyszła bardzo smacznie, a to z pewnością zasługa podsmażania cebuli i drobinek kalafiora, które dodały zupie ekstra posmaku. Przepis na Blomkålsuppe pochodzi ze strony matoppskrift.no i jest to przy okazji nasza propozycja w trwającym Zimowym Festiwalu Zupy.   SKŁADNIKI: 1 kalafior podzielony na różyczki, 600 ml wody, sól, 1 łyżka mielonej cebuli, 2 i pół łyżki margaryny, 4 łyżki maki, pół litra wywaru z kalafiora, pół litra wywaru cielęcego lub z kurczaka, 100 ml śmietany kremówki, świeżo zmielony biały pieprz.   SPOSÓB WYKONANIA: Najładniejsze różyczki kalafiora gotować w lekko osolonej wodzie do miękkości czyli ok. 10 minut. Wyjąć i zostawić do dekoracji. Płyn zredukować do objętości pół litra. Smażyć cebulę na margarynie do momentu zezłocenia wraz z kalafiorem posiekanym na małe kawałki. Pod koniec smażenia oprószyć mąką. Zalać wywarem z kalafiora i mięsnym. Gotować na bardzo drobnym ogniu ok. 10 minut. Dodać śmietanę i doprawić solą oraz pieprzem. Przed podaniem dołożyć wcześniej ugotowane różyczki. Podgrzać. 