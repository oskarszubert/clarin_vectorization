Kolejny bardzo lubiany przez nas przepis, który już od dobrych kilku lat przygotowujemy w sezonie grzybowym. SKŁADNIKI: 1/2 - 1 kg świeżych grzybów, 5 - 10 dag wędzonego posiekanego boczku, 3 - 4 posiekane cebule dymki, 1 - 2 roztarte ząbki czosnku, 2 łyżki posiekanej natki pietruszki, sól, pieprz, 1 szklanka gęstej śmietany, 1 łyżka mąki.    SPOSÓB WYKONANIA: Grzyby oczyścić, wypłukać, dokładnie osączyć, duże pokrajać na połówki lub ćwiartki. W garnku stopić boczek, włożyć cebule dymki, czosnek i natkę pietruszki. Doprawić solą i pieprzem, smażyć na małym ogniu przez 2 min. Włożyć grzyby, zamieszać i dusić pod przykryciem na małym ogniu 10 min. Odstawić przestudzić. Mąkę wymieszać ze śmietaną. Powoli wlewać do grzybów, stale mieszając podgrzewać do zagotowania. Dusić dalej na małym ogniu przez 5 min. często mieszając. Podawać z ryżem ugotowanym na sypko i zieloną sałatą. 