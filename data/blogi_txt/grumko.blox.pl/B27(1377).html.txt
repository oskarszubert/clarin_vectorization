Cóż to było za wspaniałe śniadanie, a i został nam jeszcze kawałek, który pewnie na kolację zjemy;-) Bochenek upiekliśmy wczoraj i schłodzony jedliśmy dziś z pieczywem posmarowanym masłem. Zamiast liśćmi kapusty, keksówkę wyłożyliśmy papierem do pieczenia, co ułatwiło wyjęcie masy z blaszki. Gorąco polecamy!! Przepis pochodzi z książki Belizeans Favourtie Foods/Erleen Godfrey.  Belize: Bochenek rybny SKŁADNIKI: 675g ryby, 1 szklanka bułki tartej, 1 starta średnia cebula, 1 mała posiekana słodka papryka, 1 łyżka soku z cytryny, 1 łyżeczka soli, pół łyżeczki pieprzu, pół szklanki mleka skondensowanego lub zwykłego, 1 łyżka margaryny, 2 liście kapusty, 2 jajka ugotowane na twardo. SPOSÓB WYKONANIA: Rybę natrzeć sokiem z cytryny. Ugotować, usunąć kości i podzielić na bardzo małe kawałki. Wymieszać z połową bułki tartej, mlekiem, papryką. Dokładnie wymieszać. Liśćmi wyłożyć keksówkę. Na liście wyłożyć połowę masy, a na nią jajka. Przykryć resztą masy. Posypać resztą bułki tartej, polać rozpuszczoną margaryną. Piec na złoty kolor czyli ok. 30 - 35 minut w temperaturze ok. 180 stopni. 