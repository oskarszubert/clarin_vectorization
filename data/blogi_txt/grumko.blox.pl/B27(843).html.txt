Skoro już nawet jeden z naszych ulubionych zespołów czyli Radiohead nagrał piosenkę pod tytułem "Bangers and Mash", to nie mieliśmy innego wyjścia jak tylko przygotować to danie i w końcu przekonać się jak smakuje;-) Jest to całkiem przyzwoity i energetyczny zestaw, który na pewno miałby szansę przyjąć się w naszym kraju, bo co jak co, ale kiełbaski smażone czy grillowane to Polacy lubią;-) Przepis pochodzi ze strony recipezaar.com. SKŁADNIKI: 6 kiełbasek bangers, 4 - 6 duże obrane i pokrajane na ćwiartki ziemniaki, sól, pół szklanki mleka, 2 łyżki masła, gałka muszkatołowa, 2 cebule pokrojone na plasterki, 1 łyżka oleju, 1 łyżka mąki, 1 łyżeczka musztardy Dijon, pół szklanki wina, pół kostki bulionu drobiowego rozpuszczonej w 300 ml wody, sól i pieprz do smaku. SPOSÓB WYKONANIA: Kiełbaski usmażyć lub zgrillować. Ugotować ziemniaki. Ziemniaki osączyć i z dodatkiem mleka, masła, soli oraz gałki muszkatołowej wyrobić na gładkie puree. Rozgrzać olej i smażyć na brązowo cebulę. Dodać mąkę, musztardę oraz wino, a chwilę później bulion. Gotować do zgęstnienia. Kiełbaski podawać z puree polane przygotowanym sosem. 