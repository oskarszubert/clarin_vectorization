Ciasteczka toffiŹRÓDŁO: wycinek z jakiejś kolorowej prasy sprzed kilku lat. SKŁADNIKI: Ciastka: 20 dag herbatników, 3 czubate łyżki wiórków kokosowych, 15 dag masła, 10 dag cukierków "krówka", 2 łyżki miodu. Polewa: 5 dag czekolady deserowej, 3 łyżki śmietany 30%, 3 łyżki cukru pudru. Do posypania: 3 łyżki wiórków kokosowych.  SPOSÓB WYKONANIA: W rondlu mieszając rozpuścić masło z krówkami i miodem. Herbatniki zmiksować lub włożyć do foliowego worka i rozgnieść wałkiem. Wymieszać z wiórkami kokosowymi, a następnie wymieszać lub zmiksować z masą w rondlu. Dno okrągłej formy o średnicy 20-23 cm wyłożyć papierem do pieczenia. Do formy przełożyć masę i mocno docisnąć. Wstawić do lodówki, by stwardniała. Czekoladę połamać, przełożyć do rondla, dodać cukier puder i śmietanę, podgrzewać mieszając do rozpuszczenia. Polewę wylać na spód herbatnikowy, posypać wiórkami kokosowymi i odstawić do ostygnięcia. Gotowe ciasto pokroić w trójkąty lub okrągłą foremką wycinać ciasteczka w kształcie kółek. Podawać. 