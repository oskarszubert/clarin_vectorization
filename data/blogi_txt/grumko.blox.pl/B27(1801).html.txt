Murtabak, to danie które wywodzi się z Indii, ale popularne jest również w wielu krajach takich jak chociażby Arabia Saudyjska, Jemen, Indonezja, Malezja, Tajlandia, Singapur czy Brunei. Wcale nas ta popularność nie dziwi, bo to naprawdę świetne danie!! Przyjemnie doprawione mięso, jajko, no i smaczne ciasto. Po prostu pycha!! Przepis pochodzi ze strony AsiaRecipe.Com. Brunei: Murtabak czyli placki z mięsem SKŁADNIKI: masło lub olej, 4 jajka, 45 dag mąki, 3/4 łyżeczki soli, pół łyżeczki mielonego pieprzu, 1/4 łyżeczki proszku do pieczenia. Nadzienie: 60 dag mielonej baraniny - u nas wołowina, pół łyżeczki soli, 1/4 łyżeczki pieprzu, 1/4 łyżeczki kurkumy, 60 dag posiekanej cebuli, 20 ziaren kardamonu, 2 łyżki uprażonych ziaren kolendry, 1 gwiazdka anyżu. SPOSÓB WYKONANIA: Przygotować farsz. Na odrobinie oleju podsmażyć kurkumę. Zdjąć z patelni. Dodać pozostałe składniki i usmażyć. Wymieszać z kurkumą. Doprawić do smaku. Przygotować ciasto. Mąkę przesiać z proszkiem do pieczenia. Wymieszać z 300 ml wody. Wyrobić na ciasto. Odstawić na noc do lodówki. Wyjąć i podzielić na 4 porcje. Rozwałkować cienko i posmarować masłem lub olejem. Ponownie zagnieść i nadać ciastu kształt kulek. Odstawić na pół godziny. Rozwałkować na kwadraty. Na środku każdego kwadratu ułożyć 1/4 farszu. Na każdą porcję farszu delikatnie wylać lekko rozkłócone jajko. Ciasto złożyć formując kwadrat. Smażyć. Podawać na ciepło. 