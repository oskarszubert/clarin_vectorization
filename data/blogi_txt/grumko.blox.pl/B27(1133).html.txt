Jeśli nas pamięć nie myśli to jeszcze nigdy to tej pory nie gotowaliśmy kapuśniaku. Skorzystaliśmy, więc z okazji, że zupa ta jest również popularna w Estonii i ugotowaliśmy ją z myślą o dwóch tegotygodniowych obiadach. Zupa nam zasmakowała, choć za pierwszym razem brakowało nam w niej wkładki w postaci np. kilku kawałków kiełbaski. Za drugim razem już nie popełniliśmy tego błędu;-) Przepis na "Lihata hapukapsasupp" pochodzi z bloga Nami-Nami.    SKŁADNIKI: 3 litry wody, 1 kg świeżej kiszonej kapusty, 100 - 200 g oleju roślinnego, smalcu lub masła, 1 - 2 duże cebule, 3 - 4 marchewki, 1 łyżka przecieru pomidorowego, 1 - 2 mącznych ziemniaków, 2 - 3 listki laurowe, sól, czarny pieprz, cukier. Do podania: kwaśna śmietana.SPOSÓB WYKONANIA: Odcisnąć i posiekać kapustę. Rozgrzać tłuszcz, dodać kapustę i zalać taką ilością wody oby przykrywała kapustę. Zagotować. Dodać posiekane marchewki, cebule, przecier pomidorowy, pokrojone w kostkę ziemniaki i listki laurowe. Gotować na małym ogniu przez 1 - 1,5 godziny aż kapusta będzie miękka. Dodać resztę wody. Doprawić solą, ewentualnie cukrem. Dodać starte świeże 1 - 2 marchewki. Podawać z kleksem śmietany oraz żytnim chlebem. 