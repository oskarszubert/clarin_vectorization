Dziś rewanżowe spotkanie o Super Puchar Hiszpanii, w którym Barcelona zmierzy się z Realem Madryt. W związku z tym wszystkim kibicom, ale i nie tylko polecamy małe i pyszne co nieco do przegryzania;-) Przepis pochodzi z książki pt. "Smaki Hiszpanii" Wydawnictwa Parragon SKŁADNIKI: na hiszpański marcepan: 70 g cukru pudru oraz dodatkowo na posypanie, 70 g mielonych migdałów, 1/4 łyżeczki esencji migdałowej, 12-14 suszonych daktyli - u nas 150 gramowe opakowanie daktyli bez pestek.SPOSÓB WYKONANIA: Aby zrobić hiszpański marcepan przesiać cukier puder, po czym zmieszać go w misce z mielonymi migdałami. Skropić esencją migdałową. Stopniowo dodawać nieco wody, po 1/4 łyżeczki, aż powstanie masa, z której można uformować kulki. Ręcznie zagnieść marcepan, po czym wyrabiać na blacie posypanym cukrem pudrem, aż masa stanie się gładka. Można ją wykorzystać od razu lub zapakować w formę plastikową i przechowywać w lodówce przez 3 dni. Nadziewanie daktyli: użyć małego noża, aby naciąć wzdłuż każdy owoc, a następnie usunąć z niego pestkę. Odrywać małe kawałki marcepana, modelować z nich małe pałeczki i nadziewać nimi daktyle. Ułożyć nadziane daktyle na talerzu i podawać z kawą po obiedzie. 