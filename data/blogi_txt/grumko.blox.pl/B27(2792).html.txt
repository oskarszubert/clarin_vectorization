Do zakończenia naszej podróży "Z Widelcem po Europie" zostały nam już tylko dwa miesiące. Wśród krajów, które chcielibyśmy jeszcze w tym czasie odwiedzić znajduje się również Polska. Ponieważ w ubiegłym roku zorganizowaliśmy cieszącą się sporym zainteresowaniem akcję "Gotujemy po polsku!", to w tym roku zdecydowaliśmy się poprowadzić jej drugą edycję, którą tym samych wyłączamy z podróży "Z Widelcem po Europie". Mamy nadzieję, że z Waszą pomocą tydzień od 6 do 12 listopada br. stanie się świętem kuchni polskiej i dlatego gorąco zachęcamy Was do pieczenia ciast i pieczeni, gotowania zup i bigosów, lepienia pierogów, smażenia ryb i kotletów, marynowania mięs i śledzi, a przy okazji dzielenia się swoimi ulubionymi przepisami z innymi. Jeśli takich nie macie to z pomocą może Wam przyjść podsumowanie naszej zeszłorocznej zabawy, w czasie której przygotowaliśmy prawie 240 różnych dań.Miło nam jest poinformować Was, że podobnie jak w roku ubiegłym patronat nad naszą zabawą objął agregator blogów kulinarnych zPierwszegoTloczenia.pl, a producent Oleju Kujawskiego zdecydował się ufundować upominki dla uczestników naszej zabawy, którymi w tym roku będą patelnie kwadratowe. Jeśli macie ochotę wziąć udział w zabawie, to przygotowane przez Was dania opublikujcie na Waszych blogach pomiędzy 6 a 12 listopada br. Każdy wpis oprócz przepisu i zdjęcia opatrzcie logiem zabawy, a w jego treści wstawcie linka kierującego Waszych czytelników do serwisu zPierwszegoTloczenia.pl. Przykładowe przekierowanie może wyglądać tak: "W ramach akcji Gotujemy po polsku!, której patronem jest serwis zPierwszegoTłoczenia.pl przygotowałam..." Informacje kto i co przygotował wraz z linkiem do przepisu przesyłacie nam mailem na adres sblister@interia.pl najpóźniej do piątku 13 listopada. Na podstawie otrzymanych od Was informacji przygotujemy podsumowanie, które opublikujemy na naszym blogu, a następnie przekażemy serwisowi zPierwszegoTloczenia.pl, który po zweryfikowaniu danych skontaktuje się z Wami w celu uzyskania danych adresowych potrzebnych do wysłania upominku. Poniżej podajemy kod banera i z góry dziękujemy za informowanie o naszej zabawie na Waszych blogach!A href="http://grumko.blox.pl/2009/10/Gotujemy-po- polsku-edycja-II.html"IMG alt="Gotujemy po polsku! - edycja II" src="http://grumko.blox.pl/resource/gotujemy.vol.2.jpg" align=middle border=1 name=AGMOID1/A    PozdrawiamyIrena i Andrzej 