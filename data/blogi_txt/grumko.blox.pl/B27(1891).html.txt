To danie zrobiło na nas ogromne wrażenie! Podobnie jak w przypadku wieprzowiny słodko - kwaśnej zachwyciliśmy jego delikatnym, subtelnym smakiem. Gorąco polecamy!! Przepis pochodzi z bloga Japońska Kuchnia Karoliny.  Japonia: Wieprzowina z warzywami w sosie miso SKŁADNIKI: 200 g mięsa wieprzowego pokrojonego w cieniutkie plasterki, 2 bakłażany, 1 marchew, 1 zielona papryka, 1 ząbek czosnku, odrobina startego korzenia imbiru, 1 łyżka pasty miso, 1/2 łyżki cukru, 1/2 łyżki sosu sojowego, 1/2 łyżki mirin`u, 1/2 łyżki sake, olej do smażenia. SPOSÓB WYKONANIA: Warzywa umyć i pokroić. Z miso, sosu sojowego, mirin`u, sake i cukru przygotować sos. Na patelni rozgrzać olej, wrzucić starty czosnek i imbir. Następnie dodać mięso pokrojone w cienkie plasterki i smażyć. Gdy mięso będzie gotowe, dodać bakłażany i gdy te wchłoną cały olej, dodać przygotowany uprzednio sos i 100 ml wody. Całość wymieszać i dusić pod przykryciem. Gdy wyparuje woda, dodać paprykę i marchew i smażyć do momentu aż warzywa lekko zmiękną. Podawać z białym ryżem. 