Eskalopki cielęce z boczkiem i ziemniakami ŹRÓDŁO: BbcGoodFood.Com. SKŁADNIKI: 3 posiekane plasterki boczku, 45 dag ziemniaków pokrojonych w centymetrową kostkę, 80 dag eskalopek cielęcych, sól do smaku, świeżo mielony czarny pieprz, pół szklanki mąki, 2 łyżki masła, 1 puszka bulionu drobiowego, 1/3 szklanki wermutu, 2 pokrojone w plasterki ząbki czosnku, 2 łyżeczki posiekanego tymianku.  SPOSÓB WYKONANIA: Boczek smażyć aż będzie chrupki. Zdjąć z patelni. Na wytopionym tłuszczu smażyć pod przykryciem kostki ziemniaków do miękkości - ok. 8 minut. Zdjąć z patelni i trzymać w cieple. Mięso doprawić solą i pieprzem. Panierować w mące. Eskalopki smażyć na maśle do zezłocenia - po ok. 2 minuty z każdej strony. Przełożyć na talerz, a na patelnię wlać bulion i wermut, dodać czosnek i tymianek. Gotować ok. 3 minut aż sos zredukuje się do objętości ok. 3/4 szklanki. Dodać do sosu boczek. Doprawić solą i pieprzem. Eskalopki podawać polane sosem z usmażonymi ziemniakami. 