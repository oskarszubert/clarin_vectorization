Po raz kolejny podczas Świąt serwowaliśmy nasze tradycyjne danie wielkanocne czyli zrazy zawijane po luzońsku. Tym razem jako dodatek przygotowaliśmy knedliki z kaszą manną. Przepis na knedliki pochodzi z książeczki “Ziemniaki w mojej kuchni” Hanny Szymanderskiej.  Knedliki z kaszą manną SKŁADNIKI: 1 kg ziemniaków ugotowanych w mundurkach, 1 jajko, 1 żółtko, 6 łyżek mąki krupczatki, 6 łyżek kaszy manny, 5 łyżek masła, mała kajzerka, sól. SPOSÓB WYKONANIA: Bułkę pokroić w drobną kostkę, przesuszyć na rozgrzanej patelni. Obrane ziemniaki przepuścić prze praskę. Ucierając masło z żółtkiem i całym jajkiem stopniowo dodawać ziemniaki, mąkę i kaszę manną. Wyrobić ciasto. Dodać do masy przesuszone kostki bułki i dokładnie wymieszać. Formować podłużne knedliki. Gotować 20 minut w osolonym wrzątku. 