Pierwsza urodzinowa impreza za nami, więc przedstawię Wam kilka przepisów z wczorajszego wieczoru. Na początek jajka, bo to dziś niedziela, a i zostały nam skromne i bardzo smaczne trzy "łódeczki", więc za chwilę je chętnie zjem;-)  Przepis pochodzi ze strony My Recipes.    SKŁADNIKI: 12 ugotowanych i obranych jajek, pół szklanki majonezu, 1 łyżka soku z cytryny, 1/8 łyżeczki ostrego sosu, 2 łyżki posiekanego szczypiorku, 2 łyżeczki posiekanego estragonu, pół łyżeczki soli, pół łyżeczki musztardy w proszku. Do przybrania: posiekany szczypiorek i natka pietruszki.    SPOSÓB WYKONANIA: Jajka przekroić na połówki: delikatnie wyjąć żółtka. Rozgnieść żółtka; wymieszać z majonezem, sokiem z cytryny, ostrym sosem oraz kolejnymi czterema składnikami. Farszem nadziewać połówki białek. Nakryć i schłodzić minimum przez godzinę. Ozdobić i podawać. 