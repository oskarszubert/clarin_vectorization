Tego kurczaka z włoskim rodowodem chcieliśmy przygotować z okazji Pomidorowego Tygodnia. Niestety nie udało nam się wtedy kupić świeżych grzybów, a nie chcieliśmy ich zastępować pieczarkami bo to nie to samo. W końcu w okolicznych sklepach pojawiły się podgrzybki i tym sposobem zaserwowaliśmy sobie w sobotę taki oto bardzo smaczny obiadek;-) Przepis pochodzi z książki Kuchnia włoska, z serii Kuchnia z czterech stron świata. SKŁADNIKI: 1 kurczak (1350-1600 g) pokrojony na 8 części, 1 łyżka oliwy, 250 g świeżych, drobno pokrojonych grzybów, 1 średniej wielkości cebula, posiekana, 1 zmielony ząbek czosnku, 1/2 szklanki wytrawnego białego wina, 1 1/2 łyżki białego, winnego octu, 1/2 szklanki bulionu drobiowego, 1 łyżeczka pokruszonej, suszonej bazylii, 1/2 łyżeczki pokruszonego, suszonego majeranku, 1/2 łyżeczki soli, 1/8 łyżeczki pieprzu, 1 puszka (415 g) całych, oparzonych pomidorów, 8 włoskich lub greckich czarnych oliwek, 1 łyżka posiekanej natki pietruszki SPOSÓB WYKONANIA: Umyć kurczaka, odcedzić i osuszyć. Rozgrzać oliwę na dużej patelni, na średnim ogniu. Ułożyć pojedynczą warstwą tyle kawałków kurczaka, ile się zmieści. Obsmażyć, raz obracając aż kurczak będzie brązowy, przez ok. 8 min z każdej strony. Przenieść kurczaka do brytfanny, obsmażyć resztę kurczaka. Do tłuszczu pozostałego na patelni dodać grzyby i cebulę. Smażyć na średnim ogniu, aż cebula będzie miękka, przez ok. 5 min. Dodać czosnek i smażyć przez 30 sekund. Wlać wino i ocet, gotować na średnim ogniu aż płyn prawie zupełnie wyparuje, przez ok. 5 min. Wlać bulion, dodać bazylię, majeranek, sól i pieprz. Zdjąć z ognia. Przetrzeć pomidory wraz z sokiem przez sito do miseczki, nasiona wyrzucić. Wlać na patelnię. Zagotować i gotować bez przykrycie przez ok. 2 min. Polać kurczaka sosem z patelni. Zagotować i zmniejszyć ogień. Gotować na wolnym ogniu, pod przykryciem, aż kurczak będzie miękki. Przenieść kawałki kurczaka na półmisek, trzymać w cieple. Zagotować pozostały w brytfannie sos. Gotować bez przykrycia, na wolnym ogniu przez ok. 5 min. Wypestkować oliwki i wrzucić je do sosu. Dodać pietruszkę i gotować jeszcze przez ok. 1 min. Tuż przed podaniem polać kurczaka sosem. 