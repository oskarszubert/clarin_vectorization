Dawno nie jedliśmy ciecierzycy, więc z tureckich sałatek wybraliśmy taki oto przepis. Wszystkie składniki bardzo lubimy, więc ich połączenie również nam bardzo smakowało. Polecamy!! Przepis na "Nohut Salatasi" pochodzi z książki Inci Kut "Turkish cockery".    SKŁADNIKI: puszka ciecierzycy (540 ml) - daliśmy ok. 30 dag ugotowanej, 14 - 15 pomidorków koktajlowych, 1/4 czerwonej cebuli, 100 g sera feta pokrojonego w kostkę, 8 - 10 czarnych oliwek. Dressing: 50 ml oliwy z oliwek, 1 - 2 posiekane ząbki czosnku, 2 łyżki soku z cytryny, 1 łyżeczka kuminu, 1 łyżeczka suszonej mięty, pół łyżeczki pieprzu kajeńskiego, 1 łyżeczka soli, pieprz do smaku.SPOSÓB WYKONANIA: Wymieszać w salaterce składniki sałatki. Wymieszać składniki dressingu i powstałym sosem polać sałatkę. 