Gwinea: Kurczak bubi / Bubi de Poulet ŹRÓDŁO: Celtnet.Org.Uk. I tak kończy się nasza pięcioletnia kulinarna podróż Z Widelcem po świecie... SKŁADNIKI: 1 kurczak podzielony na porcje, 1 mała główka czosnku, 1 marchewka, 2 łodygi selera naciowego, 1 pęczek liści ze słodkich ziemniaków – zastąpiliśmy sałatą rzymską, 1 czerwona cebula, 1 kg posiekanych pomidorów bez pestek, sól, pieprz i pasta chili do smaku, czerwony olej palmowy.  SPOSÓB WYKONANIA: Kurczaka włożyć do garnka z posiekanym czosnkiem, kawałkami marchewki i kawałkami selera naciowego. Doprawić solą i pieprzem, zalać wodą i gotować 20 minut. W międzyczasie posiekać liście i czerwoną cebulę. Wymieszać na sos z około 200 ml oleju palmowego. Ugotowanego kurczaka wyjąć z garnka – bulion zachować. Gotować sos przez 5 minut, a następnie włożyć do sosu kurczaka. Dodać kawałki pomidorów. Przykryć i gotować 20 minut. Pod koniec gotowania dodać do mięsa trochę bulionu. Zagotować. Doprawić i podawać z ryżem. 