Trochę ponad miesiąc temu zachwycaliśmy się pysznym puddingiem kokosowym. Dziś również polecamy Wam deser o nazwie pudding tyle, że o całkiem innej konsystencji, ale równie smaczny;-) Pomysłodawczynią przygotowania tego deseru była Anita, która oprócz nas do wspólnego gotowania zaprosiła również Majanę. Dziękujemy za zaproszenie i za pyszny przepis;-) Przepis pochodzi ze strony Arabic Bites i jest również naszą propozycją w Festiwalu Kuchni Arabskiej, który zorganizowała Panna Malwinna. Arabia Saudyjska: Pudding ryżowy / Roz bil halibSKŁADNIKI: 4 szklanki mleka, 1/3 szklanki krótkiego ryżu, 1/4 szklanki cukru. Mieszanka gaimar: 2 łyżki wody różanej, 1 łyżeczka ekstraktu z wanilii, 2 łyżki skrobi kukurydzianej, 3 łyżki qaimar (można zastąpić go z śmietanką). Do ozdoby podpieczone i posiekane pistacje.SPOSÓB WYKONANIA: W garnku wymieszać mleko, ryż, cukier, doprowadzić do wrzenia, następnie zmniejszyć ogień, i gotować na wolnym ogniu przez 1 i 1 / 2 godziny. Pod koniec gotowania dodać mieszankę gaimar. Pudding przełożyć do pucharków, posypać pistacjami i podawać na ciepło lub zimno. 