Włochy: Terrina ze szpinakiem, ricottą i kozim serem / Sformato di spinaci ŹRÓDŁO: Gino D'Acampo "Fantastico!". SKŁADNIKI: 2 łyżki oliwy z oliwek plus dodatkowo do wysmarowania formy, 3 posiekane cebulki dymki, 230 g posiekanych listków szpinaku, 200 g serka ricotta, 150 g sera koziego, 3 średnie jajka, 280 ml śmietany kremówki, 100 g podpieczonych orzeszków ziemnych, sól i pieprz. SPOSÓB WYKONANIA: Formę do terminy o pojemności 1,4 l wysmarować delikatnie oliwą, wyłożyć papierem do pieczenia, po czym ponownie wysmarować oliwą. Na dużej patelni rozgrzać 2 łyżki oliwy i przez 2 minuty podsmażać dymkę. Dodać szpinak, przyprawić solą i pieprzem i gotować, aż wyparują wydzielone soki. Patelnię odstawić z ognia, by zawartość wystygła. Piekarnik rozgrzać do temp. 180 stopni C. Wystudzony szpinak przełożyć do miksera, dodać sery, jajka i kremówkę. Zmiksować. Doprawić do smaku solą i pieprzem. Masę przełożyć do przygotowanej formy, przykryć folią posmarowaną oliwą. Formę ustawić w większej blaszce do pieczenia, do której wlać tyle gorącej wody, by sięgała połowy wysokości formy z terriną. Piec w kąpieli wodnej, przez ok. 2 godziny, do momentu, aż patyczek włożony w środek masy wyjmiemy suchy. Po upieczeniu wystudzić, odlać wydzielony płyn i wstawić terrinę do lodówki na minimum 2 godziny. Przed podaniem pokroić na plastry i udekorować orzeszkami ziemnymi. Podawać z grzankami. 