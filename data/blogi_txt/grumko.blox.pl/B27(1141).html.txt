Okazuje się, że barszcz to nie tylko zupa popularna w Polsce i na Ukrainie, ale również na Łotwie. Ta wersja to taki warzywny rosołek z mięsem, który bardzo przypadł nam do gustu. Przepis pochodzi ze strony recipes.wuzzle.org.   SKŁADNIKI: 4 duże piersi kurczaka pokrojone w kostkę, 2 duże buraki starte na tarce, 2 średnie marchewki pokrojone w plasterki, 3 łyżki oleju, 1 średnia posiekana cebula, sól i pieprz, 5 średnich ziemniaków pokrojonych w kostkę, 1 posiekany ząbek czosnku, 1 pęczek dymki, pół szklanki kwaśnej śmietany, 1 szklanka posiekanej natki pietruszki, 10 szklanek bulionu z kurczaka.SPOSÓB WYKONANIA: Na oleju podsmażyć kurczaka, marchewki i cebulę. Doprawić solą i pieprzem. Dodać bulion i buraki. Doprowadzić do wrzenia. Zmniejszyć ogień i gotować przez 15 minut. Dodać ziemniaki i gotować kolejne 15 minut. Dodać czosnek i dymkę. Gotować kolejne 20 minut. Dodać natkę i gotować przez 5 minut. Zupę podawać z kleksem śmietany. 