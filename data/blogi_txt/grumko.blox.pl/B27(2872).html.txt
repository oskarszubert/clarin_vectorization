Długi majowy weekend upłynął nam - oczywiście oprócz gotowania;-) - pod znakiem wycieczek rowerowych. W sobotę, odwiedzając moją koleżankę z pracy ustanowiliśmy nawet swój nowy rekord przejechanych kilometrów w ciągu dnia, który do tej pory wynosił 11 km. Tamtego popołudnia pokonaliśmy w sumie 23 km, co pewnie na dłuższy czas pozostanie dla nas wysoko podniesioną poprzeczką;-) Niestety nie na wszystkie wycieczki zabierałem ze sobą aparat, ale udało mi się uwiecznić piątkowy wypad nad staw, który znajduje się pomiędzy Godulą a Chebziem czyli dzielnicami Rudy Śląskiej. 