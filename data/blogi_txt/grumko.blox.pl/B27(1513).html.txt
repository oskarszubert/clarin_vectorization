Miała być już w zeszłym tygodniu, ale nie udało nam się wtedy kupić świeżych grzybów. Można powiedzieć, że to ostatnia część trylogii solankowej, bo po mięsnej i rybnej, to trzecia solanka, którą przygotowaliśmy i którą znamy;-) Bardzo lubimy tego typu kwaśno - słone smaki, więc i wersja grzybowa przypadła nam gustu. Przepis pochodzi z książki Andrzeja Fiedoruka "Kuchnia kresowa" i jest naszą prozycją w zabawie "Grzybobranie 2010". SKŁADNIKI: 2 litry bulionu warzywnego, 30 - 40 dag świeżych - najlepiej mieszanych - grzybów, 15 dag cebuli, 10 dag ogórków kiszonych, 15 dag parówek, 8 dag koncentratu pomidorowego, 2 dag oleju, 10 dag śmietany, sól pieprz, ziele, angielskie, liść laurowy, zielona pietruszka.SPOSÓB WYKONANIA: Grzyby oczyścić umyć, pokroić w plasterki, obsmażyć na ostrym ogniu. Dodać posiekaną cebulę, dusić do miękkości, Ogórki obrać, pokroić w paski, parówki w plasterki, dodać do grzybów razem z koncentratem i chwilę poddusić. Zalać całość bulionem i gotować 15 min. Pod koniec gotowania zupę podprawić zahartowaną śmietaną wymieszaną z wywarem, doprawić do smaku. Podawać posypaną pietruszką. 