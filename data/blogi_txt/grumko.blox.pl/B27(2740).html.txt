Gwinea: Kuskus z kulkami mięsnymi i sosem pomidorowym ŹRÓDŁO: Celtnet.Org.Uk. SKŁADNIKI: Kulki mięsne: 1 łyżka masła orzechowego, 50 dag mielonego mięsa, 2 posiekane cebule, 4 rozgniecione ząbki czosnku, pół posiekanego pęczka natki pietruszki, pół posiekanej papryczki chili, 250 ml oleju. Sos: 4 posiekane pomidory, 2 duże posiekane cebule, 6 posiekanych ząbków czosnku, 4 cebule dymki, 2 łyżki pasty pomidorowej, 1 posiekana papryczka chili, 1 kostka maggi, 2 bakłażany, sól i pieprz do smaku, 4 łyżki posiekanej natki pietruszki. Kuskus: 50 dag ciepłego kuskusu.  SPOSÓB WYKONANIA: Przygotować kulki: wymieszać wszystkie składniki za wyjątkiem oleju. Wyrobić i uformować 20 kulek. Usmażyć je na oleju na złoty kolor. Osączyć z tłuszczu na papierowym ręczniku. Przygotować sos: podsmażyć cebulę i czosnek. Kostkę maggi rozpuścić w 200 ml wody, wmieszać pastę pomidorową i wlać do podsmażonej cebuli z czosnkiem. Dodać pomidory i chili. Doprawić solą i pieprzem. Gotować, aż zacznie gęstnieć. Dodać kulki mięsne i gotować 10 minut. Do sosu dodać pokrojony w kostkę bakłażan i dymkę. Przykryć i gotować do miękkości bakłażana. Podawać z kuskusem, posypane natką pietruszki. 