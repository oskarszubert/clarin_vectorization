W tym samym wpisie kanapkowym, z którego pochodziło nasze wczorajsze śniadanie czyli pikantna pasta ze szprotek autorka bloga Pomarańcza i Imbir umieściła przepis na taką oto pastę. Jako, że tuńczyka, kapary i anchois bardzo lubimy, to chętnie ją wypróbowaliśmy, no i nie mogła nie smakować;-)    SKŁADNIKI: puszka tuńczyka w oleju, puszka anchois, 4 jaja, czubata łyżka kaparów, 2 łyżki majonezu, sok z cytryny, sól, pieprz, szczypta cukru.    SPOSÓB WYKONANIA: Jajka ugotować na twardo. Ostudzić. Oddzielić żółtka od białek. Żółtka włożyć do miski. Dodać odcedzonego tuńczyka, majonez, sok z małej cytryny lub z połówki dużej. Popieprzyć i utrzeć. Dodać kapary oraz posiekane białka i anchois. Doprawić solą i cukrem. 