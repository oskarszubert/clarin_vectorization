W oryginale zamiast pstrąga używa się karpia, za którym my nie przepadamy i stąd ta zamiana. Przepis świąteczny, nieco bardziej pracochłonny niż tradycyjna ryba smażona, ale wart zachodu. Przepis pochodzi z miesięcznika Kuchnia - numer styczeń 1996r. SKŁADNIKI: 2 duże pstragi, 150 g słoniny, 250 g pieczarek, 1 cebula, 2 łyżki tartej bułki, 1 jajko, 3 łyżki mleka, 1 łyżka mąki, 2 łyżki masła, sól, pieprz , tymianek , 1 szklanka czerwonego wytrawnego wina.    SPOSÓB WYKONANIA: Sprawioną rybę natrzeć solą i pozostawić na 30 minut. W tym czasie przygotować nadzienie: słoninę pokroić w drobną kostkę i stopić, odlewać tłuszcz. Podsmażyć posiekane pieczarki i cebulę, ostudzić. Tartą bułkę zalać mlekiem, dodać do pieczarek, wbić jajko i doprawić do smaku solą, pieprzem i tymiankiem. Farszem nadziewać rybę, spiąć wykałaczkami, ułożyć na wiórkach masła w żaroodpornej formie. Wierzch karpia również posypał wiórkami masła. Piec, pod koniec podlać winem, chwilę jeszcze zapiec, po czym delikatnie wyjąć rybę z formy na ogrzany półmisek. Sos doprawić lekką zasmażką z mąki i masła. 