W kulinarnym pamiętniku Berniki zauważyliśmy owocowy deser, który urzekł nas od pierwszego wejrzenia, a korzystając z pełni owocowego sezonu przygotowaliśmy go w naszej kuchni. Zmodyfikowaliśmy nieco składniki, dodając nieco więcej wiśni, a zamiast czarnych porzeczek dodaliśmy jagody, za którymi wprost przepadamy:-) Ponieważ masa serowo - śmietanowa była dla nas trochę za mało słodka, to dodaliśmy do niej do smaku nieco cukru pudru. Aby deser bardziej przypominał tiramisu, to masę przed wyłożeniem owoców posypaliśmy kilkoma łyżkami kakao w proszku. SKŁADNIKI: po ok. 100 g malin i wiśni, 2/3 szklanki czarnych jagód, ok. 120 g małych okrągłych biszkoptów, 250 g serka mascarpone, 250 ml śmietany kremówki, 2 łyżeczki cukru waniliowego, wiśniowa galaretka, 250 ml wrzątku. Ewentualnie cukier puder i kakao.SPOSÓB WYKONANIA: Galaretkę zalewamy połową zalecanej ilości wody czyli 250 ml, mieszamy i odstawiamy do przestygnięcia. Śmietanę kremówkę ubijamy i mieszamy z serem bardzo dokładnie, dodajemy cukier waniliowy, kilka malin, wiśni i ok. połowę przygotowanych jagód. Mieszamy razem tak żeby owoce lekko się rozpadły w masie. Formę - u nas mała keksówka - wykładamy folią spożywczą, tak żeby końcówki wystawały poza formę. Na dno i boki kładziemy biszkopty, w środek wkładamy masę serowo-owocową, wyrównujemy powierzchnię. Ewentualnie posypujemy kakao. Na wierzchu układamy pozostałe owoce, które delikatnie łyżką polewamy galaretką. Nie wylewamy wszystkiego od razu, bo galaretka spływa bo bokach i zatopiłaby deser. Wkładamy keksówkę do lodówki na ok. 20 min., po czym delikatnie łyżką wylewamy pozostałą galaretkę na owoce. Ponownie tak by utworzyła się warstwa, a galaretka nie spłynęła na dno. Zawijamy folię i wstawiamy do lodówki na min. 1 godzinę, ale lepiej dłużej, np. na całą noc. Wyjmujemy z lodówki, delikatnie trzymając za folię przekładamy na talerz i równie delikatnie wyciągamy folię spod naszego tiramisu, tak żeby go nie przewrócić. Nie jest to trudne bo galaretka sklei dolne i boczne biszkopty. Gotowe. Wierzch ozdabiamy listkami melisy lub mięty. 