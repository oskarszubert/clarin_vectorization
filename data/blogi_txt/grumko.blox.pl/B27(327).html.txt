To zdecydowanie najszybsza pasta jaką w życiu przygotowałem. Wieczko raz, wieczko dwa, trochę przypraw, chwila miksowania i gotowe;-) Cząber zastąpiłem zieloną czubricą, którą poznałem w zeszłym roku dzięki koledze RaFowi i którego z tego miejsca serdecznie pozdrawiam, bo istnieje szansa, że czasem tutaj zagląda. A co do pasty to bardzo nam smakowała!! Przepis pochodzi ze strony kamis.pl.    SKŁADNIKI: puszka tuńczyka, sól, szczypta pieprzu czarnego mielonego, 250 g serka mascarpone, 1 łyżeczka bazylii, 3-4 łyżki oliwy, 1 łyżeczka cząbru    SPOSÓB WYKONANIA: Tuńczyka osączyć z zalewy, dodać serek i miksować pół minuty. Dodać oliwę, zioła i miksować jeszcze kilka sekund. Doprawić solą i pieprzem do smaku. Podawać ze świeżym pieczywem jako starter. 