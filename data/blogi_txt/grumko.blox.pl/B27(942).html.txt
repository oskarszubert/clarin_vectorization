Na zakończenie naszej krótkiej mołdawskiej wyprawy zaserwowaliśmy sobie talerz smacznej i pełnej witamin zupy z cukinii. Przepis pochodzi ze strony moldova.org.    SKŁADNIKI: 1,5 litra wody, 4 łyżki soku z cytryny, 1 cebula, 1 mała marchewka, 1 korzeń pietruszki, 2 duże cukinie, 3 - 4 pomidory, 1 łyżeczka masła, pół łyżeczki mąki, kwaśna śmietana lub jogurt, sól, posiekana natka i koperek.SPOSÓB WYKONANIA: Zagotować wodę. Posiekać cebulę, a korzeń pietruszki oraz marchewkę pokroić w plasterki. Wrzucić do gorącej wody i gotować aż warzywa będą miękkie. Wtedy dodać sok z cytryny, umytą i pokrojoną w plasterki cukinię oraz osobno ugotowane i rozgniecione pomidory. Chwilę razem pogotować. Kiedy cukinia jest prawie miękka dodać zasmażkę z mąki i masła oraz posiekaną zieleninę. Pogotować kilka minut razem. Podawać z kwaśną śmietaną. 