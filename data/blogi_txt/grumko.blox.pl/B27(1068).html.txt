Znowu nas naszło na szaszłyki, bo to w sumie prosty, szybki i smaczny sposób na podanie mięsa;-) O wyborze akurat tego przepisu zdecydowało również doprawienie takimi przyprawami jak kumin czy imbir, których w czasie podróży z Widelcem jadamy niewiele, a bardzo je lubimy. Szaszłyki podawaliśmy w towarzystwie tomatady. Przepis pochodzi ze strony bigoven.com. SKŁADNIKI: 1 kg wieprzowiny pokrojonej w kostkę, 5 łyżek octu, 5 suszonych papryczek chili, 3 zielone świeże papryczki chili - dodaliśmy czerwone, 15 ziarenek pieprzu, 10 ząbków czosnku, 4 goździki, 1 łyżeczka kuminu, 1 łyżeczka kurkumy, 2,5 cm kawałek świeżego imbiru, 2,5 cm kawałek cynamonu, liście kolendry.SPOSÓB WYKONANIA: Mięso posolić i na chwilę odstawić. Przyprawy wymieszać z małą ilością wody. Dodać do mięsa. Dokładnie wymieszać i odstawić na minimum 8 godzin w chłodne miejsce. Nadziewać na szpadki i grillować do miękkości. 