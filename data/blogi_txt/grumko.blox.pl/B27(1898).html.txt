Tych którzy nie używali jeszcze oleju z gorczycy gorąco zachęcamy do jego wypróbowania, gdyż nadaje on daniom bardzo fajnego aromatu. W tym daniu sprawdził się znakomicie i oboje uważamy, że to jedna z najpyszniejszych potrawek z ryby jakie do tej pory mieliśmy okazję jeść. Przepis pochodzi ze strony AsiaRecipes.Com. Bangladesz: Ryba w oleju z gorczycy SKŁADNIKI: pół kilograma ryby w plasterkach, 3 pokrojone w plasterki ziemniaki, 2 cebule pokrojone w plasterki, 2 zielone chili w plasterkach, 1 łyżeczka kurkumy, pół szklanki posiekanej kolendry, 100 g oleju z gorczycy najpierw podgrzanego, a potem ostudzonego, sól do smaku. SPOSÓB WYKONANIA: Wymieszać rybę, ziemniaki, cebulę, chili, kurkumę oraz sól. Włożyć do rondla z olejem z gorczycy. Podlać wodą. Gotować na małym ogniu uważając aby ryba i ziemniaki się nie rozpadły. Gotować do momentu aż ryba nabierze brązowego koloru. Wymieszać z kolendrą i podawać. 