Już kiedyś nadziewaliśmy jajka wędzonym łososiem, ale z tego co pamiętamy były one za bardzo "łososiowe" i w związku z tym średnio nam smakowały. Zdecydowałem się na ten przepis ponieważ proporcje składników wydawały się rozsądne i nie pomyliłem się, bo jajka smakowały świetnie! Przepis na Lachs Eier pochodzi z książki Helgi Hughes "Cooking The Austrian Way".   SKŁADNIKI: 4 jajka ugotowane na twardo przekrojone na połówki, półtorej łyżki utartego wędzonego łososia, 1 łyżka ubitej śmietany kremówki, pół łyżeczki soli, 1/4 łyżeczki pieprzu, półtorej łyżeczki kwaśnej śmietany.SPOSÓB WYKONANIA: Z połówek jajek wyjąć żółtka i utrzeć je widelcem . Dodać pozostałe składniki. Dokładnie wymieszać i nadziewać białka. 