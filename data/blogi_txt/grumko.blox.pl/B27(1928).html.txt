Kolejna bardzo smaczna wariacja na temat klasycznego zestawu jakim są pulpeciki mięsne w sosie pomidorowym z makaronem. Przepis pochodzi ze strony AsiaRecipe.Com.  Afganistan: Kulki mięsne z makaronem w jogurcie SKŁADNIKI: 90 dag mielonej wołowiny, pół łyżeczki mielonego cynamonu, 2 łyżeczki mielonej kolendry, 1 łyżeczka mielonej kurkumy, 1 szczypta pieprzu cayenne, sól do smaku, czarny pieprz do smaku, 2 rozgniecione ząbki czosnku, 1 łyżka oleju, 1 posiekana cebula, 6 dużych posiekanych pomidorów, 4 posiekane suszone pomidory, 45 dag makaronu jajecznego, 1,5 szklanki jogurtu naturalnego, 2 posiekane ząbki czosnku, pół szklanki posiekanej świeżej mięty. SPOSÓB WYKONANIA: Kulki: wymieszać wołowinę, cynamon, kolendrę, kurkumę, cayenne, sól, pieprz i połowę czosnku. Formować kulki o średnicy 2 cm. Rozgrzać olej i smażyć na nim cebulę przez 10 - 15 minut. Dodać kulki i smażyć, obracając, aż zmienią kolor. Dodać pomidory i pozostały czosnek. Przykryć i dusić przez 10 minut. Dodać suszone pomidory, doprawić solą i pieprzem. Dusić na małym ogniu przez 5 minut. Makaron: Zagotować osoloną wodę. Dodać makaron i ugotować go al dente. Osączyć. Wymieszać z jogurtem, czosnkiem i ewentualnie doprawić solą. Podzielić na 6 porcji i wyłożyć na talerze. Na wierzchu układać kulki z sosem. Dodać miętę i podawać. 