Anglia: Filet z dorsza z sosem pietruszkowym / Fillet of cod with parsley sauce ŹRÓDŁO: Mark Hix: British Food. UWAGI: relacja z pobytu w Manchesterze i Liverpoolu w kwietniu 2012r. - link, relacja z pobytu w Londynie w styczniu 2013 - link. SKŁADNIKI: 4 filety z dorsza, po 160 - 175 g każdy, kawałek schłodzonego masła, sól morska i biały pieprz; na sos pietruszkowy: kawałek masła, 2 posiekane szalotki, 2 łyżki białego wina, 150 ml bulionu rybnego, 400 ml śmietany kremówki, 2 łyżki posiekanej natki pietruszki. SPOSÓB WYKONANIA: Rozgrzać piekarnik do temp. 200 stopni C (piekarnik z termoobiegiem wystarczy rozgrzać do 180 stopni C). Przygotować sos: na patelni o grubym dnie rozpuścić masło i podsmażać szalotki przez 1 minutę. Dodać białe wino i bulion rybny, gotować aż sos zredukuje się do 1 ok. łyżki. Dodać śmietanę i podgrzewać, aż sos zredukuje się o połowę i zgęstnieje. Dodać pietruszkę i gotować na małym ogniu. Przyprawić solą i pieprzem do smaku. W międzyczasie filety przyprawić solą i pieprzem, przełożyć do wysmarowanego masłem naczynia żaroodpornego. Piec przez 10 - 15 minut. Wyjąć i osuszyć na papierowym ręczniku. Porcje ryby serwować polane sosem pietruszkowym. Podawać ze szpinakiem i ziemniakami purée. 