Przepis pochodzi z książeczki "Biblioteczka Poradnika Domowego: Przepisy Czytelników: Wiosna w kuchni" i jest również naszą propozycją przygotowaną w ramach akcji "Wielkanocne Smaki", którą zorganizowała już po raz drugi koleżanka Mirabelka. Sałatka z rzodkiewek i sera feta SKŁADNIKI: główka sałaty, pęczek rzodkiewek, pęczek dymki, łyżka posiekanego koperku, 15 dag sera feta. Sos: ćwierć szklanki oliwy, 3 łyżki czerwonego octu winnego, łyżka łagodnej musztardy, 2 łyżeczki cukru, biały pieprz, sól. SPOSÓB WYKONANIA: Przygotować sos: wymieszać ocet z musztardą, cukrem, pieprzem, solą i oliwą. Warzywa umyć. Sałatę porwać na małe kawałki, rzodkiewki pokroić w plasterki, dymkę wraz ze szczypiorkiem posiekać. Ser pokroić w kostkę. Wszystkie składniki włożyć do miski, lekko wymieszać, posypać koperkiem, polać sosem i znów wymieszać. Podawać z pieczywem lub jako surówkę do dań jarskich. 