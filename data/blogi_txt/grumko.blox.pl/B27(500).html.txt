Już kilka razy przymierzałem się do zrobienia tego dania pochodzącego z kuchni cypryjskiej. W końcu przedwczoraj zamarynowałem mięso i tym sposobem wczoraj na obiad mogliśmy się zajadać pysznym mięciutkim mięsem o wyraźnym posmaku wina i kolendry. Przepis pochodzi z książki Jacqueline Clark i Joanny Farrow "Kuchnia śródziemnomorska".    SKŁADNIKI: 675g wieprzowiny, 20ml/4 łyżeczki nasion kolendry (lub 15ml/1 łyżka stołowa zmielonej kolendry), 2,5ml /pół łyżeczki cukru pudru, 45ml/3 łyżki stołowe oliwy z oliwek, 2 duże cebule pokrajane w talarki, 300ml /1 i 1/4 szklanki czerwonego wina, sól i mielony czarny pieprz, świeża kolendra do przybrania.    SPOSÓB WYKONANIA: Wieprzowinę pokrajać na małe kawałki, odcinając tłuszcz. Nasiona kolendry rozgnieść w moździerzu na dość miałki proszek. Rozgniecioną kolendrę wymieszać z cukrem, solą i pieprzem i natrzeć tą mieszanką mięso. Zostawić na ok. 4 godziny, aby nabrało smaku. Rozgrzać piecyk do ok. 160C. Na patelni, na dużym ogniu rozgrzać 30ml/2łyżki stołowe oliwy. Szybko obrumienić mięso, następnie przełożyć je do żaroodpornego naczynia. Na patelnię wylać pozostałą oliwę i smażyć cebulę, aż zacznie zmieniać kolor. Dolać wina, dodać odrobinę soli i pieprzu, doprowadzić prawie do wrzenia. Mieszanką z cebuli i wina polać mięso i przykryć pokrywką. Piec przez godzinę lub do momentu, aż mięso będzie bardzo miękkie. Podawać posypane świeżą kolendrą. 