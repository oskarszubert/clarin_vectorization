Swego czasu konserwy mięsne były dość częstym składnikiem mojego wyżywienia. Kojarzą mi się z wyjazdami pod namioty, mieszkaniem samemu, ale jednak najbardziej z pobytem w wojsku. Na stronie kafeteria.pl trafiłem na taki oto przepis i postanowiłem go wypróbować. Po entuzjastycznych komentarzach internautów spodziewałem się jednak czegoś lepszego. Konserwa smakuje zupełnie przeciętnie i nie zamierzam wracać w przyszłości do tego przepisu.    SKŁADNIKI: 80 dag łopatki, 1/2 kostki smalcu, 2 cebule, 1 marchewka, czosnek (ilość ząbków uzależniona od smaku), sól i pieprz do smaku.    SPOSÓB WYKONANIA: Mięso kroimy na średniej wielkości kawałki. Cebulę i marchew kroimy w plasterki. W garnku rozgrzewamy smalec, wrzucamy resztę składników i dusimy do momentu jak mięso będzie można roznieść widelcem. Duszenie odbywa się na małym ogniu (nie dopuścić do przypieczenia mięsa). W trakcie duszenia mięso podlać odrobiną wody. Pod koniec duszenia dodajemy rozgnieciony czosnek. Kiedy mięso będzie już bardzo miękkie rozgniatamy wszystko widelcem i wlewamy do słoika lub miseczki do zastygnięcia. 