Na koniec naszej krótkiej wizyty w Gruzji polecamy Wam danie z kurczakiem w bardzo aromatycznym sosie. Przepis na Czachobili pochodzi ze strony AZ Cookbook, a kilka dni temu przygotowała go również Joanna z Notatek Kulinarnych.   SKŁADNIKI: 2 łyżki masła, kurczak o wadze ok. 1,3 - 1,5 kg podzielony na 10 kawałków, 4 średnie posiekane cebule, 8 posiekanych pomidorów bez skórki, 3 zmiażdżone ząbki czosnku, pół szklanki posiekanych ziół (natka pietruszki, kolendra, estragon, bazylia, koperek), 1/8 łyżeczki płatków ostrej papryki, świeżo zmielony pieprz.SPOSÓB WYKONANIA: Na rozpuszczonym maśle przesmażyć mięso kurczaka z wszystkich stron. Dodać cebulę i smażyć jeszcze przez 10 minut od czasu do czasu mieszając. Dodać pomidory i dusić do miękkości kurczaka czyli ok. 30 minut. Dodać czosnek, zioła, sól i pieprz do smaku. Przykryć i dusić przez 5 minut. Zdjąć z ognia, odstawić na 5 minut, odkryć i podawać. 