Noc spędziliśmy w hotelu "Burcu Kaya" w mieście Ortahisar, które wpisane jest na listę Światowego Dziedzictwa Kulturowego i Przyrodniczego Ludzkości, którą sporządza UNESCO. Ciekawostką jest fakt, że hotel ten został zbudowany z tufu wulkanicznego z którego powstały również formy skalne tworzące krajobraz Kapadocji. Po śniadaniu pojechaliśmy w okolice miasta Ürgüp gdzie o poranku podziwialiśmy fantastyczne, a czasem nawet swojsko wyglądające twory natury;-)     Następnym punktem naszej wycieczki było zwiedzanie pracowni, w której wykonuje się ozdoby z odmiany agatu, która nazywa się onyks. Zobaczyliśmy jak z niepozornych kawałków skał powstają ozdoby i biżuteria, które w pełnej krasie eksponowane są potem w znajdującym się przy pracowni sklepie.   Z pracowni onyksu skierowaliśmy się w okolice miast Avanos i Göreme, aby podziwiać kolejne fantastyczne krajobrazy.   A tu na zdjęciu widzicie Dolinę Devrent, która nazywana jest również Doliną Baśniowych Kominów - ciąg dalszy nastąpi;-)  Przygotowanie tego ciasta jest proste, choć niestety czasochłonne. Warto jednak poczekać aż składniki się przestudzą, bo po złożeniu ich w całość i schłodzeniu w lodówce otrzymujemy pyszny mocno pomarańczowy deser z nutką czekolady. Polecamy!! Przepis pochodzi z książki Inci Kut "Turkish cookery". Przy okazji polecamy dwa inne przepisy łączące w sobie pomarańczę i czekoladę: gorącą czekoladę pomarańczową oraz ciasto czekoladowo - pomarańczowe.  SKŁADNIKI: 4 jajka, 1 szklanka cukru, półtorej szklanki mąki, skórka z czterech pomarańczy, 1 łyżka likieru pomarańczowego. Sos czekoladowy: 6 łyżek kakao, szczypta soli, 1/3 szklanki gorącej wody, 3 łyżki niesolonego masła, 3/4 szklanki cukru, 2 łyżki lodowatej lody. Syrop: sok z 6 - 7 dużych pomarańczy (ok. 2 szklanek), 9 łyżek cukruSPOSÓB WYKONANIA: Ubić jajka z cukrem. Dodać skórkę z pomarańczy, likier oraz mąkę. Dokładnie zmiksować. Piec w keksówce przez ok. 45 minut. Ciasto ostudzić na kratce. W międzyczasie ugotować syrop. Ostudzone ciasto pokroić w plastry i wyłożyć na blaszce. Używając łyżki polać każdy kawałek bardzo dokładnie syropem. Ciasto musi wchłonąć syrop. Jeśli byłby go za mało to trzeba go dorobić. Przygotować sos czekoladowy. Do rondelka wsypać kakao, sól, gorącą wodę i dokładnie wymieszać. Postawić na średnim ogniu. Dodać masło, cukier i dokładnie wymieszać. Gotować 8 minut na średnim ogniu mieszając od czasu do czasu. Zdjąć z ognia i dodać 2 łyżki lodowatej wody. Dokładnie wymieszać i ostudzić. Nasączone syropem kawałki ciasta smarować sosem czekoladowym. Można posypać pokruszonymi pistacjami. Ciasto najlepiej smakuje, kiedy jest zimne. 