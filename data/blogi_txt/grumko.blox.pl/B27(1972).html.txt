W planach był to deser, którym mieliśmy umilać sobie miniony weekend. Niestety owoce mango nie były jeszcze do końca dojrzałe, więc nie pozostało nam nic innego jak tylko cierpliwie poczekać, aby ostatecznie uzyskać z nich pyszną, słodką pulpę. Do tej pory naszymi ulubionymi lodami były te cynamonowe, które poznaliśmy podczas naszej podróży "Z Widelcem po Europie". Jednak od kilkudziesięciu godzin jesteśmy zakochani w tych o smaku mango i najprawdopodobniej to nasze zauroczenie tak szybko nam nie przejdzie;-) Przepis pochodzi ze strony AsiaRecipe.Com. Pakistan: Lody o smaku mango SKŁADNIKI: 1 puszka słodzonego mleka skondensowanego, 35 dag śmietany kremówki, 1 szklanka pulpy z mango.SPOSÓB WYKONANIA: Ubić śmietanę. Wymieszać z pulpą i mlekiem. Chłodzić w zamrażalniku przez minimum 8 godzin. 