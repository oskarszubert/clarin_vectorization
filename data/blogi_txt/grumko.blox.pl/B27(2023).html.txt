A to ciekawy pomysł na przygotowanie kalafiora. Danie serwowaliśmy z rybnymi koftami. Przepis pochodzi ze strony AsianOnLineRecipes.Com.  Sri Lanka: Kalafior Tandori SKŁADNIKI: 500 g kalafiora, 3 szklanki wody, 1 łyżka soku z limonki, 1 łyżeczka kurkumy, pół łyżeczki mielonego kuminu, 1 szklanka jogurtu naturalnego, 1 i pół łyżki oleju, 1 łyżka soku z limonki, 3 łyżeczki imbiru, 3 łyżeczki czosnku, 1 łyżeczka chili, 1 łyżeczka garam masala lub curry, sól do smaku. SPOSÓB WYKONANIA: Kalafiora pokroić na mniejsze kawałki. Zalać wodą, dodać sok i kurkumę. Gotować 5 - 7 minut. Odcedzić i ostudzić i przełożyć do miski. Wymieszać jogurt, olej, sok, imbir, czosnek, kumin, chili i masalę. Tak przygotowanym jogurtem polać kalafior i dokładnie wymieszać. Odstawić na 3 godziny. Piec na grillu ok. 6 - 8 minut kilka razy odwracając - my piekliśmy w piekarniku. Podawać na ciepło. 