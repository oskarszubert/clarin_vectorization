Powoli czas żegnać się z Pomidorowym Tygodniem, tak więc dziś na śniadanie bardzo smaczna jajecznica z pomidorami, ale i z papryką, no i naszym ulubionym chorizo. Przepis pochodzi z książki "Smaki Hiszpanii" wydawnictwa Parragon.   SKŁADNIKI: oliwa, 1 duża poszatkowana cebula, 1 duża papryka czerwona i 1 duża zielona papryka bez gniazd nasiennych i pestek pokrojone, POMIDORY: 2 duże, obrane, bez pestek posiekane, 55g kiełbasy chorizo w cienkich plasterkach bez osłonki, 3 łyżki masła, 10 dużych lekko roztrzepanych jajek, sól, pieprz, 4 - 6 cienkich kromek chleba typu wiejskiego do podania. .   SPOSÓB WYKONANIA: Na średnim ogniu rozgrzać na dużej patelni z grubym dnem 2 łyżki oliwy. Wrzucić cebulę oraz paprykę i smażyć przez około 5min., aż warzywa zmiękną, lecz nie zbrązowieją. Dodać pomidory i ogrzewać przez chwilę. Przenieść na talerz i przenieść do lekko nagrzanego piekarnika. Na patelnię wlać łyżkę oliwy. Dodać chorizo i smażyć przez 30s., aż kiełbasa będzie gorąca i przejdzie smakiem oliwy. Połączyć ją z zachowanymi warzywami. Na patelni powinno być około 2 łyżek oliwy. Jeśli jest jej mniej, należy trochę dolać. Dodać masło i poczekać aż się roztopi. Jajka doprawić solą i pieprzem, po czym wlać je na patelnię. Mieszać jajecznicę, aż osiągnie pożądaną konsystencje. Dodać odrobinę soli. Przenieść na patelnię warzywa z kiełbasą i całość wymieszać. Podawać od razu z gorącymi tostami. 