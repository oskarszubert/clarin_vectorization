Co prawda jest to danie bardziej obiadowe, do serwowania z sosem i makaronem, ale my i tak mieliśmy niezłą frajdę zajadając się dziś na śniadanie "les croustillons de maredsous fondu" na bułkach z dodatkiem pomidora i bazylii;-) Udanego długiego weekendu!;-)   SKŁADNIKI: 4 plastry sera maredsous - u nas cheddar, 2 małe plasterki szynki, 2 łyżki mąki, 2 łyżki bułki tartej, sól, czarny pieprz, 10 g masła, 1 roztrzepane jajko.SPOSÓB WYKONANIA: Umieścić po jednym plasterku szynki pomiędzy dwoma plasterkami sera. Plasterki szynki powinny być trochę mniejsze od plasterków sera. Spiąć wykałaczkami - smażyliśmy na próbę bez nich i było ok. Panierować w mące, jajku i bułce tartej. Smażyć do zbrązowienia po ok. 3 minuty z każdej strony. Przed podaniem usunąć wykałaczki. Podawać np. z sosem pomidorowym, sałatą lub makaronem. 