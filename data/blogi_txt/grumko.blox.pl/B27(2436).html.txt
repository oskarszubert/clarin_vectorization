Kenia: Pieczona ryba po kenijsku / Mtuza wa Samaki ŹRÓDŁO: Celtnet.Org.Uk. SKŁADNIKI: 450 g filetów z białej ryby, 3 duże cebule, pokrojone w plasterki, 2 łyżki oleju, 2 zmiksowane na pastę papryczki chilli, 3 ząbki czosnku, 4 średnie posiekane pomidory, 120 ml białego octu winnego, pół łyżeczki mielonego cynamonu, pół łyżeczki mielonego kuminu, pół łyżeczki mielonego czarnego pieprzu, pół łyżeczki soli. SPOSÓB WYKONANIA: Filety ułożyć w naczyniu żaroodpornym. Cebulkę lekko podsmażyć i rozłożyć na filetach. Pozostałe składniki zmiksować na pastę, którą następnie rozsmarować na filetach. Naczynie nakryć i wstawić do piekarnika nagrzanego do 180 stopni C. Piec przez 30 minut. 