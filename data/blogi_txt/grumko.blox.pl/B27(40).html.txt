Kolejne danie, którym zajadamy się w Grecji. Również proste, a jak smakuje;-)) Z bakłażanów obcina się zielone końce i kroi w plastry oprósza solą i zostawia na godzinę. Następnie płucze się je w zimnej wodzie i osusza. Następnie obtacza się je w mące i smaży na oliwie, a potem odsącza z nadmiaru tłuszczu. Świetnie smakuje z pastą czosnkową Skorthalia. 5-6 ząbków czosnku rozgniata się z dodatkiem soli. Dodaje się do otrzymanej masy 2 duże ugotowane i przetarte ziemniaki lub miąższ z 2 dużych bułek (ja osobiście wybieram wariant ziemniaczany). Rozcieramy całość na jednolitą masę dodając wąskim strumieniem oliwę, a następnie sok z całej cytryny i 1 łyżeczkę soli. Pasta powinna być gęsta. 