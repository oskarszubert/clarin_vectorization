W ten weekend na słodko zrobiliśmy semifreddo, które podpatrzałem na blogu White Plate. Ostatnio na blogach coraz częściej pojawiają się lody, więc tym przepisem wpisujemy się poniekąd w ogólnie panujący trend;-) Deser bardzo smaczny, a dodatkowo mieliśmy okazję skosztować cukierków Maltesers, których wcześniej nie jedliśmy, a są całkiem niezłe. Użyliśmy malin w syropie, a bezy były kupne - w trzech kolorach: białym, niebieskim i różowym. Przy okazji polecam semifreddo cappuccino, które robiliśmy już jakiś czas temu, a było równie dobre. SKŁADNIKI: 600 ml śmietany UHT 30% (schłodzonej, 100 g bezów, 2 opakowania cukierków Maltesers, 2 jajka - osobno białka i żółtka, 3 czubate łyżki cukru pudru, cukier waniliowy np. Kotanyi - cukier z prawdziwą wanilią), 100 g malin mrożonych SPOSÓB WYKONANIA: Jajka sparzyć wrzątkiem. Białka ubić na sztywną pianę. Żółtka utrzeć z cukrem pudrem na kogel-mogel. Śmietanę ubić na sztywno. Wszystkie składniki wymieszać łyżką. Dodać cukierki, maliny, cukier waniliowy i pokruszone bezy. Masę przelać do miseczek lub dużego naczynia. Zamrozić. Po ok. 2-3 godzinach deser nadaje się do jedzenia. Podajemy z pokruszonymi bezikami i/lub sosem malinowym. 