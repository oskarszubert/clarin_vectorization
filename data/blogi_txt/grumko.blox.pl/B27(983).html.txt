Pyszne danie danie jednogarnkowe z kurczakiem w roli głównej!! Strasznie nam przypadł do gustu dodatek zielonego groszku, który świetnie pasował nam z pozostałymi składnikami. Przepis pochodzi ze strony about-croatia.com.   SKŁADNIKI: kurczak o wadze ok. 1,3 kg, sól pieprz, 2 łyżki mąki, 50 ml oliwy z oliwek, 1 posiekana cebula, 50 g posiekanego prosciutto, 2 posiekane ząbki czosnku, 3 posiekane pomidory, 1 łyżka przecieru pomidorowego, 50 ml sherry, 200 ml wody, 400 g młodych ziemniaków pokrojonych na kawałki, 1 gałązka świeżego rozmarynu, 50 g kaparów, 300 g mrożonego groszku, posiekana natka pietruszki.SPOSÓB WYKONANIA: Kurczaka pokroić na kawałki, posolić, panierować w mące. Smażyć na oliwie na złoty kolor. Wyjąć, a na pozostały tłuszcz wrzucić cebulę i smażyć przez 5 minut. Dodać szynkę oraz czosnek i smażyć kolejne 2 minuty. Dodać pomidory, przecier pomidorowy oraz kawałki kurczaka. Wlać sherry oraz wodę, doprawić solą i pieprzem. Dodać ziemniaki, rozmaryn i dusić przez ok. 20 minut. Kiedy mięso i ziemniaki są prawie miękkie dodać kapary, groszek oraz trochę wody i gotować przez 10 minut. Posypać natką pietruszki i podawać. 