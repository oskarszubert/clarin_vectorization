Z Białorusi przenosimy się na Kaukaz gdzie spędzimy najbliższe trzy tygodnie. Zaczynamy od wizyty w Azerbejdżanie, gdzie na dobry początek przygotowaliśmy gulasz z fasoli, który w konsystencji przypomina gęstą zupę. Od znanej i w naszej kuchni zupy fasolowej wyróżnia się dodatkiem śliwek oraz suszonej mięty, które nadają potrawie specyficznie fajny posmak. Przepis na "Ordubad usulu Mash Shorbasi" pochodzi z bloga AZ Cookbook. SKŁADNIKI: 1 szklanka (230g) fasoli pinto, 2 łyżki oleju lub masła, 450 g mięsa bez kości, 1 średnia posiekana cebula, 2 łyżki pasty pomidorowej, 8 szklanek wody, 1 łyżeczka soli, pół łyżeczki pieprzu, 4 średnie ziemniaki pokrojone w ćwiartki, 4 posiekane suszone kwaśne śliwki, 1 łyżka suszonej mięty.SPOSÓB WYKONANIA: Fasolę zalać 4 szklankami wody. Zagotować i gotować przez 15 minut. Odcedzić. Na rozgrzanym tłuszczu smażyć przez 15 minut mięso. Dodać cebulę i smażyć 5 minut. Dodać pastę pomidorową i smażyć przez minutę. Dodać fasolę. Wymieszać i wlać pozostałą wodę. Zagotować. Doprawić solą i pieprzem. Gotować na małym ogniu przez godzinę i 15 minut. Dodać ziemniaki, śliwki oraz miętę. Gotować pod przykryciem 10 minut. Doprawić solą i pieprzem. Podawać z chlebem. 