Dziś polecamy Wam pyszne śniadanie na słodko;-) Świetnie doprawiony makaron i mięciutki omlet czyli po prostu niebo w gębie!!;-) Przepis pochodzi z książki "The Complete United Arab Emirates Cookbook" autorstwa Celii Ann Brock- Al Ansari. Zjednoczone Emiraty Arabskie: Omlet z wermiszelem na słodko / Ba-la-leet SKŁADNIKI: 1 opakowanie ryżowego lub zwykłego makaronu wermiszel - u nas nitki, 3/4 szklanki cukru, 2 łyżki wody różanej, pół łyżeczki szafranu, 1 łyżeczka mielonego kardamonu. Omlet: 6 jajek- u nas cztery, 1/4 szklanki zimnej wody, pół łyżeczki soli, 3 łyżki oleju.SPOSÓB WYKONANIA: Makaron ugotować w 6 szklankach wody. Odcedzić. Rozgrzać olej, dodać makaron, posypać kardamonem, cukrem i szafranem. Podlać wodą różaną i dusić na małym ogniu przez 15 minut. W międzyczasie usmażyć na oleju omlet. Na talerz wyłożyć makaron, a na wierzchu ułożyć omlet. Podawać. 