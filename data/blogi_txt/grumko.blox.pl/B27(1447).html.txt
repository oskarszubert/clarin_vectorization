Kiedy przeglądaliśmy przepisy z Grenady uderzyła nas ilość gałki muszkatołowej jaką przyprawia się tam dania. Postanowiliśmy sprawdzić jak niektóre z nich smakują, a na początek wybraliśmy pieczonego kurczaka. Trochę obawialiśmy tego syropu, bo gałka jest w smaku bardzo intensywna, ale okazało się, że w towarzystwie innych składników i po długim pieczeniu nie jest taka groźna;-) Wyszło smacznie i bardzo aromatycznie;-) Przepis pochodzi ze strony recipeisland.com. Grenada: Kurczak w syropie muszkatołowym SKŁADNIKI: 8 pałek z kurczaka, pół łyżeczki sosu paprykowego - użyliśmy chili, 1/4 szklanki sosu sojowego, 1/4 szklanki startej cebuli, 2 rozgniecione ząbki czosnku, pół łyżeczki soli, pół szklanki syropu z gałki muszkatołowej, 1/4 łyżeczki mielonego imbiru. Syrop z gałki muszkatołowej: 2 łyżki cukru, 2 łyżki wody, 1 łyżka ciemnego rumu, 1 łyżeczka gałki muszkatołowej.SPOSÓB WYKONANIA: Zagotować wodę z cukrem. Gotować do zgęstnienia. Dodać rum i gałkę muszkatołową. Używać po ostudzeniu. Kurczaka doprawić solą, czosnkiem oraz cebulą. Piec przez 15 minut w temperaturze 200 stopni. Wyjąć z piekarnika i natrzeć wymieszaną z sosem sojowym i imbirem syropem z gałki. Zmniejszyć temperaturę do 150 stopni i piec przez godzinę. Podawać ciepłe. 