Już dawno z takim wytęsknieniem nie czekałem na obiad, a wszystko to za sprawą mieszanki dukkah. Żeby było dziś szybciej to przyprawy zmieliliśmy już wczoraj i od tego czasu dosyć często wkładałem nos do słoika aby delektować się jej fantastycznym zapachem!! Z pozostałymi składnikami sałatki smakuje bardzo dobrze i zaraz po opublikowaniu tego wpisu zamierzam poszukać innych przepisów z jej wykorzystaniem;-) Przepis na sałatkę pochodzi z Galerii Potraw.   SKŁADNIKI: 1 czerwona papryka, pokrojona w paski, 4 średniej wielkości pomidory, pokrojone na ćwiartki, 300 g ugotowanej białej fasoli - dodaliśmy z puszki, 1 czerwona cebula, pokrojona w plasterki, 12 czarnych oliwek, 2 jaja ugotowane na twardo, pokrojone na ćwiartki, 1 łyżka posiekanej kolendry, 3 łyżki oliwy z oliwek, 1 łyżka białego octu winnego..   SPOSÓB WYKONANIA: Wszystkie składniki wrzucamy do miski i delikatnie mieszamy.    Na dukkah: SKŁADNIKI: 50 g całych, blanszowanych migdałów lub orzechów laskowych - u nas migdały, 40 g ziarna sezamowego, 25 g nasion kolendry, 5 g nasion kminu rzymskiego, 1/2 łyżeczki grubej soli morskiej, 1/4 łyżeczki roztłuczonych ziarenek czarnego pieprzu. SPOSÓB WYKONANIA: Rozgrzewamy patelnię, wrzucamy migdały i wszystkie rodzaje nasion i cały czas mieszając prażymy je przez 30 sek. Przesypujemy do moździerza, dodajemy sól, pieprz i rozcieramy na gruboziarnistą mieszankę. Sałątkę posypujemy jedną łyżką dukkah - u nas zdecydowanie więcej;-) - i podajemy.. 