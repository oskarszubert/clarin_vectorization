Naszło mnie na brukselkę. Jako, że równie dawno nie jedliśmy tarty ten przepis pochodzący ze strony Kuchnie Świata bardzo mi się spodobał. Danie nam bardzo smakowało, a tym, którzy nie przepadają za brukselką mogę powiedzieć, że  podnosi  ona swoje walory smakowe w połączeniu z boczkiem i serem;-) SKŁADNIKI: Ciasto: 200g mąki, 100 g margaryny, 2-3 łyżki kwaśnej śmietany, szczypta soli, masło i mąka do formy. Farsz: 400 g brukselki, 150 g chudego wędzonego boczku, 1 szklanka mleka, 2 jajka, 100 g startego żółtego sera, szczypta gałki muszkatołowej SPOSÓB WYKONANIA:Mąkę przesiać razem z solą. Posiekać z pokrojoną w plasterki margaryną. Wlać śmietanę i zagnieść ciasto. Uformować je w kulę i wstawić na godzinę do lodówki. Boczek pokroić w cienkie plasterki. Brukselkę umyć, odciąć końce głąbików i zdjąć wierzchnie liście. Gotować 15 minut w osolonym wrzątku. Osączyć, ostudzić. Żaroodporne naczynie wysmarować masłem i oprószyć mąką. Dno i boki wylepić rozwałkowanym ciastem. Nakłuć widelcem. Piec 15 minut w rozgrzanym do 220 st. piekarniku. Brukselkę rozłożyć na upieczonym cieście, przykryć boczkiem. Mleko zmiksować z jajkami i serem. Przyprawić solą i gałką muszkatołową. Zalać zapiekankę. Wstawić na 20 minut do piekarnika i piec w 190 st. 