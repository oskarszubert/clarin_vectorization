Dosyć sporo składników, ale w efekcie otrzymujemy bardzo smaczną rybę z dodatkami i gęstym serowo - beszamelowym sosem. Przepis pochodzi ze strony norway-hei.com.   SKŁADNIKI: 6 filetów z dorsza, Na bulion: 8 szklanek wody, 1/4 szklanki octu winnego, 4 łodyżki pietruszki, 3 listki laurowe, 2 łodygi selera naciowego, 1 duża cebula pokrojona na ćwiartki, 15 ziarenek pieprzu, 2 łyżeczki soli. Na beszamel: 4 łyżki masła, 1 łyżka posiekanej cebuli, 4 łyżki mąki, 2 szklanki mleka pełnotłustego, 1 szklanka bulionu rybnego, 1 szklanka gęstej śmietany, 1/2 szklanki suszonych pomidorów, pokrojonych w talarki, 1 szklanka cheddara pokrojonego w plasterki plus trochę do ozdoby, 20 dag grzybów z puszki, świeżo zmielony pieprz, sól do smaku, szczypta pieprzu cayenne, szczypta papryki. Warzywa: 2 paczki mrożonych brokułów lub 2 główki świeżych, 1/2 szklanki czerwonej papryki, pokrojonej w cienkie plasterki.   SPOSÓB WYKONANIA: Przygotować bulion, który posłuży do gotowania filetów z dorsza: Wszystkie składniki bulionu włożyć do garnka. Doprowadzić do wrzenia, zmniejszyć płomień i gotować przez 15 minut. Ponownie doprowadzić do wrzenia i natychmiast wyłączyć płomień. Włożyć rybę do bulionu. Dorsz wymaga krótkiego gotowania w niskiej temperaturze. Kiedy ryba łatwo dzieli się na płatki wyjąć ją łyżką cedzakową. Przecedzić bulion i odłożyć do późniejszego użycia. Przygotować sos beszamelowy. Rozpuścić masło w rondelku. Stopniowo dodawać mąkę, mieszając. Dodać 1 łyżkę posiekanej cebuli. Stopniowo, stale mieszając dolewać odłożony bulion. Powoli wlać mleko, mieszając. Powoli doprowadzić do wrzenia. dodać pomidory. Gdy sos jest gotowy dodać śmietanę, grzyby, plastry sera, sól i pieprz do smaku oraz szczyptę pieprzu cayenne. Ponownie doprowadzić do wrzenia, gotować parę minut, wciąż mieszając i odstawić z ognia. Jeśli sos jest zbyt gęsty można dodać nieco bulionu. Ugotować na parze razem brokuły i plastry czerwonej papryki. Ułożyć je wraz z dorszem w naczyniu do zapiekania, polać sosem. Udekorować plastrami sera, różyczkami brokułów, plasterkami papryki i posypać papryką w proszku. Zapiekać w piekarniku nagrzanym do 180 stopni C przez 15 minut aż ser się roztopi. Podawać z sałatą i grzankami czosnkowymi. 