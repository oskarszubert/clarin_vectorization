To już kolejny pudding ryżowy, który ugotowaliśmy w tym roku. Tak nam zasmakował ten poprzedni - pochodzący z Arabii Saudyjskiej, że postanowiliśmy go przygotować w nieco innej wersji. Notabene naszym zdaniem jeszcze smaczniejszej;-) Na dodatek cały czas nie możemy wyjść z podziwu jak z tak stosunkowo małej ilości ryżu może wyjść aż osiem dosyć sporych miseczek pysznego deseru;-) Przepis pochodzi ze strony AsiaRecipe.Com. Tybet: Himalajski pudding ryżowy / Khir SKŁADNIKI: 4 litry mleka, 2 szklanki śmietany kremówki, 1/2 szklanki masła, 1 szklanka ryżu basmati, 1 szklanka cukru, 5 - 6 ziarenek kardamonu, 1/4 szklanki startego kokosu, 1/4 szklanki złotych rodzynek, 1/2 szklanki podpieczonych orzechów nerkowca. Do dekoracji: 1/4 szklanki podpieczonych orzechów nerkowca.SPOSÓB WYKONANIA: W dużym rondlu lub głębokiej patelni rozgrzać masło, dodać ryż i smażyć 2 - 3 minuty. Wlać mleko, dodać śmietanę i cukier, doprowadzić do wrzenia. Zmniejszyć płomień i gotować mieszając przez 20 minut, aż ryż zmięknie. Dodać kardamon, kokos, rodzynki i orzechy, dokładnie wymieszać i gotować mieszając, aż ryż wchłonie cały płyn. Schłodzić w lodówce. Deser podawać posypany orzechami nerkowca. 