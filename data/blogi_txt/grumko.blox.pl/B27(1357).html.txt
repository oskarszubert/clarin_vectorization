Pierwszy raz łączyliśmy kurczaka z mango przy okazji angielskiej sałatki o nazwie kurczak koronacyjny. Tak nam wtedy zasmakowała, że z dużą przyjemnością przygotowaliśmy sobie na niedzielny obiad pieczonego kurczaka z mango. Obiektywnie musimy przyznać, że sałatka była nieco smaczniejsza, ale i to danie pozostawiło nam po sobie bardzo miłe wspomnienie;-) Przepis pochodzi ze strony recipes.wikia.com. Honduras: Kurczak glazurowany mango SKŁADNIKI: 1 kurczak w całości, 4 średnie mango - użyliśmy trzech owoców, 1 - 2 łyżeczek suszonego tymianku, 3 - 4 łyżek sherry, 3 roztarte ząbki czosnku, sól, pieprz. SPOSÓB WYKONANIA: Kurczaka natrzeć solą i pieprzem. Obrane mango zmiksować z tymiankiem, czosnkiem i sherry. Masą posmarować kurczaka i piec do miękkości w średnio nagrzanym piekarniku. 