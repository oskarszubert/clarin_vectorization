Można powiedzieć, że już tradycyjnie z wakacji w Grecji przywieźliśmy suszony bób;-) Tym razem wykorzystaliśmy go przygotowania maltańskiej sałatki o nazwie Bigilla. To zdecydowanie propozycja dla miłośników mocnych wrażeń, ale jeśli potraktuje się ją jako dodatek np. do hamburgerów śródziemnomorskich to wcale nie jest aż tak źle;-) Przepis pochodzi ze strony Maltese Tradition Recipes.   SKŁADNIKI: 45 dag suszonego bobu, 2 łyżeczki posiekanej natki pietruszki, 1 roztarty ząbek czosnku, 1 papryczka chili, kropla sosu Tabasco, 1 łyżka posiekanej świeżej mięty, 2 łyżki oliwy z oliwek. SPOSÓB WYKONANIA: Bób namoczyć na noc. Ugotować w osolonej wodzie. Z pozostałych składników przygotować sos. Wymieszać z ugotowanym bobem i podawać. 