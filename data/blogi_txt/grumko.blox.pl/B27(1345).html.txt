W czasie tegorocznej Wielkanocy białą kiełbasę postanowiliśmy podać na dwa różne sposoby. Pierwszy z nich, to przyjemnie chrupiąca sałatka, której głównym składnikiem oprócz kiełbasy są jajka. Polecamy i to nie tylko od święta;-) Przepis pochodzi z serwisu kobieta.pl i jest naszą czwartą propozycją przygotowaną w ramach Kuchni Wielkanocnej 2010. SKŁADNIKI: 20 dag białej kiełbasy, 2 jajka, strąk czerwonej papryki, garść roszponki - dodaliśmy mix sałat, mała strzępiasta sałata. SOS: pół szklanki majonezu, 2 łyżki jogurtu, łyżeczka chrzanu, sól, grubo mielony pieprz.SPOSÓB WYKONANIA: Kiełbasę gotuj 10 min na małym ogniu w małej ilości wody, ostudź, pokrój w ukośne plastry. Jajka ugotuj na twardo, ostudź, obierz, potnij na cząstki. Paprykę oczyść z nasion, umyj i osusz, pokrój na paseczki. Roszponkę i strzępiastą sałatę opłucz, osusz papierowym ręcznikiem, podziel na listki. Wymieszaj składniki na sos, przypraw solą. Do salaterki włóż listki sałaty i roszponki, kawałki kiełbasy, jajek, papryki, przemieszaj delikatnie. Polej sosem, oprósz świeżo zmielonym grubym pieprzem. 