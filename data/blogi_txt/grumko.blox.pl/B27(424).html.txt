Skoro greckie to i bardzo słodkie ciasto, a w tym przypadku o zapachu pomarańczowo - korzennym. Do przygotowania syropu - oprócz soku z jednej pomarańczy -  użyliśmy: szklankę wody, 30 dag cukru oraz kieliszek brandy. Właśnie dzięki nasączaniu syropem ciasto jest jest bardzo wilgotne i rozpływa się w ustach. Najlepiej smakuje z pomarańczami, które stanowią bardzo dobrą przeciwwagę dla słodkości ciasta. Przepis pochodzi ze strony kuchnia.tv.    SKŁADNIKI: szklanka drobno zmielonych orzechów włoskich, szklanka bułki tartej, 150 gramów cukru, 1/2 szklanki stopionego masła, proszek do pieczenia, szczypta roztartych goździków, 1 1/2 łyżeczki cynamonu, skórka otarta z pomarańczy, 4 jajka. Syrop: sok z 1 pomarańczy, cukier, łyżka brandy, woda.    SPOSÓB WYKONANIA: Wsypać do miski zmielone orzechy, bułkę tartą, cukier, goździki i cynamon. Dodać skórkę otartą z pomarańczy. Wlać stopione masło, wymieszać. Wbić jajka, wymieszać. Ciasto przełożyć do wysmarowanej masłem foremki. Piec w gorącym piekarniku 45 minut. Po wyjęciu jeszcze ciepłe ponakłuwać patyczkiem i polać syropem. Ciasto ma być nasączone syropem. Odstawić do wystygnięcia. Podawać udekorowane cząstkami pomarańczy. Syrop: Do rondelka wlać sok z pomarańczy, wodę, wsypać cukier, dodać łyżkę brandy. Mieszając, doprowadzić na średnim ogniu do wrzenia, zmniejszyć płomień i pogotować kolejne 5 minut. Odstawić do wystygnięcia. 