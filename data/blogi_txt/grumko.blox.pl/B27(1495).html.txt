Kolejny pomysł na smaczne danie rybne z dużą ilością warzyw oraz sera, który bardzo dobrze komponował się z resztą składników Przepis pochodzi ze strony recipeisland.com. Barbados: Ryba z warzywami i serem SKŁADNIKI: 30 dag filetów z lucjana czerwonego - użyliśmy filetów z dorsza, sok z cytryny, sól, pieprz, 2 łyżki oliwy z oliwek, 1 średnia posiekana cebula, pół szklanki posiekanej czerwonej papryki, pół szklanki pokrojonej w plasterki marchewki, 1 drobno posiekany ząbek czosnku, pół szklanki białego wytrawnego wina, 2 łyżki sera ricotta, 1 posiekany duży pomidor, 2 łyżki posiekanych oliwek.SPOSÓB WYKONANIA: Rybę natrzeć solą i pieprzem, skropić sokiem z cytryny i odstawić na 15 minut. Rozgrzać oliwę. Dodać cebulę, czerwoną paprykę, marchewkę i czosnek. Smażyć 10 minut. Dodać wino. Zagotować i wyjąć warzywa z patelni. Na patelni ułożyć filety z ryby. Przykryć i dusić 5 minut. Dodać pomidory i oliwki. Na wierzchu wyłożyć ser. Przykryć i gotować 3 minuty. Przełożyć na talerz. Podawać z przygotowanymi wcześniej warzywami. 