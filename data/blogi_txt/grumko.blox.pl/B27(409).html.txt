To chyba najczęściej zachwalana sałatka na kulinarnych stronach w internecie. W końcu przyszła nasza kolej, aby ją wypróbować. Skorzystaliśmy z przepisu pochodzącego z bloga Cudawianki w kuchni z tą małą różnicą, że majonez zastąpiliśmy sosem czosnkowym, co jak myślę jeszcze bardziej podniosło walory smakowe tej i tak bardzo dobrej sałatki.    SKŁADNIKI: jedna duża pierś kurczaka, dwie mniejsze cebule, mała kapusta pekińska, dwa ząbki czosnku, puszka kukurydzy, czerwona papryka, przyprawa gros, oliwa do smażenia. Sos: 1 duży jogurt naturalny, 3 łyżki majonezu, 5-8 ząbków czosnku, 1 łyżka ketchupu, sól, ostra papryka, woda    SPOSÓB WYKONANIA: Na patelni, na oliwie zeszklić cebule pokrojone w drobniutką kosteczkę. Następnie dorzucić do patelni pokrojona na mniejsze kawałki pierś z kurczaka i obtoczoną w przyprawie gyros. Smażyć do zarumienienia. Do miski wrzucić: poszarpaną w paseczki kapustę pekińską, pokrojona w kosteczkę paprykę, puszkę kukurydzy oraz posiekany czosnek. Wymieszać składniki. Dodać zawartość patelni, uprzednio odsączając tłuszcz z kurczaka na papierowym ręczniku. na koniec połączyć wszystko z kilkoma łyżkami sosu czosnkowego, który robi się przez połączenie wszystkich składników z wyciśniętym czosnkiem. 