Przypis pochodzi z Pyszny Blog SKŁADNIKI: 20 dag pomidorów, 12,5 dag mozarelli, 1 cebula, 2 ząbki czosnku, świeża bazylia, 6 jajek, łyżka mleka, olej, sól, pieprz  SPOSÓB WYKONANIA: Pomidory parzymy i obieramy ze skórki. Każdego pomidora kroimy w poprzek i usuwamy pestki. Oczyszczone pomidory kroimy w kostkę. Mozarellę osączamy z zalewy i również kroimy. Cebulę siekamy w drobną kostkę, z bazylii odrywamy liście i również drobno je siekamy. Jajka rozbełtujemy z łyżką mleka, dodajemy połowę bazylii. Na patelnię wylewamy trochę oleju, dodajemy rozgnieciony czosnek. Gdy olej się rozgrzeje dodajemy cebulę i pozostałą połowę bazylii ( trochę możemy zostawić do posypania gotowego omletu ). Podsmażamy aż się zeszkli. Dodajemy pomidory i połowę bazylii. Smażymy przez chwilę i wylewamy jajka. Smażymy na małym ogniu i po pięciu minutach dodajemy ser. Smażymy przez kolejne pięć minut. Wtedy zsuwamy omlet na talerz lub pokrywką od patelni i przewracamy na drugą stronę. Smażymy na drugiej stronie przez kolejne 5 minut. Po usmażeniu podajemy serową stroną do góry. 