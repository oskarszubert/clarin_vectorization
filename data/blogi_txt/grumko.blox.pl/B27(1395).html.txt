Lubimy imbir, ale jeszcze nigdy nie sprawdzaliśmy jak smakuje jako glówny składnik sosu. W nowej roli sprawdził się znakomicie, a sos serwowaliśmy z ryżem i rybą gotowaną na parze. Przepis pochodzi z serwisu islandflave.com. Gujana: Sos imbirowy SKŁADNIKI: 2 łyżki octu winnego, 2 łyżki drobno posiekanej cebuli, 6 dag cukru, 1 łyżka mąki kukurydzianej wymieszanej z odrobiną wody, 1 łyżka sosu sojowego, 3 dag świeżo startego imbiru, 125 ml wody, 4 plasterki pikli.SPOSÓB WYKONANIA: Wszystkie składniki za wyjątkiem mąki włożyć do rondelka i gotować przez 5 minut. Dodać mąkę i gotować na małym ogniu jeszcze przez kilka minut. 