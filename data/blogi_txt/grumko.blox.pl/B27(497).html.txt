W tym tygodniu zakupiliśmy kilka wydawnictw kulinarnych, a wśród nich znalazła się min. książka pt. "Smaki Grecji" wydawnictwa Parragon i to właśnie z niej pochodzi przepis na tego fajnego kurczaka. To nasza kolejna propozycja z okazji Zielonego tygodnia i chcieliśmy przy tej okazji uhonorować tym daniem nasze ulubione zioło jakim jest bazylia.  SKŁADNIKI: 4 filety z piersi kurczaka bez skóry, 10 dag miękkiego koziego sera, mały pęczek świeżej bazylii, sól i pieprz, 2 łyżki bazylii.   SPOSÓB WYKONANIA: Ostrym cięciem wykonać jedno długie nacięcie wzdłuż każdej piersi, a następnie ostrożnie otworzyć, aby zrobić małą kieszonkę. Do każdej kieszonki nałożyć porcję sera i dodać 3-4 listki bazylii. Zapiąć kieszonki drewnianymi szpilkami. Przyprawić mięso solą i pieprzem. Na patelni rozgrzać oliwę. Ułożyć piersi kurczaka i smażyć 15-20 minut, kilka razy ostrożnie obracając, aż nabiorą złocistej barwy i będą miękkie. Podawać ciepłe, przybrane listkami bazylii. 