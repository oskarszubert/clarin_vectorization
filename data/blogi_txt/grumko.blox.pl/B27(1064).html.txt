To trochę nietypowe ciasto, bo jak przyjrzycie się jego składnikom to nie znajdziecie w nich mąki. Nie stanowi to jednak problemu, gdyż ważniejsza w tym wypieku jest ogromna ilość słodkich i wilgotnych migdałów;-) Polecamy;-) Przepis na "Toucinho do Ceu" pochodzi ze strony kitchencaravan.com. SKŁADNIKI: pół szklanki wody, 1 i 1/4 szklanki cukru, 1/8 łyżeczki soli, 1 i 3/4 szklanki mielonych migdałów, 4 łyżki niesolonego masła w temperaturze pokojowej, 5 żółtek, 2 całe jajka, 1 łyżeczka ekstraktu migdałowego lub Amaretto, 1 łyżeczka startej skórki pomarańczowej.SPOSÓB WYKONANIA: Tortownicę o średnicy 25 cm wyłożyć papierem do pieczenia, natłuścić i posypać mąką. Piekarnik nagrzać do temperatury 150 stopni. W garnku wymieszać wodę, cukier oraz sól. Zagotowywać. Dodać migdały. Używając drewnianej łyżki cały czas mieszać, gotując na średnim ogniu. Gotować do zgęstnienia czyli aż powstanie pasta migdałowa. Zdjąć z ognia dodać masło i dokładnie wymieszać drewnianą łyżką. W misce ubijać żółtka z jajkami. Dodać je do masy migdałowej i dokładnie wymieszać. Dodać esencję i skórkę pomarańczową. Masę przełożyć do przygotowanej wcześniej tortownicy. Piec 30 - 35 minut do momentu kiedy masa się zetnie, a góra będzie średnio złotobrązowa. Wystudzić. Wyjąć z tortownicy. Zdjąć papier do pieczenia i pokroić na kawałki. Podawać w temperaturze pokojowej z kompotem truskawkowo - rabarbarowym i lekko słodką bitą śmietaną. 