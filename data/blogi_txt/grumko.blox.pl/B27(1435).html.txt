Smaczny sos, który tradycyjnie podaje się do peruwiańskich wołowych szaszłyków, które nazywają się anticuchos. Przepis pochodzi z książki The Exotic Kitchens of Peru/Copeland Marks 1999.  Peru: Sos z pieczonej żółtej papryki SKŁADNIKI: 1 duża żółta papryka o wadze ok. 25 dag, 1/4 szklanki posiekanej cebuli dymki, 2 łyżki białego octu winnego, 1 łyżka wody, 1 łyżka oleju, 1 łyżka soku z limonki, 1 łyżeczka mielonego kuminu, 1 łyżeczka mielonej Aji Amarillo lub ostrej papryki, pół łyżeczki kurkumy, 1/4 łyżeczki soli, 1/4 łyżeczki pieprzu, 1 roztarty ząbek czosnku.SPOSÓB WYKONANIA: Z papryki usunąć gniazda nasienne. Upiec, obrać ze skórki i zmiksować z resztą składników. 