Zanim zacząłem przygotowywać się do naszej kolejnej blogowej zabawy to sądziłem, że będzie zdecydowanie łatwiej o przepisy z bananami. Nie mam tu na myśli receptur na desery czy wypieki, bo tych jest bardzo dużo, ale chodziło mi o dania tzw. wytrawne, które bardzo lubimy w czasie takich akcji testować. Tak więc tym razem będzie u nas bardziej słodko, ale obiecuję, że pojawi się również kilka dań z mięsem i wędlinami w roli głównej;-) Na początek Bananowej kuchni przygotowaliśmy prosty i bardzo smaczny koktajl. Przepis znalazłem na blogu kuchareczka.blox.pl. SKŁADNIKI: 1 mały banan, 1 duże kiwi, 150 ml jogurtu naturalnego, pół szklanki mleka, łyżka miodu, łyżka soku z cytryny, lód - kilka dużych kostek.    SPOSÓB WYKONANIA: Banana i kiwi pokroić na duże cząstki i wrzucić do blendera. Dolać jogurt, mleko, miód i sok z cytryny. Wrzucić kostki lodu i zmiksować wszystko na gładki i puszysty napój.. 