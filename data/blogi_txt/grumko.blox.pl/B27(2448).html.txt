Tajlandia: Kokosowa zupa z kurczaka ŹRÓDŁO: FoodNetwork.Ca. SKŁADNIKI: 4 szklanki wody, 3 szklanki świeżego szpinaku, 20 dag groszku, 15 dag makaronu ryżowego, 1 łyżka oleju canola, 1/4 szklanki posiekanych szalotek, 2 łyżeczki czerwonej pasty curry, 1 i pół łyżeczki przyprawy curry w proszku, pół łyżeczki mielonej kurkumy, pół łyżeczki mielonej kolendry, 2 posiekane ząbki czosnku, 6 szklanek bulionu z kurczaka, 1 puszka mleczka kokosowego, 2 i pół szklanki ugotowanego i podzielonego na cząstki mięsa z piersi kurczaka, pół szklanki posiekanej cebuli dymki, 2 łyżki cukru, 2 łyżki sosu rybnego, pół szklanki posiekanej świeżej kolendry, 4 małe posiekane papryczki chili. SPOSÓB WYKONANIA: Zagotować 4 szklanki wody. Dodać szpinak i groszek. Gotować 30 sekund. Wyjąć warzywa i przełożyć je do dużej miski. Do wody dodać makaron i gotować 3 minuty. Odcedzić i dodać do warzyw. Rozgrzać olej i dodać szalotki, pastę curry, przyprawę curry, mieloną kurkumę, mieloną kolendrę i czosnek. Smażyć przez minutę mieszając. Wlać bulion, zagotować. Dodać mleczko kokosowe i gotować 5 minut. Do zupy dodać kurczaka, cebulę, cukier, sos rybny i gotować przez 2 minuty. Zupą zalać warzywa z makaronem. Dodać kolendrę i papryczki chili. 