Czekoladowo-migdałowy sernik bez pieczenia ŹRÓDŁO: CookRecipes.Com SKŁADNIKI: 2 szklanki pokruszonych wafelków waniliowych, 1 szklanka podpieczonych, posiekanych migdałów, pół szklanki cukru, pół szklanki rozpuszczonego masła, 7 g żelatyny, pół szklanki mleka, 2 szklanki półsłodkich chipsów czekoladowych - u nas po 100g czekolady gorzkiej i mlecznej, 240 g serka kremowego, pół szklanki kwaśnej śmietany, pół łyżeczki ekstraktu migdałowego, pół szklanki śmietany kremówki.  SPOSÓB WYKONANIA: Wymieszać wafelki waniliowe, migdały, cukier i masło. Masą wyłożyć dno i boki tortownicy o średnicy ok. 22 cm, ugnieść. W rondelku podgrzać mleko. Żelatynę dodać do gorącego mleka, mieszać do rozpuszczenia. Do innego rondla włożyć pokruszoną czekoladę. Rondel ten umieścić w kąpieli wodnej, na małym ogniu. Mieszać czekoladę do rozpuszczenia. Zdjąć z ognia i wmieszać serek i kwaśną śmietanę. Mieszać do połączenia, a następnie dodać mleko i ekstrakt migdałowy. Całość wymieszać na gładką masę. Ubić kremówkę, dodać do przygotowanej masy, wymieszać i całość przełożyć na przygotowany spód. Chłodzić w lodówce przez min. 3 godziny. 