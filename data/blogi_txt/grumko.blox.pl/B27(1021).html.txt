Będąc na wakacjach w Oropesie Del Mar wybraliśmy na całodniową wycieczkę do parku wodnego. Mieści się on w miejscowości Benicassim, którą pewnie część z Was kojarzy z odbywającym się tam od kilku lat festiwalem muzyki rockowej. Dotrzeć do Benicassim jest bardzo łatwo ponieważ miasteczko leży przy głównej drodze prowadzącej do Walencji wzdłuż wybrzeża, a podróż spod naszego apartamentu zajęła nam tylko jakieś pół godziny. Był to pierwszy park wodny jaki w życiu odwiedziliśmy i zachwycił nas od pierwszego zjazdu do wody;-) Atrakcji jest tam co nie miara, a wszystkich chętnych zapraszam na oficjalną stronę parku. Z tego co widziałem pojawiła się tam nowa zjeżdżalnia, która wygląda jak wąż, a nazywa się La Boa;-) Próbowaliśmy już hiszpańską zupę migdałową, a że nam bardzo smakowała to z ogromną przyjemnością ugotowaliśmy zupę z orzechów laskowych, która ma bardzo fajny i oryginalny smak. Przepis pochodzi ze strony Spanish Recipes from La Tienda i jest również naszą czwartą i ostatnią propozycją w Letnim Festiwalu Zupy.SKŁADNIKI: 4 i pół szklanki bulionu z kurczaka, 10 dag orzechów laskowych, 3 pory, pół cebuli, 6 łyżek oleju, sól, pieprz, 4 łyżki śmietany, szczypiorek oraz posiekane orzechy do dekoracjiSPOSÓB WYKONANIA: Orzechy upiec i zmiksować na proszek. Posiekać cebulę i pory. Podsmażyć na oleju. Kiedy zmiękną dodać orzechy. Chwilę przesmażyć razem i zalać bulionem. Gotować 10 minut. Zmiksować, dodać śmietanę. Doprawić solą. Podawać w szklankach z posiekanymi orzechami i szczypiorkiem. 