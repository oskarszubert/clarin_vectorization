To pierwsze ptysie jakie do tej pory zrobiliśmy, więc byliśmy mimo wszystko mocno zdziwieni, że z stosunkowo twardej masy po usmażeniu wyszły bardzo puszyste kulki;-) Po lekkim nadgryzieniu ich środek był pusty i bardzo łatwo można go było nadziewać salsą. Do przygotowania ptysi użyliśmy wyrazistego w smaku sera Grana Padano, a salsa była rzeczywiście bardzo ostra, więc ten zestaw to zdecydowanie propozycja dla miłośników mocnych wrażeń;-) Przepis pochodzi z książki "Smaki Hiszpanii" Wydawnictwa Parragon.    SKŁADNIKI: 70 g (pół szklanki) mąki uniwersalnej, 50 ml (1/4 szklanki) oliwy, 150 ml wody, 2 jajka roztrzepane, 55 g (pół szklanki) zmielonego sera np. manchego, parmezan, cheddar, gouda lub gruyere, pół łyżeczki mielonej papryki, sól, pieprz, olej kukurydziany do głębokiego smażenia. Salsa: 2 łyżki oliwy, 1 mała cebula drobno pokrojona, 1 ząbek czosnku, wyciśnięty, POMIDORY: 40 dag pokrojonych z puszki, 1 łyżka przecieru pomidorowego, odrobina wytrawnego białego wina, 1/4 - 1/2 suszonych płatków czerwonej papryki, kropla sosu tabasco, szczypta cukru, sól i pieprz .   SPOSÓB WYKONANIA: Przygotowanie salsy: rozgrzać oliwę na patelni, dodać cebulę i smażyć aż zmięknie, ale nie zbrązowieje. Dodać czosnek i smażyć jeszcze przez 30 sekund. Dodać wino i zagotować na małym ogniu, a następnie dodać pozostałe składniki salsy. Pozostawić bez przykrycia na ogniu, aż powstanie gęsty sos. Odstawić do chwili podania potrawy. W tym czasie przygotować serowe ptysie. Przesiać mąkę na talerz. Wlać do garnka oliwę oraz wodę i wolno zagotować. Zaraz potem zdjąć garnek z oliwą i szybko wsypać mąkę. Za pomocą drewnianej łyżki dobrze ubić mieszaninę, aż będzie miała gładką konsystencję i zacznie odklejać się od ścian garnka. Studzić garnek przez 1-2 minuty i po trochu dodawać jajka, energicznie ubijając mieszaninę, a by pozostała sztywna. Dodać ser i paprykę, doprawić do smaku solą oraz pieprzem i wszystko dobrze wymieszać. Smażenie ptysiów.: rozgrzać olej kukurydziany do 180-190 stopni w naczyniu do głębokiego smażenia. Wrzucać łyżeczką kolejne porcje przygotowanej mieszaniny do oleju i smażyć przez 2-3 minuty, odwracając raz, aż staną się złote i chrupiące. Ptysie powinny unosić się na powierzchni oleju i napęcznieć. Osuszyć dobre na papierowym ręczniku i podawać na gorąco wraz z ognistą salsą. 