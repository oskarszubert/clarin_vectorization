W pierwszym tegorocznym wpisie   obiecaliśmy Wam inne wariacje na temat pilawu, więc oto pierwsza z nich. Szczerze mówiąc nie spodziewaliśmy po tym daniu niczego nadzwyczajnego, ale jak to czasem bywa, efekt zdecydowanie przerósł nasze oczekiwania!! Świetny deser, a najlepiej przekonać się o tym samemu;-) Przepis pochodzi ze strony RecipesWikia.Com. Kazachstan: Pilaw na słodko / Chrov plav SKŁADNIKI: 1 szklanka nieugotowanego ryżu, 1/4 szklanki posiekanych migdałów, 2 łyżki rodzynek, 2 łyżki czarnych porzeczek - dodaliśmy suszone żurawiny, 6 posiekanych suszonych śliwek, 3 łyżki posiekanych daktyli, 4 łyżki masła, 1/4 szklanki posiekanych suszonych moreli, 1 łyżka miodu, 2 szklanki gorącej wody. SPOSÓB WYKONANIA: Na maśle przesmażyć owoce oraz migdały. Dodać miód, ryż oraz wodę. Przykryć i gotować na małym ogniu ok. 25 minut. Podawać na ciepło. 