Mango to owoc, który ze względu na smak oraz możliwości jego zastosowania w kuchni, bardzo nas frapuje. Ponieważ jest bardzo popularne na Jamajce, to skorzystamy z okazji i w ciągu kilku najbliższych dni zaprezentujemy Wam trzy dania z jego wykorzystaniem. Na początek mango w stanie surowym, które wraz z rumem, cukrem oraz sokiem z limonki stanowi nadzienie podpiekanych naleśników. Nam smakowało;-) Przepis pochodzi ze strony recipeisland.com. Jamajka: Naleśniki z mango SKŁADNIKI: Ciasto: pół szklanki mąki, 1/4 szklanki mleka, 2 duże jajka, półtorej łyżki rozpuszczonego masła, pół łyżeczki cukru. Farsz: 2 owoce mango pokrojone w kostkę, 2 łyżki soku z limonki, 1 łyżka cukru, 1/4 szklanki białego rumu, 1 łyżka rozpuszczonego masła. SPOSÓB WYKONANIA: Wymieszać mango, sok z limonki, cukier oraz rum. Odstawić. Zmiksować składniki ciasta. Przykryć folią i odstawić na godzinę. Usmażyć naleśniki. Złożyć je w ćwiartki i ułożyć na papierze do pieczenia. Posmarować rozpuszczonym masłem i piec przez 10 minut w temperaturze 200 stopni do zbrązowienia. Każdy naleśnik nadziać farszem z mango. Podawać posypane cukrem pudrem. 