Dziś polecamy Wam dwa dania na słodko;-) Pierwsze z nich przypomina nasze rodzime leniwce, ale różnica jest taka, że w przypadku Domalak Baursak cukier dodaje się do masy od razu, no i poza tym po ugotowaniu kluski panieruje się i smaży. Obiektywnie trzeba przyznać, że całkiem nieźle to smakuje;-) Przepis pochodzi ze strony RecipesWikia.Com. Kazachstan: Smażone kluski serowe / Domalak Baursak SKŁADNIKI: 400 ml twarogu, 200 ml mąki, 3 jajka, 2 łyżki masła, 1 łyżka cukru, 1 łyżeczka soli, 200 ml kwaśnej śmietany, 200 ml drobnego cukru, 100ml oleju do smażenia.SPOSÓB WYKONANIA: Twaróg przecisnąć przez sitko. Dodać jajka, cukier, sól, mąkę oraz rozpuszczone masło. Wyrobić ciasto. Uformować wałek o grubości palca. Pokroić na kawałki o wadze ok. 25 g - my ciasto nabieraliśmy łyżką i kładliśmy na gotującą się wodę. Ugotować w wodzie na półtwardo. Osączyć, panierować w mące i smażyć na oleju na złoty kolor. Podawać polane kwaśną śmietaną i posypane cukrem. 