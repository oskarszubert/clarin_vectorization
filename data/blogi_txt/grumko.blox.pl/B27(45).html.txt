SKŁADNIKI: oliwa i masło do smażenia (0,25 kostki), 1 duża cebula, drobno posiekana, sól, pieprz, 4 duże porcje kurczaka, 1 kg szpinaku (najlepiej całe liście, ale ewent. może też być siekany, mrożony lub świeży). SOS: 3 jajka, 3 łyżki mąki, sok z 1 cytryny  SPOSÓB WYKONANIA:W dużej brytfannie topimy masło razem z oliwą. Smażymy na nim kurczaka ze wszystkich stron i dodajemy cebulę. Kiedy cebula zmięknie, dolewamy szklankę wody, doprawiamy solą i pieprzem. Doprowadzamy do wrzenia, przykrywamy i dusimy ok. pół godziny. Świeży szpinak wkładamy do wrzątku na 2-3 minuty, mrożony tylko rozmrażamy i odcedzamy. Dodajemy do kurczaka i dotujemy ok. 15 minut. Jednocześnie przygotowujemy sos, ubijając jajka na delikatną piankę. Do jajek dodajemy stopniowo sok z cytryny i dosypujemy mąkę. Kiedy składniki się połączą w jednorodny sos, dajemy powoli kilka łyżek gorącego sosu z kurczaka. Zdejmujemy kurczaka z ognia, dodajemy sos cytrynowy i mieszamy dokładnie. Po dodaniu sosu kurczak nie powinien się już ponownie zagotować, żeby sos się nie ściął. Podajemy z ryżem. 