Jedną z naszych ulubionych zup jest grochówka z pomidorami. Zestawienie smaków może trochę dziwne, ale jakże smaczne. Wczoraj okazało się, że połączenie słodkich buraków i kwaskowatych pomidorów to również bardzo dobra kombinacja, którą polecamy Wam do wypróbowania. Myślę, że będziecie równie zadowoleni jak my. Przepis pochodzi z Galerii Potraw. SKŁADNIKI: 6 małych buraczków, startych na grubej tarce, albo pokrojonych w drobną kostkę, łyżka oliwy z oliwek, 1 cebula, posiekana, puszka pomidorów, 1 l wywary warzywnego, 2 ząbki czosnku, sól, pieprz, świeży tymianek, ocet balsamiczny, jogurt naturalny, feta, szczypiorek, dymka.    SPOSÓB WYKONANIA: Cebulę zeszklić na oliwie, dodać buraki i chwilę smażyć. Wlać pomidory i wywar warzywny. Gotować 10 min. Zupę zmiksować, doprawić solą, pieprzem, octem balsamicznym. Wcisnąć czosnek, wrzucić listki tymianku. Podawać polane jogurtem, posypane pokruszoną fetą i szczypiorkiem, lub dymką. 