Kolejna lekka i w miarę zdrowa propozycja obiadowa;-) Jeśli chodzi o grzyby to dodaliśmy 25 dag pieczarek oraz garść suszonych. Tym sposobem zachowaliśmy fajną konsystencję i nie straciliśmy aromatu leśnych grzybów;-) Przepis pochodzi z travelforum.    SKŁADNIKI: 3 marchewki, 1 brokuł, 2 cebule, 4 ziemniaki, 500 g leśnych grzybów (świeżych, mrożonych lub dwie garście suszonych), 100 ml śmietany, 200 g tartego żółtego sera, tłuszcz do smarowania naczyń, suszony majeranek i tymianek, sól, pieprzSPOSÓB WYKONANIA: Warzywa umyć, obrać. Marchewki pokroić w grube plastry, ziemniaki w sporą kostkę, brokuł podzielić na różyczki. Do garnka do niewielkiej ilości wrzątku wrzucić marchewkę i ziemniaki i gotować przez ok. 15 minut. Na pięć minut przed końcem gotowania dodać brokuły. Warzywa odsączyć. W tym czasie oczyszczone i umyte grzyby pokroić na małe kawałki. Włożyć do rondla na nieco rozgrzany olej (ok. 1 łyżki). Podlać 2 łyżkami wody i dusić pod przykryciem na niewielkim ogniu, często mieszając przez ok. 15 minut. Dodać suszone zioła (tymianek, majeranek), sól i pieprz i dusić następne kilka minut. Następnie zdjąć z ognia i trochę wystudzić, wlać wymieszaną z solą śmietanę. Warzywa odcedzić, cebulę pokroić w cieniutkie talarki. Wrzucić do nasmarowanych tłuszczem czterech naczyń do zapiekania, w którym będą podawane. Zalać sosem i posypać startym serem. Zapiekać przez 20 minut w temperaturze 200 stopni. 