Na zakończenie tematu kulinariów wielkanocnych przedstawiamy przepis na pyszny sernik czekoladowo - pomarańczowy!  Bardzo lubimy to połączenie smaków, a jednym z naszych ulubionych deserów jest hiszpańskie ciasto czekoladowo - pomarańczowe. Jeśli chodzi o sernik to spód przygotowaliśmy z 25 dag wafelków, no i oczywiście odpowiednio zwiększyliśmy ilość masła. Polecamy miłośnikom serników i nie tylko!;-) Przepis na sernik pochodzi z serwisu My Recipes jest naszą jedenastą propozycją przygotowaną w ramach Kuchni Wielkanocnej 2010.  SKŁADNIKI: 2/3 szklanki zmiksowanych wafelków czekoladowych, półtorej łyżki rozpuszczonego masła, pół kilograma serka wiejskiego, 25 dag serka kremowego, 2 duże jajka, 2 duże białka, szklanka cukru, 3/4 szklanki niesłodzonego kakao, 1/4 szklanki likieru lub soku pomarańczowego, 2 łyżeczki startej skórki z pomarańczy, 1/3 szklanki posiekanej półsłodkiej czekolady.SPOSÓB WYKONANIA: Wafle wymieszać z masłem i wyłożyć nimi tortownicę o średnicy 25 cm. Piec w temperaturze 160 stopni przez 10 - 12 minut. W międzyczasie wymieszać mikserem, oba serki, jajka i białka. W dużej misce wymieszać kakao z cukrem. Dodać masę serową, likier i skórkę z pomarańczy. Czekoladę rozpuścić w mikrofali lub na parze i dokładnie wymieszać z masą serową. Przełożyć do tortownicy. Piec ok. 45 minut w temperaturze 160 stopni. Po ostudzeniu dobrze schłodzić w lodówce. 