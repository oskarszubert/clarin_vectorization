Mimo, że musieliśmy zastąpić zamiennikami dwie przyprawy, których niestety nie udało nam się kupić, to uważamy, że jest to jeden z najsmaczniejszych sposobów na kurczaka jaki mieliśmy okazję kiedykolwiek przygotować!! Przepis pochodzi ze strony Indo.Com.  Indonezja: Grillowany kurczak na żółto SKŁADNIKI: 1 kurczak podzielony na 4 porcje, 1 rozgnieciony kawałek trawy cytrynowej, 3 łyżki oleju, 3 listki limonki kafir (dodaliśmy suszone), 2 goździki, 2 rozgniecione ziarna kardamonu, pół litra gęstego mleka kokosowego, 1 kawałek asam gelugur - dodaliśmy pół łyżeczki tamaryndu. Przyprawy: pół łyżeczki kuminu, 1/4 łyżeczki anyżu, 1/4 łyżeczki gałki muszkatołowej, 3 łyżeczki kolendry, 1 łyżeczka pieprzu, 2 łyżeczki posiekanego imbiru, 2 łyżeczki posiekanej kurkumy, 1/4 łyżeczki posiekanego galangalu, 5 podpieczonych owoców tunga molukańskiego - dodaliśmy 10 orzechów nerkowca, 5 ząbków czosnku, 8 szalotek, 1 łyżka soli. SPOSÓB WYKONANIA: Przyprawy zmielić. Rozgrzać olej i przesmażyć na nim przyprawy, trawę cytrynową, listki limonki kafir, goździki i kardamon. Dodać kurczaka. Smażyć kilka minut, a następnie dodać mleczko kokosowe oraz asam gelugur. Dusić do momentu aż sos zgęstnieje oraz kurczak będzie na wpół miękki. Wyjąć mięso z sosu i grillować. Smarując sosem. Podawać z resztą sosu. 