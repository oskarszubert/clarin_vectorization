Uganda: Kurczak ugandyjski ŹRÓDŁO: Celtnet.Org.Uk. SKŁADNIKI: 1,5 kg kawałków kurczaka, 2 łyżeczki soli, pół łyżeczki mielonego pieprzu, 100 g masła, 100 g posiekanej cebuli, 600 ml bulionu z kurczaka, 150 ml masła orzechowego, 2 żółtka; do podania: 6 łyżek posiekanej natki pietruszki. SPOSÓB WYKONANIA: Kawałki kurczaka doprawić solą i pieprzem. Na dużej patelni rozpuścić masło, następnie dodać kawałki kurczaka i cebulę. Przykryć i gotować na jak najmniejszym ogniu, dodając partiami bulion, by uniknąć przywierania mięsa, tak, by zużyć cały bulion. Po 15 minutach gotowania odlać 100 ml bulionu, wymieszać go z masłem orzechowym i całość przelać do naczynia z kurczakiem. Zagotować na dużym ogniu, po czym zmniejszyć płomień na minimalny. Odlać 100 ml bulionu, nieco przestudzić, po czym wmieszać żółtka i ponownie wlać do naczynia z kurczakiem. Gotować na minimalnym ogniu do miękkości kurczaka. Podawać z ryżem lub kaszką kukurydzianą. Udekorować posiekaną natką pietruszki. 