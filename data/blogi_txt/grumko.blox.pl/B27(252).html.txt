Coś dla miłośników chrupiących, słodkich migdałów;-) Przepis pochodzi z miesięcznika Kuchnia - numer styczeń 1996r.. SKŁADNIKI: 30 dag migdałów, 30 dag cukru, 2 łyżki miodu, 1 zapach waniliowy, 1/3 łyżeczki oleju.    SPOSÓB WYKONANIA: Migdały sparzyć, osączyć, obrać ze skórki, wysypać na blachę wstawić na 10 minut do piekarnika nagrzanego do 190 stopni, a następnie wyłączonego (migdały powinny się wysuszyć, aby były chrupiące, ale nie powinny się zrumienić). Do garnka wsypać cukier, dodać miód, zapach waniliowy i kilka kropel wody. Podgrzewać na bardzo małym ogniu, aż syrop zrobi się gęsty i lekko ściemnieje (nie może się przypalić). Do gorącego syropu wrzucać po kilka migdałów, delikatnie mieszając aby się nie połamały. Masa musi być elastyczna i ciągnąca się. Ciepłą masę wylać na posmarowaną olejem deskę - fajansową, szklaną lub plastykową. Uformować nożem prostokąt i pozostawić do wystygnięcia. Kiedy tylko nugat ostygnie (mniej więcej po 2 godzinach), pokroić go w paski. Po dłuższym czasie może się kruszyć i łamać podczas krojenia. 