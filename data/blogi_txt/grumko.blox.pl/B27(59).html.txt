SKŁADNIKI:1/3 szklanki masła lub margaryny, 25 dag wątróbek z kurczaka, 10 dag wędzonego boczku pokrojonego w plasterki, 1 drobno posiekana cebula, 1 ząbek czosnku, niepełna szklanka mąki, 2 szklanki soku pomidorowego, 1 łyżka koncentratu pomidorowego, 1 łyżeczka suszonej bazylii, 1 łyżeczka cukru, sól i świeżo zmielony czarny pieprz. Ciasto: 2/3 szklanki wody, 2 jajka, pół szklanki startego sera cheddar, 2 łyżki bułki tartej. SPOSÓB WYKONANIA: W garnku rozpuszczamy 2 łyżki masła lub margaryny. Na gorący tłuszcz wrzucamy wątróbki, boczek, posiekaną cebulę i czosnek. Podsmażamy przez 4 minuty. Dodajemy 1 szklanki mąki i dusimy przez minutę, mieszając. Zdejmujemy z ognia i dodajemy sok pomidorowy, koncentrat, bazylię, cukier, odrobinę soli z pieprzem. Dokładnie mieszamy. Ponownie wstawiamy na ogień doprowadzając do wrzenia, dusimy przez 2 minuty mieszając i odstawiamy do wystygnięcia. Resztę mąki mieszamy z łyżeczką soli. Do garnka wlewamy wodę i dodajemy pozostałe masło lub margarynę. Podgrzewamy do rozpuszczenia tłuszczu i dodajemy mąkę. Dokładnie mieszamy i studzimy. Ciągle mieszając dodajemy jajka. Powstałą masą wykładamy na dno lekko natłuszczonego, płytkiego naczynia do zapiekania. Na ciasto wykładamy duszone wątróbki z dodatkami i posypujemy serem z bułką tartą. Pieczemy 35 minut w piekarniku nagrzanym do 200 stopni. Po upieczeniu posypujemy posiekaną natka pietruszki i podajemy na gorąco z fasolką szparagową. 