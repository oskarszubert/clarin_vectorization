Francja: Ciasto Beaumes-de-Venise z winogronami ŹRÓDŁO: Epicurious.Com. SKŁADNIKI: olej, 1 i 1/2 szklanki mąki, 1 łyżeczka proszku do pieczenia, 1 łyżeczka soli, 1/4 łyżeczki sody oczyszczonej, 3/4 szklanki plus 2 łyżki cukru, 8 łyżek masła w temp. pokojowej, 3 łyżki oliwy z oliwek, 2 duże jajka, 1 łyżeczka startej skórki z cytryny, 1 łyżeczka startej skórki z pomarańczy, 1 łyżeczka ekstraktu waniliowego, 1 szklanka wina Beaumes-de-Venise lub innego wina typu Muscat, 1 i 1/2 szklanki czerwonych bezpestkowych winogron. SPOSÓB WYKONANIA: Piekarnik rozgrzać do temp. 200 C. Tortownicę o średnicy 25 cm wysmarować olejem. Spód wyłożyć papierem do pieczenia, który następnie posmarować olejem. Przesiać mąkę do miski, dodać 3 kolejne składniki. W dużym naczyniu zmiksować 3/4 szklanki cukru, 6 łyżek masła i 3 łyżki oliwy na gładką masę. Wmieszać jajka, skórki z obu cytrusów i wanilię. Stopniowo dodawać mąkę na przemian z winem, miksując po każdym dodaniu tylko do uzyskania gładkiej konsystencji. Ciasto przełożyć do przygotowanej formy, wyrównać wierzch, na wierzch wyłożyć winogrona. Piec, aż wierzch się zestali, tj. ok. 20 minut. Następnie posmarować wierzch ciasta 2 łyżkami masła i posypać 2 łyżkami cukru. Piec do zezłocenia i momentu, gdy patyczek włożony w ciasto wychodzi czysty, tj. jeszcze ok. 20 minut. Wyjąć z piekarnika, chłodzić w formie, na kratce przez 20 minut. Zdjąć boki tortownicy i podawać ciepłe lub w temperaturze pokojowej. 