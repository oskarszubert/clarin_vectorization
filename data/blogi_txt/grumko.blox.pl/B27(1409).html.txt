Milanesa to popularny w Ameryce Południowej sposób przygotowywania dań, który polega na maczaniu mięsa lub ryby w rozkłóconym jajku, a następnie panierowaniu w bułce tartej doprawionej solą, pieprzem, czosnkiem lub natką pietruszki. Tak przygotowane porcje smaży się później na oleju lub maśle. Ten sposób przygotowywania potraw przywieźli ze sobą do Ameryki emigranci, co znalazło odzwierciedlenie również w nazwie;-) Nasze milanesa przygotowaliśmy z kurczaka, a jedliśmy je z dodatkiem salsa salu. Przepis pochodzi ze strony Uruguayan Food. Urugwaj: Milanesa SKŁADNIKI: filety z wołowiny, kurczaka lub ryby o grubości pół centymetra, rozkłócone jajka, bułka tarta, czosnek, sól, olej. SPOSÓB WYKONANIA: Posiekać bardzo drobno czosnek. Wymieszać z jajkami i solą. Filety maczać w jajku i panierować w bułce. Smażyć na złoto na oleju. 