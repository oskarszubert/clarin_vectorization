Kolejne jednogarnkowe danie, w którym tym razem dominującą rolę odgrywają warzywa z ryżem, a wędzone mięso fajnie wzbogaca smak całości. Przepis pochodzi ze strony islandflave.com, a popołudniu zapraszamy na rybę po haitańsku. Haiti: Ryż z fasolą / Diri Et Pois Coles SKŁADNIKI: 2 szklanki długoziarnistego ryżu, 1 szklanka czerwonej fasoli, 1 posiekana cebula, 1 posiekana zielona papryka, 1 szklanki solonej wieprzowiny lub bekonu, 1 łyżka masła, 2 posiekane ząbki czosnku, 2 łyżki oleju, sól, pieprz. SPOSÓB WYKONANIA: Ugotować fasolę w 4 szklankach wody. Odcedzić, wodę zachować. Podsmażyć mięso, dodać cebulę, czosnek i paprykę. Dodać fasolę. Doprawić do smaku. Wlać wodę z gotowania fasoli. Zagotować. Dodać ryż i gotować 20 - 25 minut. 