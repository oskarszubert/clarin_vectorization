To kolejne po saloonie jednogarnkowe danie z Kataru, które nas zachwyciło. Ponieważ do jego przygotowania użyliśmy wołowiny, to czas gotowania mięsa nieco nam się wydłużył, ale mimo to na końcu otrzymaliśmy garnek pełen warzywno - mięsnych pyszności. Już po zrobieniu zdjęcia zorientowaliśmy się, że zapomnieliśmy o dodaniu fasolki szparagowej, więc w rzeczywistości danie jest o wiele bardziej gęste. Z fasolką oraz wszystkimi kromkami chleba thareed bardziej przypomina gęsty gulasz niż zupę. Gorąco polecamy!! Przepis pochodzi ze strony QatarVisitor.Com. Katar: ThareedSKŁADNIKI: pół kilograma jagnięciny pokrojonej w kostkę - dodaliśmy wołowinę, cukinie, ziemniaki, zielona fasolka, marchewki pokrojone na kawałki, 15 cienkich kromek chleba, 2 - 3 posiekane cebule, 2 - 3 posiekane pomidory, 2 przeciśnięte przez praskę ząbki czosnku, 1 opakowanie pasty pomidorowej, przyprawy (czarny pierz, imbir, kurkuma, kolendra, kardamon, cynamon), limonka, sól, 2 kostki rosołowe, ghee, ok. 6 szklanek wody.SPOSÓB WYKONANIA: Na 3 łyżkach rozgrzanego ghee podsmażyć cebulę z czosnkiem. Dodać przyprawy i skropić sokiem z limonki. Wymieszać. Dodać mięso, szczyptę soli, zagotować. Dodać pomidory, pastę pomidorową i kostki rosołowe. Podlać wodą, wymieszać. Dodać warzywa, gotować 15 minut. W naczyniu którym będziemy podać zupę wyłożyć kromki chleba. Zalać zupą i podawać. 