Pora na obiecany wczoraj przepis z wykorzystaniem domowej wersji dulce de leche. Mieliśmy do wyboru kilka pomysłów, ale ostatecznie zdecydowaliśmy się na sałatkę owocową, a przekonały nas do niej... miśki;-) Po prostu nie jedliśmy ich od wieków i naszła nas na nie wielka ochota;-) Jeśli chodzi o całość, to zgodnie uważamy, że jest to jedna z najpyszniejszych sałatek jakie do tej pory jedliśmy!! Wbrew pozorom wcale nie jest za słodka, a i owoce nie puszczają za dużo soku. To co się wydziela wspaniale łączy się z dulce de leche i oblepia każdy kawałek owoców, no i miśki;-) Nam sałatka najlepiej smakowała na drugi dzień. Gorąco polecamy!! Przepis pochodzi z serwisu Popular Traditional Argentina Food.  Argentyna: Sałatka owocowa z dulce de leche SKŁADNIKI: : 4 jabłka, 4 mandarynki, 4 brzoskwinie - użyliśmy z puszki, 4 banany, 4 pomarańcze, 1 papaja - pominęliśmy, słoik dulce de leche np. domowej roboty, 1 opakowanie żelków np. miśków.SPOSÓB WYKONANIA: Owoce obrać i pokroić na mniejsze kawałki. Przełożyć do dużej miski. Dodać dulce de leche i miśki. Schłodzić w lodówce. 