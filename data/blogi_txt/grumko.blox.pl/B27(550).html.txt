W oryginalnym przepisie występuje biały chleb tostowy. My jednak użyliśmy domowego wypieku pod nazwą Chleb tostowy o aromacie pizzy. Pasuje do tych tostów idealnie,  bo jakby nie było pomidory i zioła to fantastyczny dodatek do mozzarelli! Przepis na tosty podała na swoim blogu Adrijah.    SKŁADNIKI: biały chleb tostowy - 6 kromek, kulka mozzarelli (100g), 1 jajko, mąka, mleko, oliwa z oliwek.    SPOSÓB WYKONANIA: Z kromek chleba tostowego odkrawamy skórki (niekoniecznie), mozzarellę kroimy w plasterki. Jajko rozbijamy jak na jajecznicę. Między dwie kromki chleba wkładamy plasterek mozzarelli i sklejamy brzegi (można delikatnie brzegi kromek posmarować masłem, wtedy jest jeszcze łatwiej to zrobić). Zanurzamy te "pakieciki" w mleku, maczamy w roztrzepanym jajku, obtaczamy w mące i smażymy na rozgrzanej oliwie na rumiano. Odsączamy nadmiar tłuszczu na papierowym ręczniku. 