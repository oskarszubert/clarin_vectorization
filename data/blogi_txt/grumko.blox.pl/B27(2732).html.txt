Karaiby: Pstrąg z mango i imbirem ŻRÓDŁO: Caribbean / The Australian Women’s Weekly. Przepis inspirowany naszymi wakacjami w Paryżu i na Martynice na przełomie czerwca i lipca 2013r. Obszerną relację z tego wyjazdu znajdziecie po kliknięciu TUTAJ. SKŁADNIKI: 2 łyżki mąki, pół łyżeczki soli, pół łyżeczki pieprzu, 4 małe pstrągi (razem ok. 1,5kg), 2 średnie mango, obrane i pokrojone na kawałki, 3 posiekane ząbki czosnku, 1 łyżka posiekanego estragonu lub 2 łyżeczki suszonego, 1 średnia posiekana cebula, 2 posiekane pomidory, 2 łyżki tartego świeżego imbiru, 1 łyżeczka brązowego cukru, 1 szklanka bulionu rybnego, 50 g masła, 2 cebulki dymki posiekane na długie kawałki.  SPOSÓB WYKONANIA: Na talerzu wymieszać sól, pieprz i mąkę. Rybę panierować w przyprawionej mące. Zmiksować mango, czosnek, estragon, cebulę, pomidora, imbir, cukier i bulion. Odstawić. Na rozgrzanym maśle smażyć ryby z obu stron na złoty kolor. Trzymać w cieple. Na patelnię na której smażyła się ryba dodać sos z mango, zagotować i gotować 2 minuty. Ryby włożyć do sosu. Nakryć i dusić 15 minut raz obracając rybę. Rybę podawać polaną sosem z przybraniem z cebuli dymki. 