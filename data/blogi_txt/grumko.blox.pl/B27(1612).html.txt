Świetna zapiekanka, która swój niesamowity smak zawdzięcza połączeniu sosu pomidorowo - mięsnego z masą śmietanowo serową. Gorąco polecamy!! Przepis pochodzi z książki Joanny Futkowskiej i Marty Walęckiej - Zdroik pt. "Smaki Ameryki". Stany Zjednoczone: Zapiekanka Yankee Noodle Dandy SKŁADNIKI: pół kilograma mielonej wołowiny, 25 dag makaronu wstążki, słoiczek koncentratu pomidorowego (20 dag), 10 dag naturalnego serka homogenizowanego, szklanka gęstej kwaśnej śmietany, pół szklanki startego parmezanu, 2 opakowania sosu do spaghetti w proszku, ząbek czosnku, łyżka posiekanej natki, pół łyżeczki suszonego tymianku, sól, pieprz.SPOSÓB WYKONANIA: Makaron ugotować na półtwardo, osączyć, odstawić. Czosnek obrać, przecisnąć przez praskę. Na dużej patelni usmażyć wołowinę z czosnkiem, dodać pieprz. W misce wymieszać sos do spaghetti z 3 szklankami wody, koncentratem i tymiankiem, wlać do wołowiny, doprawić, doprowadzić do wrzenia, zmniejszyć gaz i dusić ok. 20 minut. W osobnym naczyniu zmieszać śmietanę, serek, ćwierć szklanki parmezanu i natkę. Rozgrzać piekarnik do 160 stopni. Do żaroodpornego naczynia wkładać warstwami: połowę makaronu, połowę sosu mięsnego, 2/3 masy śmietanowo - serowej, drugą połową makaronu, resztę sosu. Na środku położyć pozostałą masę śmietanowo - serową, całość posypać parmezanem. Zapiekać w piekarniku przez około 20 minut. 