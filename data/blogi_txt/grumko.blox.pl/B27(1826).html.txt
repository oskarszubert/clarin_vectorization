To danie na myśl przywodzi kuchnię meksykańską, ale skoro jada się takie wrapsy na Malediwach, to czemu nie mielibyśmy ich spróbować?;-) Przepis pochodzi ze strony MaldivianRecipes.Com. Malediwy: Wrapsy z mieloną wołowinąSKŁADNIKI: 1 zielona papryka, 2 cebule, 2 ząbki czosnku, 3 łyżki oleju z chili, 50 dag mielonej wołowiny, 5 łyżek sosu barbecue, 1 łyżka sosu chili, 25 dag kukurydzy, sól, 1 łyżeczka kuminu, 12 tortilli lub chlebków roti, 20 dag sera cheddar, 2 łyżki masła, do podania plasterki pomidorów i liście sałaty.SPOSÓB WYKONANIA: Paprykę pokroić w paski. Cebulę i czosnek posiekać. Rozgrzać olej i smażyć na nim cebulę, czosnek, paprykę i mięso. Po ok. 5 minutach dać sos barbecue i chili. Dodać kukurydzę. Chwilę przesmażyć. Doprawić kuminem. Rozgrzać piekarnik do 180 stopni. Tortille smarować farszem, posypać serem i składać na pół. Zapiekać ok. 25 minut. Podawać z plasterkami pomidorów i sałatą. 