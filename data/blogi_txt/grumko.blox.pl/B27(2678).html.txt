Francja: Cassoulet z pulpecikami z kaczki i białej kiełbasy ŻRÓDŁO: "Mała Paryska Kuchnia" Rachel Khoo. Przepis inspirowany naszymi wakacjami w Paryżu i na Martynice na przełomie czerwca i lipca 2013r. Obszerną relację z tego wyjazdu znajdziecie po kliknięciu TUTAJ. SKŁADNIKI: 30 dag boczku wędzonego, w kawałku, 5 dag suszonych na słońcu pomidorów, starannie wypłukanych, jeśli były w zaprawie z oleju, 3 dag suszonych borowików, 1,75 I zimnej wody, 2 łyżki przecieru pomidorowego, 1 łyżeczka brązowego cukru, 1 łyżeczka soli, pół łyżeczki pieprzu, 25 dag białej fasoli z puszki, odcedzonej i opłukanej, 2 marchewki, pokrojone w cienkie krążki, natka pietruszki do przybrania. Pulpeciki: 30 dag piersi z kaczki, bez tłuszczu i skóry, 1 ząbek czosnku, posiekany, pół cebuli, posiekanej, pół łyżeczki pieprzu, 30 dag białej kiełbasy, obranej ze skórki. SPOSÓB WYKONANIA: Do dużego garnka z wodą wrzucić boczek, pomidory i suszone grzyby. Doprowadzić do wrzenia, przykryć i gotować na wolnym ogniu przez 30 minut. Zdjąć z ognia, wyjąć boczek, pomidory i grzyby. W wywarze rozpuścić przecier pomidorowy, doprawić do smaku cukrem, solą i pieprzem. Przygotować pulpeciki: piersi z kaczki pokroić na kawałki i zmiksować z czosnkiem, cebulą i pieprzem na masę, która strukturą przypomina kiełbasę. Wymieszać rękami z białą kiełbasą i uformować kulki, na każdą przeznaczając 2 łyżki masy. Podgrzać bulion, wrzucić do niego fasolę i marchew. Gotować na wolnym ogniu 5 minut. W międzyczasie rozgrzać dużą patelnię do smażenia bez tłuszczu, wrzucić połowę pulpecików i smażyć przez 8- 10 minut, potrząsając co jakiś czas patelnią, żeby nie przywierały do dna. W ten sam sposób usmażyć drugą partię. Pulpeciki ułożyć w głębokich talerzach, zalać zupą i przybrać natką pietruszki. 