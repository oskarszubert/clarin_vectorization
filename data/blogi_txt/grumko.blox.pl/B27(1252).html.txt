Pod koniec 2009r., przy okazji wpisu o serniku z dulce de leche, obiecaliśmy Wam przepis na przygotowanie "mlecznego dżemu" w warunkach domowych. W literaturze przedmiotu znaleźliśmy dwa sposoby. Pierwszy z nich polega na gotowaniu na małym ogniu, przez dwie i pół do trzech godzin, 3 litrów mleka wymieszanego z 800 g drobnego cukru, 2 łyżkami esencji waniliowej i 2 łyżeczkami proszku do pieczenia. Jak widzicie jest to proces czasochłonny, więc sięgnęliśmy po drugi, znacznie łatwiejszy sposób. Jesteśmy z niego bardzo zadowoleni, a przygotowane w ten sposób dulce de leche smakuje inaczej niż popularna w naszym kraju masa krówkowa. Przepis pochodzi z serwisu Food in Every Country, a gotowy "dżem" użyliśmy do przygotowania sałatki owocowej z dulce de leche. Argentyna: Dulce de leche SKŁADNIKI: 1 puszka słodzonego mleka skondensowanego SPOSÓB WYKONANIA: Rozgrzać piekarnik do temperatury 210 stopni. Mleko wylać do naczynia do zapiekania. Naczynie przykryć folią. Naczynie umieścić w drugim naczyniu, które wcześniej wypełniamy wodą do wysokości 2,5 cm. Pieczemy przez godzinę - nam pieczenie zajęło godzinę i 15 minut. 