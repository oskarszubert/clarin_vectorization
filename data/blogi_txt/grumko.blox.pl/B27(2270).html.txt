Sałatka z mango i szprotek ŹRÓDŁO: "Moje Gotowanie" - kwiecień 2012 nr 4 (209). SKŁADNIKI: duża puszka szprotek lub sardynek w oleju, owoc mango, pół szklanki majonezu, 3 łyżki chrzanu, łyżka soku z cytryny, szczypta cukru, pół szklanki kwaśnej śmietany, nieduży por, kilka orzechów włoskich. SPOSÓB WYKONANIA: Szprotki osączamy. Mango obieramy i kroimy w cienkie plasterki. Na półmisku układamy na przemian szprotki i plasterki mango. Majonez mieszamy z chrzanem, sokiem z cytryny, cukrem i śmietaną. Polewamy sosem szprotki i mango. Białą część pora myjemy i kroimy w cienkie plasterki. Układamy na wierzchu. Orzechy kruszymy i posypujemy sałatkę. Podajemy z pieczywem. 