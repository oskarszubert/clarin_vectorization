Byłby to całkiem fajny przepis gdy nie ta ilość mąki. Może po prostu odwykliśmy od dodawania jej do mięsa mielonego i dlatego konsystencja tych kebabów zdecydowanie nie przypadła nam do gustu. Przyprawę biryani można kupić w sklepach np. internetowych albo przygotować sobie domowym sposobem według tego przepisu. Kebaby podawaliśmy z chlebem i hummusem. Przepis pochodzi ze strony Iraqi Recipes, a popołudniu zapraszamy na pyszne danie z bobem. Irak: Kebab z papryką i pomidorem SKŁADNIKI: 2 szklanki mielonej wołowiny, 1 duża drobno posiekana świeża papryka, 1 duży posiekany pomidor, 1 średnia posiekana cebula, 1 i 3/4 szklanki mąki, ok. 1 łyżeczki posiekanej natki pietruszki, 1 łyżeczka soli, biały lub czarny mielony pieprz, 2 roztarte ząbki czosnku, 1 łyżeczka przyprawy biryani, olej kukurydziany, opcjonalnie przyprawa curry.SPOSÓB WYKONANIA: Wymieszać mięso, paprykę, pomidor, cebule, czosnek oraz mąkę. Doprawić solą, pieprzem, natką oraz pozostałymi przyprawami. Dokładnie wymieszać i formować kotleciki. Smażyć kebaby na rozgrzanym oleju po ok. 5 minut z każdej strony. Wyjąć i osączyć z tłuszczu na papierowym ręczniku. Podawać jajko dodatek do zupy z soczewicy lub sałatką z sałaty. Można też podawać z pieczywem. 