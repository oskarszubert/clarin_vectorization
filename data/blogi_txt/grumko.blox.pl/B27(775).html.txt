Bardzo lubimy połączenie ziemniaków z kapustą, a gdy dodatkowo są zapieczone z boczkiem to smakują rewelacyjnie! Danie serwowaliśmy z polędwicą duszoną z selerem. Przepis pochodzi z książki Petera Trnka pt. "The Best of Czech Cooking". SKŁADNIKI: 8 średnich ziemniaków, pół główki zielonej kapusty, 4 plasterki boczku, 1 posiekana średnia cebula, 1 łyżka pokruszonego kminku, pół szklanki octu winnego.   SPOSÓB WYKONANIA: Kapustę drobno posiekać. Ziemniaki ugotować w mundurkach. Usmażyć boczek , dodać cebulę, kapustę i smażyć przez 2 - 3 minuty. Dodać kminek, ocet winny, sól i pieprz. Przykryć i dusić 20 minut. Piekarnik nagrzać do 200 stopni. Ugotowane ziemniaki pokroić w plastry i układać wraz z kapustą warstwami w naczyniu do zapiekania. Wstawić do piekarnika na 30 minut. 