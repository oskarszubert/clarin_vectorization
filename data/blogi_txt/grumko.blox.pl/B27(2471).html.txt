Mauritius: Kaszanka w sosie pomidorowym ŹRÓDŁO: Celtnet.Org.Uk. SKŁADNIKI: 50 dag kaszanki, 1 średnia posiekana cebula, 1 łyżka świeżych listków tymianku, posiekanych, 1 łyżeczka rozgniecionego czosnku, 1 łyżeczka startego świeżego imbiru, 45 dag krojonych pomidorów z puszki, 1 łyżeczka posiekanej natki pietruszki, 120 ml wody, sól i świeżo zmielony pieprz do smaku, 120 ml oleju. SPOSÓB WYKONANIA: Kaszankę pokroić w 2-centymetrowe plasterki. Rozgrzać olej i usmażyć na nim kawałki kaszanki, aż będą chrupiące z zewnątrz, ale uważając, żeby się nie rozpadły. Usmażone kawałki zdjąć z patelni i przełożyć na papierowy ręcznik, by odsączyć z nadmiaru tłuszczu. Zlać tłuszcz z patelni, po czym wlać ponownie 2 łyżki. Rozgrzać i dodać imbir, czosnek, cebulę i tymianek. Smażyć przez 5 minut. Dodać pomidory, wymieszać, całość razem gotować przez chwilę, następnie dodać kaszankę. Delikatnie wymieszać, uważając by kawałki kaszanki się nie rozpadły. Całość gotować na małym ogniu przez 5 minut. Potrawę podawać posypaną natką pietruszki. 