Bardzo prosty i smaczny deser. Zdecydowaliśmy się na niego, bo nie wiedzieć czemu skojarzył się nam ze zbliżającymi się świętami;-) Przepis pochodzi z książki "Kuchnia meksykańska" Wydawnictwa Parragon.    SKŁADNIKI: 4 mączne tortille, 3 łyżki mielonego cynamonu, 6-8 łyżek miałkiego cukru, olej roślinny do smażenia, lody czekoladowe do podania, cienkie paseczki skórki z pomarańczy do ozdoby.   SPOSÓB WYKONANIA: Używając ostrego nożyka lub nożyczek kuchennych, wykroić gwiazdy ze wszystkich tortilli. Wymieszać cukier z cynamonem. Rozgrzać mocno olej na dużej i płytkiej patelni. Smażyć gwiazdy z tortilli pojedynczo z obu stron aż się równo zezłocą z obu stron. Wyjąć z patelni i osączyć na ręczniki kuchennym. Obficie posypać mieszanką cukru z cynamonem. Podawać z lodami czekoladowymi, posypanymi paseczkami skórki z pomarańczy. 