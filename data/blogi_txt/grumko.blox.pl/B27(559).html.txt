Druga z sałatek, które przygotowaliśmy w ten weekend. Tym razem smakowała od samego początku. Pewnie temu, że nie było w niej jabłek;-) Przepis pochodzi z książeczki "Lubię gotować: Uczta sałatkowa".    SKŁADNIKI: 30 dag kiełbasy szynkowej - użyliśmy polędwicy sopockiej, 60 dag ziemniaków, 30 dag fasolki szparagowej, 2 cebule (15dag) - dodaliśmy czerwone, 1 pęczek rzodkiewek, 1 pęczek natki pietruszki, 1 pęczek szczypiorku, szczypta cukru, sól. Sos: 5 łyżek oleju, 3 łyżki ostrej musztardy, 3 łyżki octu winnego, 3 łyżki śmietany 18%, 2 żółtka, 1-2 łyżki soku z cytryny, sól, pieprz.    SPOSÓB WYKONANIA: Przygotować sos: musztardę połączyć z octem, olejem, śmietaną oraz żółtkami i starannie wymieszać. Doprawić solą, pieprzem i sokiem z cytryny. Ziemniaki obskrobać, umyć, ugotować w posolonym wrzątku, odcedzić, ostudzić i pokroić w plasterki. Fasolkę szparagową umyć, obciąć końce, strąki przekroić na 3 części, ugotować w lekko posłodzonym wrzątku i osączyć. Kiełbasę pokroić w paski. Obrane cebule i umyte rzodkiewki pokroić w kostkę. Natkę i szczypiorek opłukać, osuszyć i drobno posiekać. Przygotowane składniki (oprócz szczypiorku) połączyć, doprawić solą, polać sosem i wymieszać. Przed podanie sałatkę posypać szczypiorkiem. 