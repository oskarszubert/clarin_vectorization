Zupę marchewkową z dodatkiem nuty pomarańczy przygotowywaliśmy już wcześniej, a konkretnie było to podczas naszej wizyty z Widelcem w Szkocji. Dzisiejszy przepis jest nieco inny, a dodatkowo zupę podaje się na zimno. Trzeba przyznać, że całkiem nieźle smakuje;-) Przepis pochodzi ze strony AsiaRecipe.Com Singapur: Zupa marchewkowo - pomarańczowa SKŁADNIKI: 2 łyżki oleju z orzeszków ziemnych, 45 dag posiekanej marchewki, 3/4 szklanki posiekanych białych części pora, 1 łyżka posiekanego świeżego imbiru, 3 szklanki bulionu z kurczaka lub warzywnego, 1 i pół szklanki świeżo wyciśniętego soku z pomarańczy, sól do smaku. SPOSÓB WYKONANIA: Na rozgrzanym oleju podsmażyć marchewkę, pora oraz imbir. Dodać bulion, zmniejszyć ogień, przykryć i dusić 20 - 30 minut. Zmiksować. Wymieszać z sokiem z pomarańczy. Doprawić solą. Schłodzić w lodówce. Podawać. 