Bardzo dobre kanapki!! Różnorodność składników sprawia, że się szybko nie nudzą i można jeść, jeść i jeść;-) Przepis pochodzi ze strony gotowanie.onet.pl.      SKŁADNIKI: 4 bułki podłużne nie za chude (ewentualnie mogą być 2 bagietki), papryka najlepiej pomarańczowa, tuńczyk z puszki, 2 pomidory, 3 cebule czerwone, 2 ziemniaki, majonez, ser, sól ziołowa, olej SPOSÓB WYKONANIA: Ziemniaki obierz i pokrój na cienkie plasterki. Na patelni rozgrzej olej i smaż aż się zarumienią. Posyp solą i oregano. Bułki rozkrój wzdłuż. Posmaruj po obu stronach majonezem i posyp solą ziołową. Cebule drobno posiekaj. Paprykę pokrój w kwadraciki a pomidory w pół plasterki. Odsącz tuńczyka. Układaj kolejno warstwami: cebula, tuńczyk, trochę majonezu, papryka, pomidor, ziemniaki i na wierzch połóż pokrojony w plastry ser. Rozgrzej piekarnik do 150C i zapiekaj je aż ser się roztopi (ok. 15min). 