Kto nas zna ten wie, że bardzo lubimy kiełbasę chorizo. Uwielbiamy ją za jej miły podwędzany czosnkowo - paprykowy smak i dlatego gdy tylko nadarza się okazja, to przygotowujemy danie z jej wykorzystaniem. Tym razem łączyliśmy ją z soczewicą i ryżem. Wyszedł bardzo udany mariaż, na dodatek pysznie doprawiony kuminem i oregano. Pycha!! Przepis pochodzi z książki Three Generations of Chilean Cuisine.  Chile: Soczewica i ryż z chorizo - Lentejas Con Arkoz Y Chorizo SKŁADNIKI: półtorej szklanki soczewicy, 4 szklanki bulionu z kurczaka, sól i pieprz do smaku, 1 łyżeczka oliwy, 12 dag posiekanej chorizo, 1 średnia cebula posiekana, 1 średnia marchewka posiekana, 1 średnia papryczka Jalapeno i użyliśmy pepperoni, 2 posiekane ząbki czosnku, 1 łyżeczka papryki w proszku, pół łyżeczki kminu, 1 łyżeczka oregano, pół szklanki ryżu, 1 łyżka posiekanej natki pietruszki, 2 posiekane ugotowane na twardo jajka. SPOSÓB WYKONANIA: Zagotować soczewicę w bulionie. Doprawić solą i pieprzem. Gotować 15 minut. Przesmażyć chorizo, cebulę i marchewkę. Dodać czosnek, Jalapeno, paprykę, kumin i oregano. Doprawić solą i pieprzem. Smażyć przez minutę. Masę cebulową dodać do soczewicy. Dodać ryż i gotować przez 20 minut. Rozlać do talerzy i posypać natką oraz jajkami. 