Dżibuti: Ryba w sosie z warzyw / Marake Kaloune ŹRÓDŁO: Celtnet.Org.Uk. SKŁADNIKI: 60 dag ziemniaków pokrojonych w plasterki, 2 cebule pokrojone w plasterki, 4 okry - u nas konserwowa, 3 pokrojone na kawałki bakłażany, 5 posiekanych pomidorów, 1 posiekany pęczek natki pietruszki, 2 łyżki pasty tamaryndowej, czosnek, sól i pieprz do smaku, 60 dag ryby pokrojonej na steki.  SPOSÓB WYKONANIA: Ziemniaki podsmażyć z cebulą na złoty kolor. Dodać okrę, bakłażany, pomidory oraz pastę tamaryndową (okrę konserwową dodaliśmy pod koniec gotowania). Doprawić solą, pieprzem i czosnkiem. Dodać rybę i dolać tyle wody aby przykrywała rybę. Zagotować, zmniejszyć ogień, dodać pietruszkę i gotować 15 minut. 