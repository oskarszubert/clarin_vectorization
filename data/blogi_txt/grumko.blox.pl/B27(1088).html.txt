To danie, które w książkach na temat kuchni greckiej nazywane jest specjalnością z Korfu. Jako, że mieliśmy przyjemność odwiedzić dwa razy tę wyspę to tym bardziej jest nam miło słyszeć, że potrawa ta popularna jest również w innych krajach na Bałkanach;-) Jak widzicie pasticadę jedliśmy z makaronem, bo to chyba najlepszy dodatek do tego typu sosu. Polecamy!! Przepis na czarnogórską wersję pasticady pochodzi ze strony balkan- cuisine.com.   SKŁADNIKI: 1 kg młodej wołowiny, 150 g cebuli, 100 g wędzonego boczku, 150 g marchewki, 1 korzeń selera, 2 ząbki czosnku, 100 ml czerwonego wytrawnego wina, 2 liście laurowe, natka pietruszki, bulion wołowy, pomidor, pasta pomidorowa, sól, pieprz, mąka. SPOSÓB WYKONANIA: Mięso w kilku miejscach nakłuć i naszpikować kilkoma kawałkami boczku i marchewki. Na oleju obsmażyć mięso. Dodać cebulę, resztę boczku i marchewki, czosnek, seler, liście laurowe, bulion wołowy i dusić mięso do miękkości. Kiedy mięso jest prawie miękkie dodać wino, pomidora, pastę pomidorową i dusić jeszcze przez 15 minut. Wyjąć mięso, pokroić na kawałki, włożyć do naczynia z sosem dusić jeszcze kilka minut. 