Przepis pochodzi z Nowej Kuchni Polskiej wydawanej w formie zeszytów przez Gazetę Wyborczą, a dokładnie z odcinka "Spotkanie nr 24: Żółto Czerwone Zielone". Autorką przepisu jest pani Agnieszka Mazur z Krakowa. SKŁADNIKI: 1 pęczek rzodkiewek, 1 młody kalafior, 3 ugotowane młode ziemniaki, 2 świeże papryki, 15 dag mortadeli, pół puszki kukurydzy lub groszku, 2 jajka na twardo, 2 białe cebule, 2 ogórki kiszone, 2 ugotowane marchewki, majonez, natka pietruszki, sól (niewiele!), pieprz, słodka papryka. SPOSÓB WYKONANIA: Kalafior sparzyć na sitku i podzielić na różyczki. Obraną cebulę i natkę posiekać, a inne warzywa pokroić w kwadraciki, mortadelę w małą kostkę, jajka w ósemki. Wymieszać wszystko (oprócz jajek), posypać pieprze i zalać majonezem. Sałatka raczej nie wymaga solenia. Udekorować jajkami, posypać papryką. 