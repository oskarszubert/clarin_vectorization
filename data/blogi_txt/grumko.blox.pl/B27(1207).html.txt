Zupa w sam raz na tę porę roku: gęsta, pożywna i smaczna;-) Przepis pochodzi ze strony Georgian Cuisine.   SKŁADNIKI: 500 g mostka wołowego, 2 cebule, 2 - 3 ząbki czosnku, 2 łyżki puree z pomidorów lub 100g świeżych, pół szklanki ryżu, pół szklanki cierpkich śliwek - pominęliśmy, sól, pieprz, masło, nasiona kolendry, natka pietruszki lub koperek.SPOSÓB WYKONANIA: Mięso umyć i pokroić na 3 - 4 kawałki na talerz. Zalać zimną wodą i gotować na małym ogniu przez półtorej do dwóch godzin. Dodać cebulę, rozgnieciony czosnek, ryż oraz śliwki. Posolić popieprzyć. Gotować przez 25 minut. Dodać podsmażone na maśle puree z pomidorów. Doprawić nasionami kolendry i gotować 5 - 10 minut. Zupę podawać posypaną natką pietruszki lub koperkiem. 