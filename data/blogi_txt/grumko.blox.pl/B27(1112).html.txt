To jedno z klasycznych dań kuchni węgierskiej, które bardzo nam zasmakowało. Jedliśmy je z dodatkiem sałatki z pomidorów z sezamem. Pycha!! Przepis pochodzi z książki "Kuchnie Świata: Kuchnia Węgierska".   SKŁADNIKI: Na ciasto; 200 g mąki, 2 jajka, 1 szklanka mleka, sól, 3 dag świeżej słoniny. Na farsz: 500 g cielęciny, 2 cebule, 1 łyżeczka słodkiej papryki w proszku, 1 łyżka smalcu, 1 szklanka śmietany plus papryka w proszkuSPOSÓB WYKONANIA: Z mąki, jajek, mleka i soli przygotować gładkie ciasto naleśnikowe. Patelnię smarować słoniną i usmażyć 6 grubych naleśników. Mięso umyć, oczyścić, pokroić w drobną kostkę, lekko posolić. Cebulę obrać i zrumienić na złoto na smalcu; dodać pokrojone mięso, podlać niewielką ilością wody i dusić pod przykryciem. Gdy mięso będzie miękkie, zemleć je razem z cebulą i przyprawić powstały w ten sposób farsz papryką. Naleśniki napełnić farszem i składać w kopertę. Pozostały sos z duszenia zagęścić połową śmietany, do sosu włożyć naleśniki tak, aby całe były przykryte sosem, polać resztą śmietany wymieszaną z papryką i krótko zapiec w piekarniku. Podawać z sałatką z pomidorów. 