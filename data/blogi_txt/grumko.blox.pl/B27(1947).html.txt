W sumie, to spodziewaliśmy się sosu o zdecydowanie mocniejszym smaku migdałów, a tak właściwie to ich dodatek głównie sprowadził się do roli zagęszczacza. Niemniej danie jest bardzo aromatyczne, a co za tym idzie smaczne. Przepis pochodzi ze strony PakiRecipes.Com.  Pakistan: Kurczak w migdałowym sosieSKŁADNIKI: kilka kawałków kurczaka bez skóry, 2 łyżeczki posiekanego świeżego imbiru, 2 łyżeczki oleju, 2 łyżeczki mielonego kardamonu, pół szklanki oleju, 2 łyżeczki mielonej czerwonej papryki, 5 średnich cebul pokrojonych w plasterki, 1 łyżeczka mielonego kuminu, pół łyżeczki mielonych nasion kopru włoskiego, pół szklanki mielonych migdałów, 2 szklanki jogurtu naturalnego, 2 łyżeczki mielonej kolendry, 1 szklanka wody, 1 łyżeczka soli, 1 pęczek posiekanej kolendry. SPOSÓB WYKONANIA: Na oleju przesmażyć kurczaka. Wyjąć. Na pozostałym tłuszczu smażyć cebulę przez ok. 12 minut. Dodać migdały, kolendrę, imbir, kardamon, paprykę, kumin oraz koper włoski. Smażyć 3 - 5 minut. Przełożyć do blendera. Dodać jogurt i wodę. Zmiksować. Sos przełożyć do rondla. Dodać kawałki kurczaka. Zagotować. Dusić na małym ogniu przez 45 minut. Zdjąć z ognia i odstawić na 30 minut. Danie najlepiej podać podgrzane na drugi dzień, posypane kolendrą. 