Nasza ostatnia propozycja w ramach Sezonu Truskawkowego to bardzo smaczna sałatka z dodatkiem min. selera, szynki i orzechów. Przepis pochodzi z książeczki pt. "Truskawki, czereśnie, maliny" z serii "Lubię gotować" Wydawnictwa Prószyński i S-ka.     SKŁADNIKI: 1 seler korzeniowy (40 dag), 30 dag truskawek, 15 dag szynki, 15 dag sera edamskiego, 3 łyżki grubo posiekanych orzechów laskowych, sól i pieprz. Sos: 1 1/2 łyżki koperku, 1 szklanka jogurtu naturalnego, 3 łyżki majonezu, 1 łyżeczka musztardy, 1 łyżeczka soku z cytryny, sól i pieprz SPOSÓB WYKONANIA: Seler obrać, umyć i gotować 20 minut w osolonej wodzie, następnie ostudzić i pokroić w paski. Truskawki opłukać, osączyć i usunąć szypułki. Większe owoce przekroić na pół. Ser pokroić w słupki, a szynkę w kostkę. Składniki połączyć, dodać orzechy, przyprawić solą oraz pieprzem. Przygotować sos: jogurt wymieszać z majonezem, musztardą, koperkiem, sokiem z cytryny oraz solą i pieprzem. sałatkę polać sosem i wymieszać. Podawać z pieczywem. 