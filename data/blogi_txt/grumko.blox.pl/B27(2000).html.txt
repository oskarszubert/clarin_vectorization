Kilka dni temu na naszym profilu na facebooku zaprosiliśmy Was do zgadywanki pt. "Co będzie przedmiotem naszego wpisu nr 2000?" Niestety na podstawie załączonego zdjęcia nikt nie odgadł, że chodziło nam o popularny hiszpański deser "Leche Frita" czyli smażone mleko. W takim razie, to my wypijemy sobie likier o smaku crema catalana, a Was zachęcamy do przygotowania tego smażonego deseru;-) Przepis pochodzi z książki pt. "Smaki Hiszpanii" Wydawnictwa Parragon.  Hiszpania: Smażone mleko SKŁADNIKI: olej z orzeszków ziemnych lub inny, 600 ml pełnego mleka, 1 laska cynamonu, skórka otarta z 1 cytryny, 2 duże jajka oraz 1 duże żółtko, 100 g cukru pudru, 55 g mąki uniwersalnej plus dodatkowo na posypanie, 35 g mąki kukurydzianej, 1 łyżeczka esencji waniliowej, oliwa, dodatkowo cukier puder i cynamon do posypania.SPOSÓB WYKONANIA: Wlać do garnka mleko wraz z cynamonem i skórką z cytryny. Zagotować, zdjąć z ognia i zostawić na 30 minut do zaparzenia. W misce wymieszać jajka, żółtko, cukier, mąkę, mąkę kukurydzianą i ekstrakt waniliowy i ubić na gładko. Zagotować ponownie mleko i wlać je do mieszaniny w misce. Ubijać, aż powstanie jednorodna masa. Wlać ją ponownie do garnka i zagotować, mieszając, a następnie zmniejszyć ogień i gotować przez 2-3 minuty, aż krem zgęstnieje. Wlać krem do wyłożonej folią aluminiową i lekko wysmarowanej oliwą płaskiej formy (30 x 23 cm). Wygładzić powierzchnię mokrą łopatka, ostudzić i przykryć. Chłodzić przez 2-3 godziny. Wyłożyć na deskę do krojenia i zdjąć folię. Pokroić wzdłuż przekątnych na 25 trójkątów. Oprószyć mąką i strząsnąć jej nadmiar. Rozgrzać na patelni na dużym ogniu 5-cm warstwę oleju do temperatury ok. 180 stopni C. Wkładać po 5-6 trójkątów i smażyć przez 45 sekund. Odwrócić łopatką lub łyżką cedzakową i smażyć dalej, aż będą brązowe. Wyłożyć na papierowy ręcznik kuchenny, by dobrze osączyć. Podawać posypane dodatkowym cukrem i cynamonem. 