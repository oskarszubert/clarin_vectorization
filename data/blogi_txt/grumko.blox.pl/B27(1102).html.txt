Pierwszy przepis z kuchni węgierskiej jaki chcielibyśmy Wam zaprezentować to bardzo smaczna sałatka z żółtym serem i pomidorami. Bardzo nam przypadało do gustu połączenie delikatnego sera z surową cebulą i słodko - kwaśnym pomidorem. Pycha!! Przepis pochodzi z książki "Kuchnie Świata: Kuchnia Węgierska". PS. Popołudniu zapraszamy na pierwszy z naszych węgierskich wypieków czyli tzw. wiśniak;-)   SKŁADNIKI: 10 dag żółtego sera, 2 pomidory, 1 cebula, 1 jajko, 1 łyżeczka musztardy lub majonezu, 3 łyżki gęstej śmietany lub oleju, pęczek zielonego koperku.SPOSÓB WYKONANIA: Ser pokroić w słupki. Cebulę pokroić w bardzo drobną kostkę. Jajko ugotowane na twardo obrać ze skorupki i drobno posiekać. Pomidory obrać ze skórki i pokroić w słupki. Wszystkie produkty połączyć, przyprawić. Sałatkę posypać zielonym koperkiem. 