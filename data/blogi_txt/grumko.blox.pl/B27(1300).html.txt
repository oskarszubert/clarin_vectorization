Przy piątku proponujemy Wam kolejny przepis na ciekawe przygotowanie ryby. Sos jest słodki od miodu i kwaskowaty od jagód. Fajnie komponuje się z rybą i grillowanymi warzywami. Przepis pochodzi z książki "Canada - Excellence At Your Table". Kanada: Grillowany łosoś z kompotem z jagód SKŁADNIKI: 1 szalotka drobno posiekana, skórka i sok z pół cytryny, 200 g mieszanki jagód (żurawina, czarna jagoda itp.) - użyliśmy 10 dag żurawin i 10 czarnych jagód, 2 - 3 gałązki tymianku, sól i pieprz do smaku, miód do smaku, olej, 4 steki z łososia (175 - 225 g każdy), ulubione zgrillowane warzywa. SPOSÓB WYKONANIA: W rondelku zagotować wszystkie składniki za wyjątkiem oleju, łososia i warzyw. Dodać do smaku miód i gotować do miękkości jagód. Łososia posmarować olejem i zgrilować. Steki podawać z kompotem oraz zgrillowanymi warzywami. 