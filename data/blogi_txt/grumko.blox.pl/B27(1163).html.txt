Kapusta kiszona i kiełbasa to składniki popularne również w polskiej kuchni więc z całą pewnością takie danie znajdzie uznanie smakoszy w naszym kraju;-) Nam bardzo smakowało, a kiełbasę z kapustą jedliśmy z dodatkiem ziemniaków ugotowanych w mundurkach. Przepis pochodzi ze strony Ukrainian Heritage Festival.    SKŁADNIKI: 2 szklanki kapusty kiszonej, 25 dag kiełbasy pokrojonej w plasterki - użyliśmy frankfuterek, 2 łyżki tłuszczu wytopionego z boczku, 1 średnia cebula, pół łyżeczki cukru, 1/4 szklanki wody, pół łyżeczki kminku, sól, pieprz, 1 liść laurowy.SPOSÓB WYKONANIA: Posiekaną cebulę smażyć na tłuszczu. Dodać przesiekaną kapustę kiszoną, cukier, wodę, kminek, pieprz i liść laurowy. Gotować do miękkości kapusty. Dodać kiełbasę i dusić z kapustą aż będzie miękka. Podawać z ziemniakami lub chlebem razowym. 