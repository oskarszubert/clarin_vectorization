Przepis pochodzi z książeczki "Ciasta na święta" z serii Lubię Gotować. Placek migdałowy ciemny SKŁADNIKI: 20 dag mąki pszennej, 20 dag margaryny, 20 dag cukru, 4 jajka, 20 dag drobno posiekanych łuskanych orzechów włoskich, 1 cukier waniliowy (1,6 dag), 3 łyżki śmietany 22%, 2 łyżeczki proszku do pieczenia, 2 łyżki kakao; do przygotowania formy: 2 łyżki margaryny, 2 łyżki bułki tartej; masa migdałowa: 15 dag migdałów, 3 białka, 4 łyżki cukru pudru.SPOSÓB WYKONANIA: Przygotować ciasto: Margarynę utrzeć z cukrem, cukrem waniliowym i jajkami na gładką masę. Mąkę wymieszać z proszkiem do pieczenia oraz kakao i dodawać małymi porcjami do masy jajecznej, stale mieszając. Wsypać orzechy, wlać śmietanę i ponownie delikatnie wymieszać. Piekarnik nagrzać do temperatury 180 stopni C. Formę do pieczenia wysmarować margaryną i wysypać bułką tartą. Ciasto przełożyć do przygotowanej formy, wstawić do piekarnika i piec przez 45-55 minut. Przygotować masę: migdały sparzyć, obrać ze skórki i zemleć. Białka ubić z cukrem pudrem na sztywna pianę, dodać migdały i wymieszać. Za pomocą szprycy przyozdobić masą migdałową ciepły spód orzechowy. Następnie ciasto wstawić do piekarnika nagrzanego do temperatury 200 stopni C i zapiekać 15 minut na złoty kolor. 