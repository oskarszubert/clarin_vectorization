Po raz pierwszy tego typu ciasto upiekliśmy dwa miesiące temu, a dokładnie był to chlebek truskawkowy. Tym razem sięgnęliśmy po wersję z bananami i mango, która okazała się jeszcze smaczniejsza i tak nas zachwyciła, że już planujemy powtórkę;-) Gorąco polecamy!! Taki chleb świetnie się sprawdza jako śniadanko do pracy;-) Przepis pochodzi ze strony Carribean Choice. Dominika: Chlebek bananowy z mango SKŁADNIKI: 1 szklanka masła, 1 i 1/4 szklanki brązowego cukru, 3 jajka, 3 szklanki mąki z proszkiem do pieczenia, pół łyżeczki soli, pół łyżeczki cynamonu, 1/4 łyżeczki startej gałki muszkatołowej, półtorej szklanki rozgniecionego banana, 1 małe rozgniecione mango, 1 szklanka złotych rodzynek, pół szklanki orzechów włoskich.SPOSÓB WYKONANIA: Utrzeć cukier z masłem. Miksować dodając po jednym jajku. Wymieszać mąkę z solą, cynamonem i gałką. Wymieszać mango z bananami. Wymieszać suche składniki z owocowym puree. Wmieszać orzechy i rodzynki. Dodać masę maślaną i dokładnie wymieszać. Piec w keksówce w temperaturze 180 stopni przez ok. 50 - 60 minut. Odstawić na 10 minut i wyjąć z foremki. Studzić na kratce. 