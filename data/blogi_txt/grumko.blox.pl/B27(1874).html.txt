Dziś kolejne danie w sosie słodko - kwaśnym, a tym razem zamiast wieprzowiną zajadaliśmy się krewetkami. W przypadku tego przepisu sos jest bardzo wyrazisty, ale w sumie całkiem fajnie komponuje się z krewetkami. Z oczywistych względów rukiew wodną zastąpiliśmy szpinakiem. Przepis pochodzi ze strony FilipinoFoodRecipes.Net. Filipiny: Krewetki słodko - kwaśne SKŁADNIKI: 45 dag krewetek, 4 łyżki wytrawnej sherry, 1 łyżka świeżo starego imbiru, pół szklanki bulionu z kurczaka, 2 łyżki sosu sojowego, 2 łyżki keczupu, 1 łyżka skrobi kukurydzianej, 1 łyżka octu ryżowego, 1 łyżka cukru, 1 łyżeczka oleju sezamowego, 1/4 łyżeczki pieprzu Cayenne, 6 łyżeczek oleju z orzeszków ziemnych, 2 łyżki posiekanych kasztanów wodnych, 2 łyżki posiekanych orzechów laskowych, 3 pęczki rukwi wodnej - u nas szpiank, 2 średnie papryki pokrojone w 2,5 cm kostkę, 2 posiekane ząbki czosnku, 8 pokrojonych w plasterki cebulek dymek.SPOSÓB WYKONANIA: Wymieszać krewetki z 2 łyżkami sherry oraz imbirem. Marynować w chłodnym miejscu przez pół godziny. Wymieszać pozostałe 2 łyżki sherry, bulion, sos sojowy, keczup, skrobię, ocet ryżowy, cukier, olej sezamowy i pieprz. Rozgrzać 2 łyżeczki oleju. Dodać orzechy i smażyć przez minutę. Zdjąć z patelni. Dodać rukiew i smażyć przez minutę. Rukiew rozłożyć na talerze. Na patelni smażyć przez minutę kasztany wodne. Rozłożyć na talerze. Na patelnię dodać kolejne 2 łyżeczki oleju, paprykę oraz czosnek i smażyć przez minutę. Dodać 2 łyżeczki oleju, krewetki i cebulę. Smażyć przez minutę. Wlać przygotowany sos. Gotować mieszając przez 2 minuty. Wyłożyć na przygotowaną wcześniej rukiew. Posypać orzechami i podawać. 