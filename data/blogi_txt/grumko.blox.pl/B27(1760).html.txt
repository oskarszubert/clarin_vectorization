Ach ta przyprawa bezar!! Już po pierwszym kęsie jednogłośnie stwierdziliśmy, że to najlepsze kotlety rybne jakie w życiu jedliśmy!! Świetnie się je wyrabia, formuje, smaży no i na końcu fantastycznie smakują!! Z podanych składników wyszło nam 18 kotletów, więc spokojnie naje się nimi czteroosobowa rodzina. Nie potrzeba nawet ziemniaków czy ryżu, bo np. fasolka szparagowa z marchewką w zupełności wystarczy, aby się przyjemnie najeść;-) Gorąco polecamy!! Przepis pochodzi z książki The Complete United Arab Emirates Cookbook" autorstwa Celii Ann Brock- Al Ansari.  Zjednoczone Emiraty Arabskie: Kotlety rybne z przyprawą bezar / Sa–mak- koufta SKŁADNIKI: 65 dag filetów rybnych, pół szklanki posiekanej natki pietruszki, 3 rozkłócone jajka - dodaliśmy dwa, 1 szklanka bułki tartej, 6 ząbków czosnku, 3 łyżki soku z limonki, 2 posiekane i podsmażone na brązowo cebule, sól do smaku, 1 łyżeczka octu winnego, 1 łyżeczka kurkumy, 2 łyżeczki przyprawy bezar, 1 łyżeczka proszku do pieczenia, pół łyżeczki kuminu, bułka tarta do panierowania, olej do smażenia. SPOSÓB WYKONANIA: Rybę posiekać na małe kawałki. Wymieszać z natką, cebulą, jajkami, solą, octem, przyprawami i bułką tartą. Czosnek rozgnieść na pastę z limonką i dodać do masy rybnej. Formować kotlety o średnicy ok. 5 - 7,5 cm. Panierować w bułce tartej i smażyć na złoty kolor. 