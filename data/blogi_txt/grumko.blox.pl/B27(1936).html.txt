W tym przepisie bardzo spodobał nam się farsz, który okazał się jednym z najpyszniejszych jaki do tej pory jedliśmy. Doskonały jest dodatek do sera zarówno pomidora, jak i oregano. Nasze samboosy przygotowaliśmy z ciasta francuskiego, które chodziło za nami już od jakiegoś czasu. Przepis pochodzi ze strony Omani Recipes Collection.  Oman: Samboosy z serem SKŁADNIKI: 50 dag sera feta, 1 średnia posiekana cebula, 1 - 2 łyżki oliwy z oliwek, 1 rozgnieciony ząbek czosnku, 1 średni posiekany pomidor, pół drobiowej kostki bulionowej, 1 łyżka oregano, wrapsy do samboosy, papier ryżowy lub ciasto phyllo - u nas ciasto francuskie.SPOSÓB WYKONANIA: Fetę pokroić w mała kostkę. Zalać zimną wodą i odstawić na pół godziny. Cebulę usmażyć na oliwie. Dodać pomidora i czosnek. Smażyć 2 minuty. Dodać kostkę bulionową i oregano. Dokładnie wymieszać, do rozpuszczenia kostki. Odcedzić fetę, dodać do masy cebulowej, dokładnie całość wymieszać do uzyskania jednolitej konsystencji. Ostudzić. Farsz nakładać na ciasto. Rolować i smażyć na złoty kolor. 