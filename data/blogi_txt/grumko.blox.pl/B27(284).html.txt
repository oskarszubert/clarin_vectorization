Do wybrania tego przepisu zainspirowało nas dość nietypowe zestawienie składników: brzoskwiń z kompotu i pieczonego kurczaka. Wybór okazał się trafny. Orzechy dodają ciekawego posmaku. Pomysł na przepis zaczerpnęliśmy ze strony kuchnia.Kisa.pl     SKŁADNIKI: 4 jaja, 20 ml śmietany, wody lub mleka, - dodaliśmy kremówkę 10 dag brzoskwiń z kompotu, 10 dag pieczonej kury bez kości, 40 ml śmietany, 4 dag orzechów włoskich bez łupin, tłuszcz, sól i pieprz do smaku.     SPOSÓB WYKONANIA: Orzechy sparzyć, obrać ze skórki, posiekać. Brzoskwinię i mięso z kury pokroić w kostkę, wymieszać ze śmietaną i orzechami, dusić 3 - 4 min., doprawić, przestudzić. Jaja wybić ze skorupek do naczynia, wlać śmietanę, mleko lub wodę posolić do smaku. Wymieszać na jednolitą masę. Dodać przygotowany farsz i całość dokładnie wymieszać. Na rozgrzany na patelni tłuszcz wylać przygotowaną masę. Smażyć powoli, nie mieszając, aż od spodu podsmaży. Całość dopiec w piekarniku. Następnie przełożyć na ogrzany półmisek lub talerz i zaraz podawać. 