Pasztet z ziołami ŹRÓDŁO: "Inspiracje kulinarne" Wydawnictwa Olesiejuk.  SKŁADNIKI: 1/4 szklanki masła, 2 drobno posiekane cebule, 2 roztarte ząbki czosnku, 500 g wątróbki drobiowej, 3 plastry bekonu pokrojone w kostkę, pół łyżeczki suszonego tymianku, pół łyżeczki suszonego rozmarynu, szczypta mielonego ziela angielskiego, 2 liście laurowe, sól i świeżo zmielony czarny pieprz, 2 łyżki brandy lub likieru Cointrau.  SPOSÓB WYKONANIA: Na patelni rozgrzać masło. Dodać cebulę z czosnkiem i smażyć 3 minuty aż zmiękną. Dodać wątróbki drobiowe oraz bekon i smażyć 5 minut, aż wątróbki będą gotowe. Dodać tymianek, rozmaryn, ziele angielskie, liście laurowe, sól, pieprz oraz brandy. Gotować wszystko na patelni tak długo aż płyn odparuje. Wyjąć liście laurowe. Wątróbkę z dodatkami zmiksować, aż powstanie jednolita gładka masa. Schłodzić. Podawać z bagietką. 