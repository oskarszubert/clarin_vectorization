Z ciasta drożdżowego na pizzę można przygotować również inne włoskie danie o nazwie calzone, które wyglądem przypomina dużego pieroga. Do przygotowania farszu użyliśmy typowo włoskich przysmaków, które w połączeniu z ciastem i pomidorami smakowały wyśmienicie!. Polecamy! Przepis na "Calzone alla puglise con prosciutto" pochodzi z książki "Kuchnia włoska" Wydawnictwa Bellona i jest naszą siódmą propozycją w ramach akcji Pomidorowy Sezon 2009.   SKŁADNIKI: Spód: 3 porcje ciasta na pizzę. Nadzienie: 250 g świeżego sera ricotta, 250 g mozzarelli pokrojonej w kostkę, 250 g szynki pokrojonej w cienkie plasterki, 3 łyżki stołowe oliwy z oliwek, 100 g pomidorów z puszki, osączonych i pokrojonych, szczypta soli. SPOSÓB WYKONANIA: Przygotuj ciasto. Kiedy wyrośnie zagniataj je przez 1 minutę na blacie lekko oprószonym mąką, a potem podziel na 4 równe porcje. Rozwałkuj ciasto na krążki o średnicy 23 cm. Na połowę każdego calzone połóż ser ricotta, posyp mozzarellą i szynką zostawiając przy krawędzi wolny pasek o szerokości 2 cm. Zawiń drogą połową calzone i sklej dociskając mocno krawędzie. Umieść calzone na 2 blaszkach do pieczenia lekko posmarowanych oliwą. Zmieszaj pomidory z 2 łyżkami oliwy i solą. Rozłóż na wierzchu calzone. Piecz przez 20 - 25 minut w rozgrzanym uprzednio piekarniku w temperaturze 230 stopni aż calzone przybiorą złotobrązowy kolor. 