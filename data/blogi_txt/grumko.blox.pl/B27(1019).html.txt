Paella to jedno z najbardziej znanych hiszpańskich dań, a przygotowuje się ją na bazie ryżu i warzyw. Najczęściej gotowana jest z dodatkiem mięsa z kurczaka, królika oraz owoców morza. My zdecydowaliśmy się na wersję bez owoców morza, ale za to z kiełbasą chorizo i był to przysłowiowy strzał w dziesiątkę. Polecamy! Przepis pochodzi z książki "Smaki Hiszpanii" Wydawnictwa Paragon.   SKŁADNIKI: pół łyżeczki szafranu, 2 łyżki gorącej wody, 150 g polędwicy wieprzowej i 150 g piersi kurczaka w kawałkach wielkości jednego kęsa, 2 przeciśnięte przez praskę ząbki czosnku, 1 łyżeczka papryki, 1/4 łyżeczki pieprzu Cayenne, 3 łyżki oliwy, 150 g kiełbasy chorizo, bez osłonki w 1 cm plasterkach, 1 duża poszatkowana czerwona cebula, 1 mała zmielona papryczka chili bez pestek, 225 g pomidorków koktajlowych, 1 czerwona i zielona papryka, 375 g średnioziarnistego ryżu na paellę, 1 łyżka poszatkowanego świeżego tymianku oraz dodatkowo na przybranie, 2 łyżki sherry, 100 ml białego wina, 1,2 litra gotującego się wywaru z kurczaka, 12 czarnych oliwek bez pestek przepołowionych, sól, pieprz.SPOSÓB WYKONANIA: Szafran namoczyć na kilka minut w miseczce z gorąca wodą. Doprawić polędwicę i kurczaka papryką, Cayenne, solą oraz pieprzem. Pomidorki pokroić na połówki. Papryki upiec, po czym usunąć z nich gniazda nasienne, obrać i pokroić. Rozgrzać oliwę w naczyniu do paelli i smażyć polędwicę, kurczaka oraz chorizo na średnim ogniu przez 5 minut mieszając. Wrzucić cebulę i smażyć aż zmięknie. Dodać czosnek, chili oraz szafran wraz z płynem i smażyć ciągle mieszając przez 1 minutę. Wrzucić pomidory oraz paprykę i ogrzewać przez kolejne 2 minuty. Dodać ryż oraz tymianek i smażyć, mieszając przez 1 minutę aż ryż pokryje się sosem. Wlać sherry, wino i większą ilość bulionu, doprowadzić do wrzenia i gotować bez przykrycia przez 10 minut. Nie mieszać podczas gotowania lecz potrząsać rondlem i gotować przez 10 minut aż ryż będzie prawie ugotowany. Wlać więcej bulionu, jeśli będzie to potrzebnego czym po raz kolejny potrząsnąć rondlem. Spróbować i ewentualnie doprawić. Kiedy cała ciecz zostanie wchłonięta i pojawi się lekki zapach prażonego ryżu zdjąć naczynie z ognia. Przykryć folią aluminiową i odstawić na 5 minut. Posypać tymiankiem i podawać z ćwiartkami cytryny. 