Przyznam się Wam, że śniadania jadam zazwyczaj tylko w dni wolne od pracy czyli w weekendy oraz Święta. Tak się składa, że dzisiaj obchodzę urodziny i ponieważ - jak inne moje koleżanki blogowiczki - uważam, że osiemnaste urodziny;-) wymagają odpowiedniej oprawy, to parę minut temu "wrzuciliśmy na ruszt" popularny w Niemczech fastfood czyli Currywurst. Muszę przyznać, że było to bardzo miłe rozpoczęcie dnia i pozostaje mieć nadzieję, że kolejne godziny dzisiejszego dnia będą równie przyjemne;-) Przepis na Currywurst pochodzi ze strony German Recipes.    SKŁADNIKI: ulubione kiełbaski, 1 łyżka margaryny lub oleju, 2 łyżki drobniutko posiekanej cebuli, 2 - 4 łyżki dobrej jakości curry w proszku, pół do 1 łyżki słodkiej węgierskiej papryki, 2 szklanki keczupu, 1 szklanka wody. SPOSÓB WYKONANIA: Podsmażyć na tłuszczu cebulę (nie brązowić). Dodać curry i paprykę, szybko przesmażyć, dodać keczup i wodę. Gotować aż sos zgęstnieje. Doprawić do smaku. Sosem polać kiełbaski i leciutko posypać curry. 