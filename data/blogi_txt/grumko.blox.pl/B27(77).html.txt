SKŁADNIKI:4 filety z piersi z kurczaka, 2 papryki pokrajane na kawałki, sok z 1 cytryny, 2 zmiażdżone ząbki czosnku, 2 łyżki oliwy z oliwek z pierwszego tłoczenia, 1 łyżka posiekanej świeżej kolendry lub łyżeczka mielonej suszonej. Włożyć kurczaka i paprykę do niemetalowej miski, dodać sok z cytryny, czosnek, oliwę z oliwek, kolendrę i wymieszać. Przykryć i pozostawić na co najmniej 1 godzinę. W tym czasie połączyć składniki sosu Sos jogurtowy: 3/5 szklanki jogurtu naturalnego, 1 łyżka soku z cytryny drobno starta skórka z l/2 cytryny, sól i świeżo zmielony czarny pieprz. Doprawić solą i pieprzem, schłodzić. Nagrzać grill do wysokiej temperatury. Nabić kawałki kurczaka i papryki na szpikulce. Grillować przez około 10-12 minut, obracając od czasu do czasu, aż mięso będzie miękkie i przypieczone. Pozostawić w cieple. Przyrządzić kuskus według przepisu na opakowaniu, spulchnić widelcem.    Kuskus: 255 g kaszki kuskus , 30 g masła 4 drobno posiekane dymki , 1 łyżka posiekanej świeżej kolendry lub łyżeczka mielonej suszonej. Na małej patelni rozpuścić masło i przesmażyć na nim dymki przez około 2 minuty. Podsmażoną dymkę i 3 łyżki kolendry dodać do kaszki kuskus, doprawić do smaku i dokładnie wymieszać. Wyłożyć kuskus na talerze, na nim położyć szaszłyki, polać sosem jogurtowym. 