Wielka Brytania: Wołowina duszona w Guinessie / Braised beef in Guiness ŹRÓDŁO: Mark Hix: British Food. UWAGI: relacja z pobytu w Manchesterze i Liverpoolu w kwietniu 2012r. - link, relacja z pobytu w Londynie w styczniu 2013 - link. SKŁADNIKI: 4 kawałki wołowiny, najlepiej z łopatki lub z boku, każdy po 250 - 300 g (3 - 4 cm grubości) - u nas goleń, 1 szklanka dobrego czerwonego wina, 150 ml Guinessa, 1 rozgnieciony ząbek czosnku, 1 łyżeczka posiekanych listków tymianku, 1 listek laurowy, 1 i pół łyżki mąki pszennej, 2 łyżki oleju, 25 g masła, 1 mała posiekana cebula, 1 łyżeczka purée pomidorowego, 1,2 l bulionu wołowego, 1 łyżeczka mąki kukurydzianej (opcjonalnie), sól morska i pieprz. SPOSÓB WYKONANIA: Na 2 dni przed przygotowaniem dania mięso włożyć do miski, zalać marynatą przygotowaną z wina, Guinessa, czosnku, tymianku i listka laurowego. Przykryć folią i wstawić do lodówki na 2 dni. Mięso wyjąć z marynaty (marynatę zachować) i osuszyć na papierowym ręczniku. Pół łyżki mąki przyprawić solą i pieprzem, po czym oprószyć nią mięso. Na patelni o grubym dnie rozgrzać olej i obsmażyć na nim mięso na brązowo. W rondlu o grubym dnie rozgrzać masło i smażyć na nim cebulę przez 5 minut. Posypać pozostałą mąką, dodać purée pomidorowe, mieszając podgrzewać przez minutę na małym ogniu. Cały czas mieszając powoli wlewać marynatę. Doprowadzić do wrzenia i gotować na małym ogniu, aż płyn zredukuje się o połowę. Dodać bulion wołowy i kawałki mięsa. Gotować na małym ogniu, pod przykryciem przez ok. 2 - 2 i pół godziny, aż mięso będzie miękkie. Gdy mięso jest ugotowane, sos powinien być gęsty, jeśli nadal pozostaje rzadki należy zagęścić go dodając do niego 1 łyżeczkę mąki kukurydzianej rozprowadzoną małą ilością wody i podgrzewać przez kilka minut do zgęstnienia. Doprawić do smaku. Mięso podawać polane sosem. 