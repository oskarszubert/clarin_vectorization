Nasze dzisiejsze śniadanie to takie właśnie smaczne grzanki, na które przepis pochodzi ze strony Moje Gotowanie. Żeby zaoszczędzić na czasie pastę z suszonych pomidorów przygotowaliśmy już wczoraj wieczorem. Małe mozzarelle zastąpiliśmy jedną kulką o wadze 12,5 dag, a całość zamiast rukolą dekorowaliśmy świeżą bazylią i natką pietruszki. SKŁADNIKI: 24 mozzarelle mini, 8 listków bazylii, 12 czarnych oliwek bez pestek, POMIDORY: 10 dag suszonych w oliwie, 6 łyżek oliwy, 1/2 szklanki wytrawnego wina (białego lub czerwonego), 4 ząbki czosnku, łyżka świeżego oregano, 4 kromki wiejskiego chleba, 5 dag rukoli, sól, pieprz.    SPOSÓB WYKONANIA: Pomidory osączyć z zalewy (4 kawałki odłożyć, zalewę zachować), zalać winem i odstawić na 3 godziny. Osączyć, zmiksować z 6 łyżkami oliwy z zalewy, oregano i 3 ząbkami czosnku. Mozzarellę i oliwki pokroić w plasterki. Bazylię i odłożone pomidory posiekać. Ser, oliwki, posiekane pomidory i bazylię włożyć do salaterki, dodać 4 łyżki oliwy. Przyprawić solą, pieprzem, wymieszać. Odstawić na godzinę w chłodne miejsce. Pozostały ząbek czosnku przekroić na pół. Natrzeć nim kromki chleba, skropić je pozostałą oliwą. Piec 2 min w temp. 180°C. Posmarować pastą z suszonych pomidorów, nałożyć mozzarellę z pomidorami, oliwkami i bazylią. Udekorować listkami rukoli. 