Pochwalę się Wam, że zainaugurowaliśmy wczoraj sezon rowerowy;-) W związku z tym zamierzamy jeszcze przed obiadem spalić to smaczne, ale bardzo energetyczne śniadanie;-) Przepis na Bauernfruhstuck pochodzi ze strony German Recipes.   SKŁADNIKI: 4 ziemniaki, 4 plastry usmażone i chrupiące bekonu, 3 jajka, 3 łyżki mleka, pół łyżeczki soli, 1 szklanka pokrajanej w kostkę szynki, 2 obrane średnie pomidory, 1 łyżka posiekanego szczypiorku.SPOSÓB WYKONANIA: Ugotować ziemniaki w mundurkach. Zahartować zimną wodą, obrać i pokroić w plastry. Na patelnię włożyć ziemniaki i smażyć do momentu aż zbrązowieją. Dodać do nich boczek. W międzyczasie wymieszać jajka z solą i pieprzem, wmieszać szynkę. Pomidory pokroić na mniejsze kawałki i dodać do jajek. Masę jajeczną wylać na ziemniaki z boczkiem. Smażyć do momentu aż jajka się zetną. Posypać posiekanym szczypiorkiem i podawać. 