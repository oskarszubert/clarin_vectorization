A to coś na kształt naszej swojskiej mizerii tyle, że w azjatyckim, kokosowym wydaniu;-) Sałatka świetnie pasowała nam do mięsnych frikkadeli. Przepis pochodzi ze strony AsianOnLineRecipes.Com.  Sri Lanka: Sambol ogórkowy SKŁADNIKI: 1 duży obrany i pokrojony w plasterki zielony ogórek, sól do smaku, pół szklanki mleczka kokosowego, 2 pokrojone w plasterki czerwone papryczki chili, 1 pokrojona w plasterki zielona papryczka chili, 1 mała pokrojona w plasterki cebula, 2 łyżki sosu z limonki. SPOSÓB WYKONANIA: Plasterki ogórka włożyć do miski. Doprawić solą i odstawić na godzinę. Zlać płyn, a ogórki opłukać pod bieżącą zimną wodą. Odcedzić i osuszyć. Wymieszać z resztą składników. Podawać do dań mięsnych. 