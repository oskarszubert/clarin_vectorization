Pierogi stosunkowo rzadko goszczą na naszym stole, więc ich przygotowanie, a potem ich zjadanie są dla nas zawsze wielkim wydarzeniem. Ten przepis spodobał nam się ze względu na to, że gotowe paczuszki z farszem nie są gotowane tylko pieczone. Dzięki temu są przyjemnie chrupiące i nie wymagają okrasy. Przepis na ukraińskie "Pyrizhky" pochodzi ze strony celtnet.org.uk.   SKŁADNIKI: 300 g ciasta z kwaśną śmietaną czyli ok. 2/3 przepisu podstawowego na ciasto, 2 łyżki masła, 35 posiekanej cebuli, 3 łyżki kwaśnej śmietany, 225 g ugotowanej, drobno posiekanej wołowiny, pół łyżeczki suszonego koperku, pół łyżeczki soli, szczypta mielonego pieprzu, 1 żółtko, 1 łyżka wody. Składniki ciasta: 500 g mąki, 1 łyżeczka proszku do pieczenia, pół łyżeczki soli, 110 g schłodzonego masła w kawałkach, 2 lekko rozkłócone jajka, 250 ml kwaśnej śmietany, 1 żółtko.SPOSÓB WYKONANIA: Na maśle smażyć cebulę przez 2 minuty. Dodać śmietanę, mięso, koperek, sól i pieprz. Wymieszać i zostawić do wystygnięcia. Ciasto rozwałkować na grubość 3 - 4 mm. Pokroić na owalne długie kawałki, o wymiarach 22 x 12 cm. Każdy kawałek przekroić na pół. Na połówkę nakładać farsz i przykrywać drugą połówką. Skleić wypychając powietrze. Gotowe kłaść na blachę wyłożoną papierem do pieczenia. Smarować żółtkiem wymieszanym z wodą i piec ok. 15 minut w temperaturze 210 stopni. Przygotowanie ciasta: Mąkę przesiać z proszkiem do pieczenia. Dodać kawałki masła. Zagniatać palcami aż do uzyskania grudek. W międzyczasie wymieszać jajka, żółtko, sól, śmietanę. Wymieszać. Dodać partiami do masy powstałej z mąki i masła. Wyrobić ciasto, które nie powinno być zbyt mokre. Ciasto owinąć folią i włożyć na godzinę do lodówki. 