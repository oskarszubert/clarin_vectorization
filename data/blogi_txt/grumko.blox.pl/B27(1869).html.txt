Trwa sezon na grilla, więc nic nie stoi na przeszkodzie, aby przygotować sobie takie oto szaszłyki i cieszyć się ich niecodziennym smakiem;-) Przepis pochodzi ze strony AsiaRecipe.Com. Japonia: YakitoriSKŁADNIKI: Sos: 1 łyżka cukru, 1/4 szklanki mirinu, pół szklanki sake, pół szklanki sosu sojowego. Reszta: 40 dag mięsa z kurczaka bez kości i skóry, 25 dag wątróbek z kurczaka, zimna woda, 4 średniej wielkości suszone chińskie grzyby, namoczone w gorącej wodzie, 2 średniej wielkości zielone papryki, 1 średniej wielkości por, szpadki do szaszłyków, 1 limonka pokrojona na cząstki.SPOSÓB WYKONANIA: Wymieszać składniki sosu. Zredukować do objętości ok. 1 szklanki. Kurczaka i wątróbki pokroić w kostkę. Wątróbkę zalać zimną wodą, przykryć i odstawić na 5 minut. Wyjąć i osuszyć. Miękkie - namoczone wcześniej grzyby - pokroić w kostkę. Papryki pokroić w kostkę, a pora pokroić na kawałki. Przygotowane mięso i warzywa nadziewać na szpadki. Polać sosem i grillować. Podawać z cząstkami limonki. 