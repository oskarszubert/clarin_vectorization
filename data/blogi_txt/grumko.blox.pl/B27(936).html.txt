Dzisiaj miał się tutaj pojawić przepis na mołdawskie ciasteczka serowe nazywane Placinte, ale mimo, że trzymaliśmy się ściśle receptury to niestety nam nie wyszły. Ciasto nie wyrosło tak jak powinno, a po upieczeniu wyglądało i smakowało fatalnie. Ponieważ zwykle mamy przygotowany zapasowy przepis to rano wsiedliśmy na rowery i już parę minut po szóstej zameldowaliśmy się w Tesco, żeby dokupić jogurt i orzechy;-) Tym razem obyło się bez problemów i tym sposobem jesteśmy już po pierwszej degustacji;-) Ciasto ma dosyć mocny i charakterystyczny smak. Żeby go trochę złamać posmarowaliśmy je ubitą śmietaną i jedliśmy z truskawkami. Wtedy to dopiero była uczta;-) Przepis pochodzi z serwisu kulinarnego celtnet.org.    SKŁADNIKI: 6 jajek, 300 g mąki, 250 ml jogurtu naturalnego, 1 łyżeczka proszku do pieczenia, 200 g cukru, 150 g posiekanych orzechów.SPOSÓB WYKONANIA: Jajka wybić do miski i ubijać przez 10 minut. Dodać cukier i ubijać kolejne 10 minut. Wmieszać jogurt i proszek do pieczenia. Następnie dodać posiekane orzechy. Przełożyć do foremki i piec ok. 30 minut w temperaturze 180 stopni. 