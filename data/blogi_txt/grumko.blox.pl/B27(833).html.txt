Anglesey Eggs to przepis na zapiekane jajka, których nazwa wywodzi się od wyspy i hrabstwa w północno - zachodniej części Walii.  Ponieważ w najmniej oczekiwanym momencie wyczerpały nam się baterie w aparacie to na zdjęciu widać tylko zapiekankę z zewnątrz. Mogę Was jednak zapewnić, że pod serowym beszamelem kryje się bardzo smaczna mieszanka ziemniaczano - porowego puree z jajkami;-) Przepis pochodzi ze strony recipes4us.co.uk. SKŁADNIKI: 450 g obranych I pokrajanych na kawałki ziemniaków, sól i pieprz, 675 g porów, 50 g masła, pół łyżeczki świeżo startej gałki muszkatołowej, 150 g startego sera Caerphilly - dodaliśmy Cheddara, 2 łyżki mąki, 300 ml mleka, 6 jajek ugotowanych na twardo, pokrajanych w ćwiartki, 2 łyżki bułki tartej.SPOSÓB WYKONANIA: Ugotować ziemniaki i przecisnąć przez praskę. Pory umyć i pokroić w plasterki, ugotować do miękkości. Rozgrzać piekarnik do 200 stopni Celsjusza. Z masła i mąki zrobić zasmażkę. Gotować pomału dodając mleko. Zdjąć z ognia. Doprawić solą, pieprzem, wmieszać większość sera. Mieszać aż ser się rozpuści. W dużym naczyniu wymieszać ziemniaki z porami. Dodać masło i gałkę muszkatołową. Całość przełożyć do naczynia żaroodpornego. Na wierzchu ułożyć ćwiartki jajek. Polać sosem. Posypać resztą sera i bułka tartą. Zapiekać ok. 15 minut. 