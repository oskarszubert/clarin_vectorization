Już od kilku tygodni czuliśmy zbliżający się koniec naszej zabawy, a kiedy ugotowaliśmy na jej zakończenie solankę, ogarnęły nas mieszane uczucia. Z jednej strony cieszyliśmy się z tego, że tak sprawnie udało nam się przejechać z Widelcem przez Europę, a z drugiej dopadł nas żal, jak za przyjacielem, z którym trzeba się rozstać po pełnej wrażeń wspólnej podróży...Nie ma co ukrywać, zżyliśmy się z Widelcem. Towarzyszył nam codziennie czy to w trakcie przeglądania przepisów, wybierania dań, które planowaliśmy zjeść w danym kraju, przygotowania tygodniowej listy zakupów czy w końcu w kuchni na etapie samego już gotowania. Tak dobrze bawiliśmy się w jego towarzystwie, że rok 2009 przeleciał nam jak przez palce. W czasie tych dwunastu miesięcy udało nam się odwiedzić 45 krajów, w których przygotowaliśmy łącznie 425 bardziej lub mniej charakterystycznych potraw dla kuchni danego narodu. Dzięki blogującym kulinarnie koleżankom i kolegom w podsumowaniu znalazło się dodatkowo kolejnych 324 przepisów. Duże zainteresowanie bloggerów wzbudziła kuchnia śródziemnomorska, a największą popularnością cieszyły się przepisy pochodzące ze słonecznej Italii. Dziękujemy wszystkim za udział w zabawie, a szczególnie miłe słowa kierujemy do Joanny z Notatek Kulinarnych, Kwiecienki z Kwiecienka Od Kuchni, Anity z Tak Sobie Pichcę oraz Wiosenki z Eksplozji Smaku, które bardzo często wspólnie z nami, przygotowywały dania pochodzące z kuchni europejskiej. Pozdrawiamy Irena i Andrzej  P O D S U M O W A N I E 