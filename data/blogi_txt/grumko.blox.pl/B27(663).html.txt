W końcu przyszedł czas na przygotowanie dania z książki pt. "Przepyszne ziemniaki: 222 tradycyjne i oryginalne przepisy". którą otrzymaliśmy za udział w drugiej części Ziemniaczanego Tygodnia. Jako, że lubimy potrawy pieczone to zdecydowaliśmy się na takie bardzo aromatyczne połączenie chrupiącego kurczaka i ziemniaków. Polecamy!   SKŁADNIKI: 4 ziemniaki sałatkowe, 3-4 łyżki oleju słonecznikowego, sól, pieprz, pół łyżeczki słodkiej mielonej papryki, 1 łyżeczka suszonego tymianku, 1 i pół kg kawałków kurczaka bez skóry, 15 dag bułki tartej, 5 dag mąki, 2 łyżeczki soli, pół łyżeczki pieprzu, 2 łyżeczki słodkiej mielonej papryki, 1 łyżeczka suszonej szałwii, 1 łyżeczka suszonego oregano, 150 g kwaśnej śmietany.    SPOSÓB WYKONANIA: Rozgrzać piekarnik do temperatury 180 stopni. Umyć ziemniaki, dokładnie trzeć i pokroić na kawałki wielkości kęsa. Zmieszać łyżkę oleju, sól, pieprz, paprykę i tymianek. Obtoczyć ze wszystkich stron kawałki ziemniaków w tej mieszance pomagając sobie pędzlem kuchennym. Umyć i osuszyć kawałki kurczaka. Zmieszać w misce bułkę tartą, mąkę, sól, pieprz, paprykę, szałwię i oregano. Obtaczać kawałki kurczaka najpierw w pozostałym oleju, a potem w ziołowej panierce. Ułożyć ziemniaki i kawałki kurczaka w dużym naczyniu żaroodpornym. Piec w gorącym piekarniku ok. godziny , aż się przyrumienią. Podawać na gorąco. W osobnej salaterce podać kwaśną śmietanę jako sos. Ziemniaki i kawałki kurczaka można również ułożyć na blaszce pokrytej papierem do pieczenia i piec aż się przyrumienią. 