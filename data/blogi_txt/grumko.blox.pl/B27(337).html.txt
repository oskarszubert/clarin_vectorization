W ten weekend do podjadania przygotowaliśmy sobie takie oto migdały. W smaku są słodko - ostre, przyjemnie chrupiące i bardzo nam smakowały. Przepis pochodzi ze strony video.about.com.    SKŁADNIKI: 1 szklanka miodu, 3 szklanki całych migdałów w skórkach, 2 łyżeczki chińskiej przyprawy 5 smaków.    SPOSÓB WYKONANIA: Rozgrzać piekarnik do temperatury 150 stopni. Naczynie żaroodporne wyłożyć papierem do pieczenia. W rondlu rozpuścić miód aż będzie bardzo płynny. Dodać migdały i przyprawę 5 smaków. Dokładnie wymieszać. Łyżką cedzakową wyłożyć na papier w naczyniu żaroodpornym tak by ułożyły się w jedną warstwę. Wstawić do piekarnika i piec 20 minut. Następnie obrócić naczynie o 180 stopni i piec ok. 25 - 35 minut. Wyjąć naczynie z pieca i wyłożyć migdały na wcześniej przygotowany papier do pieczenia. Ostudzić. 