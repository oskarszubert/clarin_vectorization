Zamiast kupnych wędlin i szynek podawaliśmy w tym roku na świąteczne śniadania min. taki oto aromatyczny schab na zimno. Przepis pochodzi z książki z serii Lubię gotować pt. "Mięsa na święta i na co dzień".  Schab na zimno SKŁADNIKI: 1 - 1,2 kg schabu środkowego bez kości lub mięsa od szynki, 2 cebule ( 10dag ), 3 łyżki oleju, po pół łyżeczki suszonego tymianku i rozmarynu, 3 goździki, 1 liść laurowy, 2 gałązki natki pietruszki, 8 ziaren pieprzu, sól.SPOSÓB WYKONANIA: Mięso umyć i osuszyć. Cebulę obrać, opłukać. Przyprawy zawinąć w gazę i zawiązać. W wysokim garnku zagotować 1,5l wody, włożyć przyprawy, sól i cebulę. Mięso obsmażyć na oleju, a następnie włożyć do wrzątku z przyprawami i gotować 50 minut. Miękkie mięso wyjąć z wywaru, osączyć, osuszyć i ponownie zrumienić na oleju. Następnie przełożyć na półmisek i odstawić do wystygnięcia. Schab podawać na zimno pokrojony w plastry, z dodatkiem zimnych sosów, z żurawinami, keczupem albo śliwkami w occie, korniszonami lub piklami. 