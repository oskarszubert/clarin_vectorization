Kolejne wspólne gotowanie za nami, a tym razem z Anitą, Majaną i Wiosenką upiekliśmy pyszne bułeczki z nadzieniem cynamonowym;-) Ponieważ trochę źle zrozumieliśmy przepis, to wałki podzieliliśmy na 12 kawałków, nie na 20 - 24 części. W związku z tym upiekły nam się dosyć sporych rozmiarów bułki, które najpyszniejsze są na ciepło, zaraz po upieczeniu. Polecamy!! Przepis pochodzi z książki Joanny Futkowskiej i Marty Walęckiej - Zdroik pt. "Smaki Ameryki". Stany Zjednoczone: Bułeczki z nadzieniem cynamonowymSKŁADNIKI: 50 dag mąki pszennej, 10 dag masła, 5 dag drożdży, 2 jajka, szklanka mleka, łyżka cukru, sól, tłuszcz do wysmarowania blachy, jajko do smarowania bułeczek, Nadzienie: 10 dag masła, 8 łyżek cukru, 8 łyżeczek cynamonu.SPOSÓB WYKONANIA: Drożdże rozpuścić w letnim mleku, dodać roztopione i ostudzone masło, mąkę, cukier, 2 jajka, posolić. Wyrobić ciasto aż będzie lśniące i elastyczne. Odstawić do wyrośnięcia: powinno podwoić objętość. Stolnice posypać mąką, wyłożyć ciasto, uformować dwa wałki, które pokroić na 10 - 12 części, lekko je rozpłaszczyć. Przygotować nadzienie: miękkie masło wymieszać z cukrem i cynamonem. Na każdym kawałku ciasta położyć nadzienie, uformować okrągłą bułeczkę. Bułeczki położyć na posmarowanej blasze i zostawić do wyrośnięcia, a gdy wyrosną posmarować roztrzepanym jajkiem. Piec w gorącym piekarniku (225 C) na złoty kolor (ok. 12 - 15 minut). 