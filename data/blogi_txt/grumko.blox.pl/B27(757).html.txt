Śledzie podane w taki sposób pojawiały się również wśród dań w kuchni innych krajów skandynawskich. W sumie nie ma się czemu dziwić, bo są to jedne z najpyszniejszych śledzi jakie do tej pory jedliśmy. Przepis pochodzi ze strony Nordic Recipe Archive SKŁADNIKI: filety (ok. 200 g) lekko solonych śledzi lub śledzi Matjas - u nas matiasy w oleju, 2 średnie ogórki konserwowe, 2-3 marynowane buraki, 1-2 średnie czerwone cebule, 2-3 łyżek kaparów, 2-3 jajka ugotowane na twardo. Sos: 150 ml creme fraiche lub śmietany, 1 łyżka słodkiej fińskiej musztardy, szczypta cukru, szczypta białego pieprzu, odrobina soku z cytryny, posiekany koperek lub szczypiorek. SPOSÓB WYKONANIA: Pokroić śledzie na centymetrowe kawałki. Ułożyć na półmisku. Drobno posiekać ogórki, buraki i jedną cebulę. Posiekać drugą cebulę i wykorzystać do ozdoby. Oddzielić żółtka od białek i posiekać z kaparami. Przygotować sos mieszając dokładni wszystkie jego składniki. Sos wyłożyć na śledzie. Posiekane warzywa i jajka wyłożyć dookoła śledzi. Ozdobić posiekanym koperkiem lub szczypiorkiem oraz posiekaną cebulą. 