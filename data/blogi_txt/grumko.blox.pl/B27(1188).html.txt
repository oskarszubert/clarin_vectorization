Wbrew pozorom przygotowanie takiej rolady nie jest trudne i biorąc pod uwagę fakt, że w takie zwijanie bawiliśmy się po raz pierwszy, to wyszło nam to całkiem nieźle;-) Użyliśmy trochę za twardego masła, więc smarowanie masy sprawiło nam trochę problemu, ale gdyby było one całkiem miękkie to poszło by to nam jak po przysłowiowym maśle;-) W swoim dorobku kulinarnym mamy już kilka pasztetów i zgodnie uważamy, że ten jest jednym z najsmaczniejszych!! Przepis pochodzi z bloga AZ Cookbook. SKŁADNIKI: ok. kilograma wołowej lub jagnięcej wątroby - użyliśmy drobiowej, którą gotowaliśmy ok. 10 minut, 3 łyżki oleju lub masła do smażenia, 1 duża posiekana cebula, 2 średnie marchewki ugotowane i obrane, sól, pieprz, 2/3 szklanki niesolonego masła.SPOSÓB WYKONANIA: Wątrobę obrać z błon i pokroić na mniejsze kawałki. Zagotować 6 szklanek wody, dodać wątrobę i gotować 20 minut. Wyjąć i zmiksować. Na tłuszczu smażyć cebulę przez 7 minut. Zmiksować. Osobno zmiksować ugotowaną marchewkę. Następnie dokładnie wieszać ze sobą puree z wątroby, cebuli i marchewki. Masę wyłożyć na papier pergaminowy. Uformować prostokąt o wymiarach 35 x 25 cm. Przy pomocy noża rozsmarować na masie z wątroby masło. Przy pomocy papieru ostrożnie zwinąć w roladę. Schłodzić w lodówce przez minimum 2 godziny. Zdjąć papier, kroić w plastry i podawać z chlebem lub krakersami. 