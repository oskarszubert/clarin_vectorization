Przepis pochodzi ze strony BBcGoodFood.Com. Rustykalne pate SKŁADNIKI: 200 piersi z kaczki - bez skóry, 200 g piersi z kurczaka - bez skóry, 150 g filetu wieprzowego, 2 ząbki czosnku - obrane, 3-4 świeże gałązki tymianku, 3 łyżki brandy Armagnac, 2 łyżki oliwy z oliwek, 2 łyżki tłuszczu gęsiego lub masła i dodatkowy tłuszcz do wysmarowania formy, ok. 250 g bekonu lub pancetty - bez skóry, pokrojonego w cienkie plasterki, 1 kg sausagemeat - surowej kiełbasy dobrej jakości, zawierającej min. 85 % mięsa, 150 g gęstej śmietany kremówki, 4 łyżki posiekanej natki pietruszki, 2 łyżki posiekanego estragonu, 1 łyżeczka posiekanego tymianku lub rozmarynu, sól i pieprz do smaku.SPOSÓB WYKONANIA: Z kawałków mięs odciąć wszystkie kawałki tłuszczu i ścięgna. Czosnek rozgnieść nożem. W misce wymieszać mięso z czosnkiem, tymiankiem, koniakiem, oliwą i pieprzem (na tym etapie nie solimy). Miskę nakryć i odstawić do lodówki na okres 1- 24 godzin, by mięso się marynowało. Mięso wyjąć z marynaty, pokroić na kawałki o boku ok. 1,5 cm. Na patelni rozgrzać tłuszcz gęsi lub masło i smażyć na nim pokrojone mięso przez ok. 2 minuty, do zezłocenia. Wyjąć czosnek i tymianek. Doprawić do smaku i odstawić, by wystygło. Formę, w której będziemy przygotowywać pasztet wysmarować tłuszczem, następnie dno i brzegi wyłożyć plasterkami bekonu, zakładając je tak, by przykryły wierzch masy. Pozostawić kilka plasterków, by ułożyć je drugą warstwą na wierzchu. Do dużej miski włożyć mięso z kiełbasy, rozdrobnić drewnianą łyżką, następnie wymieszać ze śmietaną i posiekanymi ziołami. By sprawdzić, czy masa jest dobrze doprawiona nabrać łyżeczkę masy i smażyć przez 2 - 3 minuty, skosztować i doprawić do smaku solą i pieprzem. Masę z kiełbasy wymieszać z przygotowanym wcześniej mięsem. Przełożyć do przygotowanej formy, ugniatając i tworząc kształt kopca na wierzchu. Nakryć wystającymi z brzegów foremki plasterkami bekonu, a na wierzchu ułożyć dodatkową warstwę bekonu, by przykryła masę. Piekarnik nagrzać do temperatury 180 stopni C. Wierzch pasztetu przykryć podwójną warstwą folii aluminiowej, by dokładnie zakrywała masę. Formę umieścić w głębokiej formie do pieczenia, wlać wrzącą wodę do połowy wysokości formy z pasztetem. Piec przez ok. godzinę, aż wierzch masy stwardnieje. Wyjąć z piekarnika i studzić przez noc. By wyjąć pasztet zanurzyć formę na 3 minuty we wrzącej wodzie. Oddzielić boki od formy nożem, by łatwiej było wyjąć pasztet na deskę. Gotowy pasztet pokroić na plastry. Podawać z kompotem z gruszek, sałatą i grzankami. 