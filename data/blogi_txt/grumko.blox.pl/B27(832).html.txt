Kurczak Tikka Masala to kolejny po Kedgeree i Kurczaku koronacyjnym przykład na danie z nurtu anglo - indyjskiego. Danie serwowane jest na całym świecie, a w Anglii jest jednym z siedmiu najpopularniejszych kurczaków curry. Nam bardzo smakowało, a kurczaka jedliśmy z pysznym chlebkiem naan. Przepis pochodzi ze strony videojug.com.   SKŁADNIKI: 3 piersi z kurczaka, 4 łyżki oliwy, 5 ziaren kardamonu, 5 cm kawałek cynamonu, 2 łyżeczki zmielonego świeżego imbiru, 1 1/2 cebuli, 2 łyżeczki zmielonego czosnku, 1 łyżeczka zmielonego kminu, 1 łyżeczka zmielonych nasion kolendry, 1/4 łyżeczki kurkumy, pół łyżeczki pieprzu Cayenne, 1 łyżka papryki w proszku, 1 łyżeczka garam masala, 1 duży pomidor, 1 łyżeczka koncentratu pomidorowego, 150 ml wody lub puszka mleczka kokosowego, sól, pieprz, 150 ml jogurtu naturalnego, świeża kolendra do dekoracji..SPOSÓB WYKONANIA: Siekamy pomidora i cebulę. Kurczaka kroimy w kostkę i lekko solimy. Mieszamy ze sobą imbir, czosnek, kumin, kolendrę, kurkumę, cayenne, garam masala i paprykę.-Rozgrzewamy oliwę i przez kilka sekund smażymy na niej laskę cynamonu i ziarna kardamonu. Wyjmujmy i dodajemy cebulę. Smażymy aż do zbrązowienia. Dodajemy wymieszane przyprawy i smażymy przez minutą. Dodajemy pomidora i koncentrat i smażymy kolejną minutę. Wlewamy wodę lub mleczko kokosowe. Dodajemy kurczaka, dokładnie mieszamy i smażymy przez 10 - 12 minut. Dolewamy jogurt i dusimy kolejne 5 minut. Podajmy z chlebkiem naan lub ugotowanym ryżem. 