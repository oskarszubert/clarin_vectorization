Kaukaz: Czachochobili z kury ŻRÓDŁO: Kulinarny Kaukaz: Smaki, Tradycje, Receptury. SKŁADNIKI: 1 kura (1,5-1,7 kg), 200 g masła, 500 g dojrzałych pomidorów, 500 g cebuli, 50 g czosnku, pół szklanki wywaru drobiowego lub wody, 2-3 gałązki kolendry, bazylii, pietruszki i kopru, pół strączka zielonej ostrej, papryki, sól. SPOSÓB WYKONANIA: Kurę umyć, podzielić na porcje (4-6 kawałków), podsmażyć na maśle na złoty kolor. Cebule pokroić w piórka, dodać do kawałków kury i smażyć jeszcze 5-7 minut. Pomidory sparzyć, zdjąć z nich skórkę, usunąć nasiona, a miąższ zmielić. Dodać do kury i dusić przez 20-25 minut (zamiast pomidorów można użyć koncentratu pomidorowego). Paprykę oczyścić z nasion i drobniutko posiekać, czosnek przepuścić przez praskę, zieleninę drobno posiekać, 1-2 łyżki odłożyć do przybrania. Paprykę, czosnek i zieleninę dodać do kury, posolić do smaku, wlać wywar lub wodę i dusić przez 5 minut na wolnym ogniu. Później zdjąć czachochobili z ognia i odstawić na 10-15 minut w ciepłe miejsce. Podawać na głębokim talerzu posypane posiekaną zieleniną. 