Jedni nazywają je naleśnikami, drudzy chlebkami. Nam te placki jednak bardziej przypominają naleśniki i przy takim określeniu pozostaniemy. Można je podawać np. z sosem tahini albo tak jak my na słodko np. z kremem czekoladowym;-) Nam bardzo smakowały, a niemałą rolę odegrał w tym przyjemny posmak kopru włoskiego;-) Przepis pochodzi ze strony RecipeIsland.Com. Jemen: Naleśniki z koprem włoskim / LahuhSKŁADNIKI: 90 dag mąki, 1 opakowanie suszonych drożdży, 2 łyżki cukru, 2 łyżeczki soli, 2 łyżki mielonego kopru włoskiego, 8 szklanek wody.SPOSÓB WYKONANIA: Wymieszać szklankę ciepłej wody z łyżką cukru oraz drożdżami i odstawić na 15 minut. W misce wymieszać przesianą mąkę, 1 łyżkę cukru, sól oraz koper włoski. Dodać drożdże i 2 szklanki wody. Dokładnie wymieszać. Cały czas mieszając dodawać szklankami pozostałą wodę. Zostawić do wyrośnięcia w lodówce przez godzinę. Ciasto powinno podwoić objętość, a na jego powierzchni powinny utworzyć się pęcherzyki powietrza. Patelnię teflonową posmarować tłuszczem. Rozgrzać. Na patelnię wylewać szklankę masy. Smażyć 5 minut na złoty kolor. Przełożyć na drugą stronę i smażyć do zezłocenia. W podobny sposób usmażyć pozostałe placki. 