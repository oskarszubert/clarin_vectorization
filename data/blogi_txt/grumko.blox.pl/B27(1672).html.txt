To nasze pierwsze spotkanie z fasolką mung w tej postaci, bo do tej pory zwykle do potraw dodawaliśmy ją w postaci kiełków. W sumie jest to lekkie, zdrowe i smaczne danie. Przepis pochodzi ze strony HubPages. Tadżykistan : Zupa z fasolką mung SKŁADNIKI: posiekana cebula, 6 średnich marchewek pokrojonych w plasterki, 4 pokrojone w kostkę ziemniaki, 3 roztarte ząbki czosnku, 1/4 do pół szklanki fasolki mung, pół szklanki ryżu, bazylia, nasiona kuminu, czarny pieprz, sól.SPOSÓB WYKONANIA: Na oleju podsmażyć warzywa (bez fasolki) z przyprawami. Dodać 6 szklanek wody oraz fasolkę mung. Przykryć i gotować na małym ogniu przez 40 minut. Dodać ryż i gotować 20 minut. Doprawić i podawać. 