Wspaniałe danie o konsystencji, która zależy od Was, a konkretnie od ilości warzyw, które dodacie do zupy. My posiekaliśmy ich stosunkowo dużo, więc zrezygnowaliśmy już z gotowania ryżu. Gorąco polecamy!! Przepis pochodzi ze strony Qatarvisitor.Com, a pojawia się tu ghee czyli klarowane masło, które można kupić w słoiczkach w supermarketach albo też przygotować samemu np. sposobem koleżanki N_zak z Kuchennej Szkoły Przetrwania. Katar: Saloona SKŁADNIKI: 1 kg kurczaka w kawałkach, cukinie, kalafiory, marchewki, ziemniaki pokrojone w małą kostkę, ryż basmati, 4 posiekane cebule, 2 - 3 przeciśnięte przez praskę ząbki czosnku, suszona kolendra, 3 posiekane pomidory, 1 małe opakowanie puree pomidorowego, 3 kostki bulionowe z kurczaka, czarny pieprz, kurkuma, sól, ghee, 6 szklanek wody.SPOSÓB WYKONANIA: W garnku zagotować 6 szklanek wody. Dodać kawałki kurczaka, doprawić solą, pieprzem i kurkumą, gotować pół godziny. W innym garnku rozgrzać 3 łyżeczki ghee, dodać połowę cebuli, czosnek, pomidory, posiekane warzywa i puree pomidorowe. Smażyć przez 15 minut. Następnie do warzyw dodać zawartość garnka z kurczakiem. Dodać 2 kostki bulionowe i gotować 10 minut. Doprawić suszoną kolendrą i gotować kolejne 10 minut. Rozgrzać 2 -3 łyżki ghee i smażyć na złoto pozostałą cebulę. Dodać ryż, zalać wodą, dodać pozostałą kostkę bulionową i gotować na małym ogniu do miękkości. Podawać osobno z kurczakiem. 