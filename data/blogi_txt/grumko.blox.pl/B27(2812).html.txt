W słoneczne jesienne sobotnie popołudnie wybraliśmy się do Chorzowa gdzie mieści się restauracja „Kącik Babci Ziuni” Po raz kolejny skorzystaliśmy z oferty serwisu    groupon.pl, która polegała na zakupie pizzy o średnicy 34 cm z 50-cio procentową zniżką.  „Kącik Babci Ziuni” mieści się przy ul. Wolności czyli w samym centrum Chorzowa. Jest to lokal, który łączy w sobie zarówno pizzerię jak i restaurację w   której zamówić można sobie takie dania jak np.  stek z polędwicy wołowej w sosie roquer z bukietem warzyw i domowymi frytkami czy stek z halibuta w sosie z zielonego pieprzu, serwowany z dzikim ryżem oraz bukietem warzyw gotowanych.    „Kącik Babci Ziuni” składa się z dwóch sal: na parterze i na piętrze. Dodatkową atrakcją sali na piętrze jest balkon z kilkoma stolikami, który z pewnością doskonale się sprawdza podczas letnich, upalnych dni. Zamówiliśmy cztery różne pizze, a czas oczekiwania na pierwsze drożdżowe placki umilaliśmy sobie degustacją kawy.    Generalnie wszystkie pizze nam smakowały, a wyróżnić chcielibyśmy tę przygotowaną na grecką nutę oraz pizzę z dodatkiem borowików. Szkoda tylko, że składniki farszów ułożone były na cieście centralnie przez co po kilku kęsach -  na samym końcu -  zostały dosyć duże kawałki suchego ciasta.    Mieliśmy też okazję wypróbować trzy sosy: czosnkowy, pomidorowy i serowy. Wszystkie z nich były smaczne, a szczególnie wyróżniał się ten serowy. Na plus - „Kącikowi Babci Ziuni” - zapisać trzeba również pyszny kompot truskawkowy.    Generalnie niezłe jedzenie, fajny klimat - innymi słowy mile spędzone   popołudnie.       Pizza combo: sos pomidorowy, ser mozzarella, pepperoni, pikantne klopsiki mięsne w sosie pomidorowym, boczek, pieczarki, zielone oliwki krojone.        Pizza grecka: sos pomidorowy, ser mozzarella, kawałki sera favita, suszone pomidory, czerwona cebula, pokrojone czarne oliwki.     Pizza borowikowa: sos serowy, borowiki, kurczak.    Pizza "pikantny kurczak": sos pomidorowy, ser mozzarella, pikantny kurczak, kukurydza, pomidor, ostre papryczki.   Więcej o naszych wypadach, wakacjach itp. na stronie:      Podróże Ireny i Andrzeja 