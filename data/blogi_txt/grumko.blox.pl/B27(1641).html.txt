Wracamy na chwilę do Meksyku, by przygotować trzy dania z tamtejszej kuchni. Pierwsze z nich to danie jednogarnkowe z wieprzowiną w roli głównej. O jego wyjątkowym smaku decydują tomatillos, które są dla nas zdecydowanie jednym z największych odkryć kulinarnych w tym roku!! Przepis pochodzi z książki Marleny Spieler "What's Cooking: Mexican" Meksyk: Chile verde SKŁADNIKI: 1 kg wieprzowiny pokrojonej w kostkę, 1 posiekana cebula, 2 liście laurowe, 1 przekrojona na pół główka czosnku, 1 kostka rosołowa, 2 posiekane ząbki czosnku, 450 g świeżych tomatillos lub z puszki, 2 duże posiekane świeże zielone papryczki chili, 3 łyżki oleju roślinnego, 225 ml wywaru z kurczaka, pół łyżeczki łagodnej chili, pół łyżeczki kuminu, 4 - 6 łyżek posiekanej kolendry.SPOSÓB WYKONANIA: Do garnka włożyć wieprzowinę, cebulę, liście laurowe, główkę czosnku i kostkę rosołową. Wlać tyle wody aby przykryła mięso. Gotować półtorej godziny. W międzyczasie zmiksować posiekany czosnek, tomatillos, chili i paprykę. W rondlu podgrzać olej, wlać masę z tomatillos i gotować na średnim ogniu przez ok. 10 minut do zgęstnienia. Dodać wywar, mielone chili i kumin. Do sosu dodać mięso. Gotować aż smaki się połączą. Podawać z ciepłymi tortillami i kawałkami limonki. 