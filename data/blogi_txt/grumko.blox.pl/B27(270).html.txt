Sos all-i-oli to jeden z bardziej znanych hiszpańskich sosów. Można go nazwać czosnkowym majonezem. Podaje się go często do ryby smażonej, którą my tym razem robiliśmy w ten sposób: 40 dag ryby posolić, popieprzyć i zalać mieszaniną szklanki mleka i soku z 1 cytryny. Wstawić na godzinę do lodówki. Obtaczać w mące i smażyć z obu stron na złoty kolor. Przepis na sos pochodzi z książki Janiny Pałęckiej i Oskara Sobańskiego "Potrawy z hiszpańskiej tawerny"    SKŁADNIKI: 4-6 ząbków czosnku, 1 łyżeczki soli, łyżeczka soku z cytryny, 2 żółtka, 2 szklanki oliwy    SPOSÓB WYKONANIA: Rozgnieść czosnek i sól w moździerzu lub misce dobrze wymieszać z dodawanymi po kolei żółtkami. Ubijać aż masa zgęstnieje, a następnie wlewać cieniutkim strumieniem oliwę ciągle mieszając. Do gotowego majonezu dodać 1-2 łyżki przegotowanej ostudzonej wody. 