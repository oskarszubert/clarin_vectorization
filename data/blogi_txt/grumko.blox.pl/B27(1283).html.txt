Na zakończenie naszej pierwszej części podróży po krajach Ameryki Środkowej proponujemy Wam pyszne danie rybne pochodzące z wyspy Saint Lucia. Przygotowaliśmy je na bazie filetów z pstrąga, ale ponieważ o sile dania decyduje głównie pyszny pomidorowo - paprykowy sos, to można spokojnie przygotować je z innych ogólnodostępnych u nas ryb czyli np. dorsza, mintaja itp. Przepis pochodzi z serwisu Carribean Choice.  Saint Lucia: Kreolska potrawka z ryby SKŁADNIKI: 2 morlesze lub snappery pokrojone w 2,5 cm kostkę - użyliśmy filetów z pstrąga, 2 łyżki ulubionych przypraw, 2 łyżki octu słodowego - użyliśmy winnego, mąka, olej. Sos: 2 łyżki oleju, 1 łyżka masła, 1 posiekana cebula, 30 dag świeżych pomidorów, bez pestek i posiekanych, 2 ząbki czosnku, 2 gałązki tymianku, 2 i pół szklanki bulionu rybnego lub wody, pół łyżeczki cynamonu, 1 posiekana ostra papryczka, 25 dag posiekanej czerwonej i zielonej papryki, sól, gałązki oregano. SPOSÓB WYKONANIA: Rybę wymieszać z przyprawami i octem. Odstawić na 2 godziny. Panierować w mące i smażyć na oleju na złoty kolor. Przygotować sos. Rozgrzać olej z masłem, smażyć przez 5 minut cebulę. Dodać pomidory, czosnek i tymianek. Dusić 5 minut. Wlać bulion, dodać cynamon i ostrą papryczkę. Wymieszać. Włożyć kawałki ryby oraz świeżej papryki. Gotować kilka minut do zgęstnienia sosu. Doprawić. Przybrać oregano i podawać. 