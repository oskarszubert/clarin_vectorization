Jedna z najsmaczniejszych pieczeni z mięsa mielonego jaką do tej pory jedliśmy! Wyszła nam super konsystencja i pyszny pieczarkowo - ziołowy posmak. Mniam, mniam;-) Przepis pochodzi z książki Ruth Van Waerebeek i Marii Robbins pt. "Everybody Eats Well in Belgium".   SKŁADNIKI: 1 szklanka czerstwej bułki, 3 szklanki mleka, 3 łyżki nie solonego masła, 1 duża cebula drobno posiekana, 12 - 15 dag pieczarek pokrojonych w ćwiartki, 1 przeciśnięty przez praskę ząbek czosnku, 90 dag mielonej cielęciny - u nas wołowina, 1 duże jajko, 3 łyżki posiekanej natki pietruszki, 1 łyżka posiekane świeżej szałwii, oregano lub tymianku, 1 łyżeczka soli, pół łyżeczki mielonego czarnego pieprzu, szczypta gałki muszkatołowej, półtorej łyżki porto lub sherry, 1 łyżka koniaku, 1 łyżeczka rozpuszczonego nie solonego masła, 1 gałązka świeżego tymianku lub rozmarynu do dekoracji. SPOSÓB WYKONANIA: Rozgrzać piekarnik do temperatury 225 stopni. Bułkę tartą namoczyć w mleku. Rozpuścić 2 łyżki masła i smażyć na nim przez 2 minuty cebulę. Dodać grzyby i smażyć przez kolejne 5 minut. Dodać czosnek i smażyć jeszcze przez minutę. W dużej misce wymieszać mięso z jajkiem. Rękami odcisnąć bułkę i dodać do mięsa wraz z mieszanką cebulową, natką, szałwią, solą, pieprzem i gałką muszkatołową. Na końcu dodać wino i koniak. Całość wyrobić bardzo dokładnie. Naczynie do zapiekania wysmarować rozpuszczonym masłem. Wyłożyć masę i udekorować gałązką tymianku. Posmarować pozostałą łyżką masła. Piec 30 minut. Zmniejszyć ogień do 200 stopni i piec kolejne 15 minut. Wyjąć z piekarnika i odstawić na 5 - 10 minut. Podawać. 