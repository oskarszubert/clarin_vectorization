Włochy: Rożki z wędzonego łososia z sałatką ziemniaczaną / Cornetti di salmone affumicato con salata russa ŹRÓDŁO: Przepis pochodzi z książki Wydawnictwa Bellona: „Kuchnia włoska”. SKŁADNIKI: 200 g ziemniaków, 60 g marchwi, 60 g fasolki szparagowej, majonez, 60 g mrożonego groszku, 2 łyżki kaparów, 2 łyżki pokrojonych w kostkę ogórków konserwowych, sól i świeżo zmielony czarny pieprz, 8 plastrów wędzonego łososia. Do przybrania: 2 jaja na twardo, gałązki natki pietruszki. SPOSÓB WYKONANIA: Ziemniaki obrać i pokroić w kostkę. Marchew obrać i pokroić w kostkę. Odciąć końcówki z fasolki i pokroić ją na małe kawałki. Warzywa włożyć do garnka z wrzącą osoloną wodą i gotować na średnim ogniu przez 15 – 20 minut. Odcedzić i odstawić do ostygnięcia. Chłodne warzywa wymieszać z groszkiem, kaparami, ogórkami i pieprzem. Dodać majonez do smaku, wymieszać. Na półmisku ułożyć plastry wędzonego łososia i układać na nich po łyżeczce sałatki ziemniaczanej. Zwijać w rożki. Udekorować majonezem, plasterkami gotowanych jajek i gałązkami natki pietruszki. Podawać na zimno. 