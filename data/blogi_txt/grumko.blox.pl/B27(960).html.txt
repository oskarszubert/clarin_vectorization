Generalnie "burek" to rodzaj potrawy przygotowywanej najczęściej z ciasta phyllo, w które zawija się różne farsze np. z mięsa mielonego lub sera, a następnie całość zapiekana jest w piekarniku. Potrawa ta jest bardzo popularna w krajach arabskich, ale jada się ją równie często na Bałkanach. Jak widzicie nasza dzisiejsza propozycja to nie klasyczny burek, a została tak nazwana pewnie dlatego, że ciasto phyllo zastępują plastry bakłażany, pomiędzy którymi znajduje się serowy farsz. Nas to danie zachwyciło i oboje zgodnie stwierdziliśmy, że jest lepsze od naszego ulubionego sposobu na bakłażana czyli smażonych plastrów z sosem skorthalia. Przepis pochodzi ze strony Passionate About Food.    SKŁADNIKI: 1 i 1,4 kg bakłażanów ( 4 - 5 dużych), 200 g białego sera lub fety, 50 bułki tartej, olej, 100 g mąki, 6 jajek, natka pietruszki, pęczek koperku, sól i pieprz.SPOSÓB WYKONANIA: Umyte bakłażany pokroić w półcentymetrowe plasterki, posolić i odstawić na 10-15 minut. Osuszyć z wydzielonego soku. Panierować w mące i smażyć 3-4 minuty z każdej strony. Aby przygotować nadzienie wymieszać 4 jajka, ser, natkę i pieprz. Kłaść łyżkę farszu na połówce plasterka bakłażana. Dociskając przykryć drugim plasterkiem. Panierować w pozostałych dwóch jajkach i bułce tartej. Smażyć po 2-3 minuty z każdej strony. 