Mus czekoladowy ŹRÓDŁO: FoodNetwork.Com. SKŁADNIKI: 170 g drobno posiekanej półsłodkiej czekolady – u nas 100 g czekolady mlecznej i 70 g czekolady gorzkiej, 1 szklanka śmietany kremówki, 1 łyżka gorącej wody, pół łyżeczki kawy rozpuszczalnej, 1 duże jajko, 2 duże żółtka, szczypta soli, 1/3 szklanki cukru. Do ozdoby opcjonalnie: czekoladowe ziarenka kawy. SPOSÓB WYKONANIA: Czekoladę umieścić w rondelku i rozpuścić w kąpieli wodnej. Kremówkę ubić i schłodzić. Kawę rozpuścić w gorącej wodzie. Jajko umieścić w misce, wbić żółtka, dodać szczyptę soli i cukier i ubijać przez ok. 30 sekund. Miskę umieścić w kąpieli wodnej i ubijać masę mikserem przez ok. 3 minuty, aż stanie się puszysta i ciepła. Zdjąć miskę z kąpieli wodnej i ubijać dalej na najwyższych obrotach przez min. 5 minut, póki masa nie stanie się gęsta i lepka. Dodać kawę i wymieszać. Około ćwierć masy dodać do czekolady, wymieszać, dodać resztę masy ponownie wymieszać. Następnie do masy czekoladowej dodać schłodzoną bitą śmietanę i wymieszać, by powstała gładka pianka. Piankę przełożyć do czterech miseczek lub kieliszków do wina. Przykryć i chłodzić przez min. 1 godzinę. Podawać. Można przyozdobić czekoladowymi ziarenkami kawy. 