Bardzo smaczny i nieskomplikowany sposób na przygotowanie popularnych w naszych sklepach filetów rybnych. Użyliśmy filetów z mintaja, a serwowaliśmy z ziemniakami i pieczarkami na gęsto. Przepis na Fiskefileter med Mandler pochodzi ze strony Christian's Danish Recipes.   SKŁADNIKI: 90 dag filetów z dorsza, sól i pieprz, 2 łyżki rozpuszczonego masła, pół szklanki majonezu, 1 łyżka soku z cytryny, 1 łyżeczka posiekanej cebuli, 2 białka, pół szklanki prażonych migdałów.   SPOSÓB WYKONANIA: Ułożyć rybę w naczyniu do zapiekania. Posolić, popieprzyć I posmarować rozpuszczonym masłem. Piec 5 minut w nagrzanym piekarniku. Z naczynia usunąć płyny, który wydzieliły się podczas pieczenia. Robić to ostrożnie, żeby nie uszkodzić ryby. W czasie gdy ryba się piecze wymieszać majonez z sokiem z cytryny oraz cebulą. Ubić białka i dokładnie, ale delikatnie wymieszać z masą majonezową. Posmarować masą rybę. Posypać posiekanymi migdałami. Piec aż masa lekko się zezłoci i będzie lekko napuszona. 