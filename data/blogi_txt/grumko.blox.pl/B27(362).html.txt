Jajka lubią boczek, a gdy dodatkowo połączy się je z czosnkowym aioli to smakują idealnie!! Przepis - dla dwóch osób - pochodzi ze strony videojug.com.     SKŁADNIKI: 5 jajek ugotowanych na twardo, 1 łyżka posiekanej cebuli dymki, 1 łyżka posiekanej szalotki, 2 posiekane średniej wielkości plasterki smażonego bekonu, 1 łyżka posiekanej natki pietruszki, 60 ml czosnkowego sosu aioli: Zmiksować 3 ząbki czosnku przeciśniętego przez praskę, 1 żółtko, 1 łyżkę soku z cytryny, 1 łyżkę posiekanej natki pietruszki, pół łyżeczki soli, 1/3 łyżeczki pieprzu. Następnie cały czas miksując powoli wlewać 120 ml oliwy z oliwek. Aż do uzyskania kremowej konsystencji.     SPOSÓB WYKONANIA: Jajka porozrywać na kawałki - nie siekać. Dodać dymkę, szalotkę, boczek, natkę pietruszki i wymieszać. Dodać sos aioli i ponownie wymieszać. Ewentualnie doprawić solą i pieprzem. 