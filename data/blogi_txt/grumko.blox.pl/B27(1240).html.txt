Bardzo fajne, lekkie danie obiadowe. Jeśli dodacie do niego majonez i schłodzicie w lodówce to otrzymacie pyszną sałatkę. Polecamy!! Przepis pochodzi z książki "Banany w rytmie samby: Kuchnia brazylijska".   Brazylia: Ryż z małżami - Arkoz Com Mariscos E Com Ostras SKŁADNIKI: 2 puszki małż lub ostryg lub kalmarów, 2 łyżki soku z cytryny, 2 łyżki oleju, filiżanka posiekanej cebuli, 2 łyżki posiekanej natki pietruszki, pół łyżeczki soli czosnkowej, łyżka pasty pomidorowej, 3 - 4 filiżanki ugotowanego ryżu na sypko. SPOSÓB WYKONANIA: Małże zalać na kilka minut sokiem cytrynowym. Na gorącym oleju lekko zasmażyć małże razem z cebulą i natką, dodać pastę pomidorową. Dobrze wymieszać. Dodać masę do ryżu, wymieszać i doprawić. 