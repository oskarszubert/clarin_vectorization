Lata temu podróżowaliśmy często z kumplami z kapeli do studia nagraniowego w Kędzierzynie Koźlu. Na jedną z tego typu wypraw kolega zabrał ze sobą płytę "OK Komputer" nieznanego mi wówczas zespołu Radiohead. Strasznie mi się ta płyta spodobała, a najbardziej w pamięci po pierwszym przesłuchaniu zapadł mi utwór "No Surprises". Tak rozpoczęła się moja przygoda z muzyką Radiohead, która trwa do dziś i ogromnie się cieszę, że 25 sierpnia w Poznaniu będziemy mieli okazję spotkać się z Tomem Yorkiem i jego kolegami na żywo.  Do słuchania muzyki całkiem niezłym dodatkiem może być filiżanka kawy, więc dlatego proponujemy Wam w dzisiejsze niedzielne popołudnie całkiem niezłą szwajcarską mokkę. Przepis na Swiss Mocha Beverage Mix pochodzi stąd.    SKŁADNIKI: 1 szklanka kawy rozpuszczalnej, 1 szklanka cukru, 2 szklanki beztłuszczowego mleka w proszku, 4 łyżki kakao w proszkuSPOSÓB WYKONANIA: Dokładnie wymieszać wszystkie składniki, wsypywać do blendera i zmiksować na proszek. By przygotować napój dozować po dwie łyżeczki na szklankę gorącej wody, lub mniej - do smaku. 