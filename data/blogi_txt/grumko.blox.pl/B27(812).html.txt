Gorąco polecamy miłośnikom podrobów, bo to bardzo smaczny sposób na przygotowanie serduszek. Przepis pochodzi z bloga Icelandic cooking, recipes and food culture.    SKŁADNIKI: 2 - 3 owcze serca lub 1 - 2 wieprzowe serca, 1 pęczek natki pietruszki, 1 łyżka masła lub margaryny, 50 g margaryny lub masła, 1 łyżeczka soli, 300 ml wody lub mleka, 2 łyżki mąki, 100 ml zimnej wody, SPOSÓB WYKONANIA: Bardzo dokładnie umyć serca. Moczyć przez chwilę w zimnej wodzie. Wyjąć i dokładnie osuszyć. Posiekać pietruszkę i wymieszać z 50 g masła i posmarować dokładnie serca tak przygotowaną masą. Na łyżce masła zrumienić serca. Przełożyć naczynia do garnka i zalać serca wodą lub mlekiem oraz doprawić solą. Gotować 30 - 60 minut w zależności od wielkości serc. Wymieszać mąkę z wodą i zagęścić nią płyn pozostały z gotowania serc. Serca pokroić na plasterki i podawać z tłuczonymi ziemniakami, warzywami oraz przygotowanym sosem. 