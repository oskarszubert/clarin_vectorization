Bardzo fajnie wyrabiało się masę na te "Ciasteczka migdałowe / Almond cookies". Jeszcze większą frajdę sprawiało mi ich wycinanie. Zrobiłem jeden błąd, a mianowicie układałem je na blasze zbyt blisko siebie. Okazało się, że troszkę wyrosły i lekko posklejały się bokami, tracąc przy tym swój kolisty kształt. Można też było ułożyć na nich więcej migdałów, ale z racji tego, że jestem cukiernikiem - amatorem trzymam się zwykle ściśle przepisów. W smaku są ok i fajnie chrupią. Jeszcze tylko szklanka zimnego mleka i można zaczynać sobotni podwieczorek ;-) Przepis pochodzi ze strony / recipe in English language you can find here: Chinesefooddiy   SKŁADNIKI: 2 i pół filiżanki mąki, 1 filiżanka cukru, pół łyżeczki sody oczyszczonej, 1 filiżanka masła, 2 roztrzepane jajka, 1/8 łyżeczki soli, 1 łyżka aromatu migdałowego, 10 dag całych blanszowanych migdałów.    SPOSÓB WYKONANIA: Nagrzać piekarnik do 160 stopni. W mikserze mieszać mąkę, cukier, masło, sól oraz proszek do pieczenia do czasu aż zaczną się tworzyć małe kuleczki. Dodać jajka i aromat migdałowy. Wyrobić ciasto na posypanej mąką powierzchni. Za pomocą foremek wycinać ciastka o średnicy ok. 6 cm. Ułożyć na wysmarowanej tłuszczem blaszce do pieczenia ciastek. Na środku każdego ciasteczka położyć migdał. Piec 25 minut. 