Trzecia i według nas najsmaczniejsza propozycja z serkiem halloumi. Nie bez znaczenia był pewnie fakt, że dodaliśmy papryki pieczone, a nie smażone. Są wtedy zdecydowanie smaczniejsze i super się komponowały z serkiem i resztą dodatków. Przepis pochodzi ze strony recipes.wikia.com. SKŁADNIKI: 4 łyżki oliwy, 8 plasterków sera halloumi o grubości 1 cm, 4 czerwone papryki pokrojone w 2 cm kostkę, 2 rozgniecione ząbki czosnku, 2 łyżki osączonych kaparów, 16 czarnych oliwek, 1 łyżka posiekanej świeżej mięty, posiekana natka pietruszki sól i pieprz do smaku. Dressing: 2 łyżki białego octu winnego, 6 łyżek oliwy z oliwek, 1/4 łyżeczki musztardy Dijon, 1 łyżka posiekanej kolendry, pół małej czerwonej papryczki chili drobno posiekanej.SPOSÓB WYKONANIA: Na rozgrzanej oliwie smażyć do zezłocenia ser, a papryki do momentu aż będą miękkie. Dodać czosnek, kapary, oliwki i zioła. Smażyć jeszcze przez minutę. Doprawić solą i pieprzem. Wymieszać składniki dressingu. Polać nim ser i papryki. Podawać na ciepło z chlebkiem pita lub świeżym białym pieczywem. 