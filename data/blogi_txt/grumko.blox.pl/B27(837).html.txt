Kolejna po Welsh Rarebit walijska propozycja z serem w roli głównej. Wędzony ser Teifi zastąpiliśmy naszą roladą ustrzycką, a dressing serwowaliśmy do panierowanej ryby pieczonej. Smakowało nam to połączenie tym bardziej, że sos od razu przypomniał nam smakiem jedną z naszych ulubionych sałatek czyli kwietniową;-) Przepis pochodzi ze strony recipes4us.co.uk. SKŁADNIKI: 50 g posiekanego w paski wędzonego boczku, 75 g serka kremowego, 50 g walijskiego sera Teifi, 100 ml śmietany, 25 g drobno posiekanej czerwonej cebuli, 1 łyżka posiekanego szczypiorku, sól i pieprz.SPOSÓB WYKONANIA: Rozgrzać patelnię I smażyć boczek aż będzie chrupiący. Osuszyć na ręczniku kuchennym. Sery i śmietanę utrzeć dokładnie na pastę. Dodać cebulę, szczypiorek i miksować przez kilka sekund. Przełożyć do miseczki, dodać boczek, doprawić solą i pieprzem. 