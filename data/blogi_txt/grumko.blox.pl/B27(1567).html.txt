Za oknem szaruga, a przygotowanie i zjedzenie takiej sałatki pozwala choć na chwilę przywrócić wspomnienie ciepłego i słonecznego lata. Przepis pochodzi z książki Marleny Spieler "What's Cooking: Mexican".  Meksyk: Sałatka z zielonej fasolki i sera fetaSKŁADNIKI: 350 g zielonej fasolki szparagowej, 1 posiekana czerwona papryka, 1 posiekana czerwona cebula, 3 - 4 łyżki posiekanej świeżej kolendry, 2 pokrojone w plasterki rzodkiewki, 75 g pokruszonego sera feta, 1 łyżeczka posiekanego świeżego oregano, 2 łyżki czerwonego octu winnego, 80 ml oliwy z oliwek, 3 dojrzałe pomidory pokrojone w cząstki, pieprz.SPOSÓB WYKONANIA: Fasolkę ugotować na parze. Przełożyć fasolkę do miski. Dodać paprykę, cebulę, kolendrę, rzodkiewki i ser feta. Posypać mielonym pieprzem i oregano. Wymieszać ocet z oliwą z oliwek. Sosem polać sałatkę. Wymieszać potrząsając. Przełożyć sałatkę na półmisek i podawać z cząstkami pomidora. Sałatkę można podawać od razu lub po schłodzeniu. 