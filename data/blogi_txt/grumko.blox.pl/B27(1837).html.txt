A to pomysł jak znaną i u nas zupę z ziemniaków przygotować w całkiem inny sposób. Fajna jest ta sztuczka z dodatkiem puree, które sprawia, że zupa ma kremową konsystencję. Poza tym jest fajnie doprawiona, no i dobrze się z nią komponuje szpinak. Przepis pochodzi ze strony AsiaRecipe.Com i jest również naszą drugą propozycją w akcji "Czas na szpinak", którą zorganizowała koleżanka Wedelka.   Tybet: Zupa ziemniaczana ze szpinakiemSKŁADNIKI: 1/4 szklanki masła, 1 łyżka tartego imbiru, 1 łyżka tartego czosnku, 1 szklanka posiekanej czerwonej cebuli, pół łyżeczki kurkumy, pół łyżeczki chili, pół łyżeczki kopan masala, 3 szklanki ziemniaków puree, 4 szklanki wody, 1 szklanka tofu pokrojonego w kostkę, 1 szklanka posiekanego szpinaku, 1 i pół łyżeczki białego octu winnego, 1 łyżka sosu sojowego, 2 łyżeczki soli, pół łyżeczki czarnego pieprzu, 2 łyżki posiekanej dymki, 2 łyżki posiekanej kolendry.SPOSÓB WYKONANIA: Rozpuścić masło. Dodać czosnek, imbir i cebulę. Smażyć przez minutę. Dodać kurkumę, chili i masalę. Smażyć pół minuty. Dodać ziemniaki. Wymieszać i smażyć 3 minuty. Dodawać po szklance wody, cały czas mieszając aby nie było grudek. Dodać tofu i szpinak - my ser dodaliśmy na końcu. Wymieszać zagotować. Dodać ocet, sos sojowy, sól i pieprz. Gotować 5 minut. Dodać dymkę i kolendrę. Podawać. 