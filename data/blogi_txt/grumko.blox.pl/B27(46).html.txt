SKŁADNIKI: 4 średnie różnokolorowe papryki, 1-2 roztarte ząbki czosnku (dowolnie), 2 łyżki oliwy, 2 łyżki wody, sól do smaku, 1/2 łyżeczki bazylii, 1/4 łyżeczki świeżo zmielonego pieprzu. SPOSÓB WYKONANIA: Wymyte papryki przepołowić, usunąć nasadę, nasiona i zgrubienia, pokroić w 3 cm kostkę. Oliwę rozgrzać na dużej, teflonowej patelni, na średnim ogniu, wsypać paprykę i czosnek, często mieszając smażyć 3-4 minuty, wlać wodę, dodać bazylię i nie przerywając mieszania smażyć dalsze 4-5 minut lub aż papryka stanie się chrupiąco miękka. Przyprawić solą i pieprzem i podawać. 