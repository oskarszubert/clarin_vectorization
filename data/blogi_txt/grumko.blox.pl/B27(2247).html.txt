Namibia: Buszmeńskie szaszłyki z orzeszkowym sosem ŹRÓDŁO: Celtnet.Org.Uk. SKŁADNIKI: 250 g filetów z krokodyla - u nas filety z kurczaka, 300 g steków ze strusia - u nas łopatka wieprzowa, sok z połowy limonki, 2 łyżki oliwy z oliwek, 1 rozgnieciony ząbek czosnku, 2 łyżki sosu sojowego, 1 posiekana czerwona papryczka chili, 2 łyżki masła orzechowego, 110 g podpieczonych i posiekanych orzechów nerkowca, sok z 1 limonki, 200 ml mleczka kokosowego, 4 świeże posiekane papryczki chili, pół łyżeczki sosu sojowego, do smaku cukier palmowy lub złoty drobny cukier, sól i pieprz do smaku. SPOSÓB WYKONANIA: Patyczki bambusowe do grillowania namoczyć na 15 minut w zimnej wodzie. W międzyczasie mięsa pokroić na kawałki 1 x 2 cm i lekko przyprawić solą i pieprzem. Wymieszać sok z limonki, oliwę z oliwek, czosnek, posiekaną papryczkę chili oraz sos sojowy. Kostki mięsa zalać marynatą i odstawić na min. pół godziny. Przygotować sos. Wymieszać wszystkie pozostałe składniki w garnku. Zagotować i dusić 5 minut. Mięso nadziewać na patyczki, posmarować marynatą i zgrillować. Szaszłyki podawać z ciepłym sosem orzeszkowym. 