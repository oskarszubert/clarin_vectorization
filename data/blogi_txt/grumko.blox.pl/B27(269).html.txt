Jedno z klasycznych dań kuchni hiszpańskiej. Wyszło ekstra: mięso bardzo miękkie, a sos ma fajny charakterystyczny posmak. Przepis pochodzi z książki Janiny Pałęckiej i Oskara Sobańskiego "Potrawy z hiszpańskiej tawerny"    SKŁADNIKI: 80 dag mięsa wołowego bez kości, 40 dag cebuli, łyżka przecieru pomidorowego, łyżka mąki, 3 dag masła, butelka piwa, natka pietruszki, tymianek, 7 dag smalcu, sól.    SPOSÓB WYKONANIA: Mięso pokroić w kostkę, usmażyć na smalcu i posolić. Wyjąć, a na tym samych tłuszczu poddusić plasterki cebuli. Mięso ułożyć w garnku, dodać przecier pomidorowy i podgrzewać na wolnym ogniu. Następnie dodać cebule z tłuszczem, wlać piwo, posypać tymiankiem i natka pietruszki. Całość zaprawić zasmażką z masła i mąki. Rondel przykryć i dusić na wolnym ogniu przez 2-3 godziny. Podawać z ziemniakami ugotowanymi w łupinkach i obranymi ze skórki. 