Po porannym makaronie ryżowym z curry chcielibyśmy zaprosić Was już po raz trzeci do udziału w święcie czosnku, które obchodzić będziemy we wtorek 19 kwietnia br. Miło nam równocześnie poinformować, że patronat nad tegoroczną edycją zabawy objęła marka WINIARY, która ponadto ufundowała 40 zestawów swoich produktów dla osób biorących udział w Dniu Czosnku. Zasady zabawy są takie same jak w latach ubiegłych, czyli prosimy Was o przygotowanie JEDNEGO dania z czosnkiem. Najlepiej gdyby pojawił się on w roli głównej, ale inne propozycje z jego udziałem będą również miłe widziane;-)Wasze przepisy wraz z banerem zabawy oraz linkiem do zaproszenia opublikujcie na swoich blogach we wtorek 19 kwietnia 2011r., a informacje kto i co przygotował przysyłajcie do dnia 20.04.2011r. na adres sblister@interia.pl. Prosimy również, abyście w Waszych zgłoszeniach przesyłali swoje dane adresowe, co znacznie przyspieszy wysyłanie upominków przez markę WINIARY. W przypadku większej ilości osób biorących udział w zabawie wyboru "Złotej 40-stki" dokonają autorzy niniejszego bloga. Poniżej podajemy kod banera i z góry dziękujemy za informowanie o naszej zabawie na Waszych blogach! A href="http://grumko.blox.pl/2011/04/19042011r-Dzien- Czosnku.html"IMG alt="19 kwietnia 2011r. - Dzień Czosnku" src="http://grumko.blox.pl/resource/dzien_czosnku_2.jpg" align=middle border=1 name=AGMOID0/A 