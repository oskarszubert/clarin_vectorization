Świetny pomysł na przygotowanie pieczonego kurczaka!! Nie dość, że mięso samo w sobie dzięki marynowaniu jest pyszne, to zachwycają również dodatki czyli sos śmietanowo-paprykowy oraz pestki z dyni. Gorąco polecamy!! Przepis pochodzi z książki Marleny Spieler "What's Cooking: Mexican".  Meksyk: Kurczaki w zielonej marynacie SKŁADNIKI: 10 posiekanych ząbków czosnku, sok z 1 limonki, 1 pęczek drobno posiekanej kolendry, pół posiekanej papryczki chili, 1 łyżeczka mielonego kuminu, 4 małe kurczaczki - u nas 4 udka, 350 g creme fraiche, 1 pokrojona w kostkę upieczona czerwona papryka, 1/4 - 1 łyżeczka marynaty z chili chipotle w puszce w marynacie adobo lub salsa chipotle, 3 - 5 posiekanych dymek, garść prażonych nasion dyni.SPOSÓB WYKONANIA: Wymieszać w misce 9 ząbków czosnku, sok z limonki oraz 3/4 świeżej kolendry, zieloną chili i połowę kminu. Natrzeć kurczaczki i marynować przez minimum 3 godziny, a najlepiej przez całą noc. Włożyć kurczaczki do formy do pieczenia i piec w temperaturze 220 stopni przez 15 minut lub do upieczenia. W międzyczasie wymieszać creme fraiche z papryką, marynatą chipotle i pozostałym czosnkiem i kuminem. Podawać każdego kurczaka z łyżką sosu paprykowego, posypanego pozostałą świeżą kolendrą, cebulką i nasionami dyni. Podawać od razu. 