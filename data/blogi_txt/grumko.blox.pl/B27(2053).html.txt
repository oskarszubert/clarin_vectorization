Bardzo smaczny pomysł na przygotowanie deseru na bazie makaronu!! Przepis pochodzi ze strony Whats4Eats.Com. Izrael: Lokshen Kugel SKŁADNIKI: 40 dag makaronu jajecznego, 1 szklanka kwaśnej śmietany, 1 szklanka serka kremowego w pokojowej temperaturze, 3 rozkłócone jajka, 3 łyżki rozpuszczonego masła lub margaryny, 1/3 szklanki cukru, pół łyżeczki cynamonu, szczypta soli, pół szklanki rodzynek. SPOSÓB WYKONANIA: Rozgrzać piekarnik do temperatury 175 stopni. Ugotować makaron według instrukcji na opakowaniu, odcedzić i odstawić. W dużej misce wymieszać śmietanę, serek, jajka oraz masło. Dodać cukier. cynamon, sól. Na koniec wmieszać makaron i rodzynki. Przełożyć do wysmarowanego tłuszczem naczynia i piec 45 - 50 minut aż wierzch się zarumieni. Podawać na ciepło lub w temperaturze pokojowej. 