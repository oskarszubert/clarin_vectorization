Francja: Sałatka na ciepło z ziemniaków i jabłek z kruszonką z kaszanki ŹRÓDŁO: „Mała Paryska Kuchnia” Rachel Khoo. SKŁADNIKI: 1 łyżeczka oliwy, 25 dag ziemniaków sałatkowych, pokrojonych w kostkę, sól i pieprz, 1 jabłko Granny Smith, pokrojone w ćwiartki, 1 łyżka wody, 1 łyżeczka cukru, garść listków mięty, 12 dag kaszanki – obranej ze skórki i pokruszonej. SPOSÓB WYKONANIA: W rondlu na średnim ogniu rozgrzać oliwę, następnie dodać ziemniaki i smażyć przez ok. 10 minut na średnim ogniu, na złotobrązowy kolor. Doprawić do smaku solą i pieprzem. W międzyczasie trzy ćwiartki jabłka obrać i pokroić w kostkę. Przełożyć do rondelka, zalać wodą wymieszaną z cukrem i dusić na średnim ogniu przez 5 minut pod przykryciem. Następnie rozgnieść jabłko na purée i trzymać pod przykryciem, żeby nie wystygło. Miętę posiekać, a pozostałą ćwiartkę jabłka pokroić w kostkę. Usmażone ziemniaki przełożyć do miski i przykryć. Patelnię ustawić na średnim ogniu i wrzucić na nią kaszankę. Smażyć przez 2 minuty, mieszając, aż kaszanka się równo przyrumieni. Na każdy talerz nałożyć po łyżce purée z jabłka, posypać odrobiną mięty, nałożyć ziemniaki, kaszankę i pokrojone w kostkę jabłko. Jeszcze raz posypać miętą i podawać. 