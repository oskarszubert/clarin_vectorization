Karaiby: Potrawka z kurczaka z Tobago ŻRÓDŁO: Caribbean / The Australian Women’s Weekly. Przepis inspirowany naszymi wakacjami w Paryżu i na Martynice na przełomie czerwca i lipca 2013r. Obszerną relację z tego wyjazdu znajdziecie po kliknięciu TUTAJ. SKŁADNIKI: 75 g masła, 1 kurczak ok. 1,5 kg podzielony na porcje, 2 średnie cebule pokrojone w plasterki, 2 pokrojone w plasterki ząbki czosnku, 1 łyżka curry w proszku, 1 posiekana papryczka chili, pół łyżeczki szafranu, 1 szklanka mleczka kokosowego, pół łyżeczki soli, 2 szklanki wody.  SPOSÓB WYKONANIA: Na maśle zrumienić kurczaka. Wyjąć i odstawić. Na tym samym tłuszczu smażyć cebulę i czosnek. Dodać curry, chili i szafran. Gotować mieszając przez minutę. Dodać kurczaka i połowę mleczka kokosowego. Doprawić solą i podlać wodą tak aby przykrywała kurczaka. Zagotować. Zmniejszyć ogień. Przykryć i gotować 40 minut. Dodać pozostałe mleczko, podgrzać i podawać. 