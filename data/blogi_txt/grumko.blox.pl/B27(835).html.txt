Welsh Cakes czyli walijskie ciasteczka, które usmażyliśmy według przepisu podanego przez Dorotę. Smakują nam i na zimno i na ciepło, a najbardziej posmarowane dżemem i z bitą śmietaną;-) SKŁADNIKI: 225 g mąki, 1 łyżeczka proszku do pieczenia, 50 g masła, 50 g smalcu, 75 g drobnego cukru, 50 g koryntek lub rodzynek, 1 jajko, roztrzepane, 2 łyżki mleka, szczypta przyprawy korzennej SPOSÓB WYKONANIA: Wszystkie składniki zagnieść. Stolnicę posypać mąką, rozwałkować ciasto na grubość 5 mm, szklanką lub kubkiem wycinać ciastka o średnicy 7 - 7,5 cm. Smażyć na lekko wysmarowanej olejem patelni, po 3 minuty z każdej strony, aż będą lekko brązowe. Podawać ciepłe. 