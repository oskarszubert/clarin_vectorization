Jeśli lubicie ryby, to z pewnością to danie przypadnie Wam do gustu. Po raz kolejny sprawdziło się ich klasyczne połączenie z pomidorami, a przyprawy takie jak kolendra i curry dodały całości miłego posmaku. Polecamy!! Przepis pochodzi ze strony Iraqi Family Cookbook i jest również naszą propozycją w Festiwalu Kuchni Arabskiej, który zorganizowała Panna Malwinna. Irak: Pieczona ryba z pomidorami / Samak MaskoufSKŁADNIKI: ok. 2,5 kilograma ryby - u nas świeże makrele, 1 duża pokrojona w plastry cebula, 2 duże pokrojone w plastry pomidory, pół szklanki posiekanej natki pietruszki, 5 rozgniecionych ząbków czosnku, 2 łyżki pasty pomidorowej, pół szklanki soku z limonki, 1 łyżeczka przyprawy curry, pół łyżeczki mielonej kolendry, 1 łyżeczka soli, 1/3 szklanki oleju, 1/4 szklanki oliwy z oliwek.SPOSÓB WYKONANIA: Wymieszać pastę pomidorową z sokiem z limonki, czosnkiem, oliwą, solą oraz przyprawami i wyrobić na pastę. Naczynie do zapiekania wysmarować olejem. Rybę natrzeć pastą. Ułożyć w naczyniu do zapiekania. Obłożyć plastrami pomidorów i cebuli. Posypać natką pietruszki. Piec w temperaturze 200 stopni przez 30 - 35 minut. Podawać z ryżem, piklami i sałatką arabską. 