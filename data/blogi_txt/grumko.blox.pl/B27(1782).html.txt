Jeśli nie macie dostępu do liści bananowca, to możecie je zastąpić - tak jak my - filią aluminiową. Zamiast liści kapusty pak choi użyliśmy obgotowanych liści kapusty pekińskiej, ale możecie również wykorzystać liście szpinaku. Całość wyszła zdecydowanie bardzo smacznie;-) Przepis pochodzi ze strony AsiaRecipe.Com.  Birma: Ryba w liściach bananowca / Nga Baung Doke SKŁADNIKI: 75 dag filetów rybnych, 1 łyżeczka soli, pół łyżeczki świeżo mielonego pieprzu, pół łyżeczki kurkumy, 2 średnie cebule, 4 ząbki czosnku, 1 łyżeczka świeżo startego imbiru, pół łyżeczki chili, 1 łyżka gęstego mleczka kokosowego, 1 łyżka mąki ryżowej, 2 łyżeczki oleju sezamowego, 8 liści kapusty pak choi - można użyć liści sałaty lub szpinaku, liście bananowca lub folia aluminiowa, kilka listków świeżej kolendry.SPOSÓB WYKONANIA: Rybę umyć, podzielić na 8 porcji i natrzeć połową soli, pieprzu oraz kurkumy. Odstawić. Jedną cebulę pokroić w plasterki, a pozostałe posiekać. Posiekane cebule włożyć do blendera, dodać czosnek, imbir, chili i mleczko kokosowe. Utrzeć na pastę. Dodać resztę soli, pieprzu, kurkumy oraz mąkę ryżową i olej sezamowy. Dokładnie wymieszać. Do pasty dodać kawałki ryby i wymieszać. Liści kapusty przyciąć do takiej wielkości aby można było nimi owinąć kawałki ryby. Liście sparzyć aby dały się łatwiej formować. Na każdy kawałek liścia kapusty nakładać rybę. Na każdym kawałku ryby układać po kilka listków kolendry i plasterek cebuli. Liście kapusty zawinąć. Każdą paczuszkę zawijać w liść bananowca i spiąć wykałaczką. Gotować na parze przez 20 - 25 minut. Podawać z ryżem. 