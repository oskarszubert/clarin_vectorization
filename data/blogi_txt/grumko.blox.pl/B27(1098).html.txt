Będąc z Widelcem na Bałkanach przygotowywaliśmy już albańską sałatkę z fasoli, a dziś proponujemy  jedno z tradycyjnych macedońskich dań, które nazywa się "Gravche tavche". Fasola gotowana w ten sposób bardzo przypadła nam do gustu, bo jest przyjemnie ostra i fajnie smakuje papryką oraz ziołami. Spokojnie może stanowić samodzielne danie, a nam posłużyła jako dodatek do innego macedońskiego dania, o którym napiszemy Wam jutro. Przepis pochodzi ze strony balkan-cuisine.com. SKŁADNIKI: 500 g białej fasoli, 1 cebula, 1 czerwona papryka, 100 ml oleju, 2 - kawałki suszonej czerwonej papryki, sól, pieprz, mąka, natka i mięta.SPOSÓB WYKONANIA: Umytą fasolę namoczyć na noc. Na drugi dzień gotować do momentu aż zacznie wrzeć. Odcedzić i przełożyć do innego garnka z gorącą wodą. Dodać połowę posiekanej cebuli oraz paprykę. Gotować do miękkości fasoli. Odcedzić. Pozostałe pół cebuli, paprykę i łyżkę mąki smażyć na oleju. Dodać do fasoli. Dodać miętę, natkę pietruszki, sól, pieprz. Przez chwilę zapiekać w piekarniku. Podawać na ciepło. 