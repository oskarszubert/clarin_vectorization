Dzisiaj polecamy Wam dwa dania, w których bardzo ważną rolę odgrywa sezam. Pierwsze z nich to fajna sałatka ziemniaczana, którą podawaliśmy jako dodatek do sezamowej chhweli. Przepis pochodzi ze strony ExploreNepal.Com. Nepal: Sezamowa sałatka ziemniaczana / Alu Achaar SKŁADNIKI: 4 średnie ziemniaki, 4 łyżki podpieczonych i zmielonych ziaren sezamu, 3/4 łyżki soku z limonki, 1 łyżeczka soli, 1 posiekana zielona papryczka chili, 4 łyżki oleju sezamowego, 2 łyżeczki oleju, szczypta mielonej asafetydy - dodaliśmy 1 posiekany ząbek czosnku, 8 - 10 ziaren kopru włoskiego, 3 łyżki posiekanej kolendry.SPOSÓB WYKONANIA: Ugotować ziemniaki w mundurkach, obrać ze skórki i pokroić w kostkę. Przełożyć do miski. Dodać chili, sól, sok z limonki, mielony sezam, olej sezamowy. Wymieszać. Rozgrzać kawałek masła i podsmażyć na nim nasiona kopru i asafetydę. Dodać do sałatki wraz z kolendrą. Wymieszać. Schłodzić i podawać. 