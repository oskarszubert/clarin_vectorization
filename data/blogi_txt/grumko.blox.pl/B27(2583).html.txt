Ghana: Awokado z wędzoną rybą ŹRÓDŁO: AfricaUppen.Edu. SKŁADNIKI: 25 dag wędzonej ryby, 4 jajka ugotowane na twardo podzielone na białka i żółtka, 1/4 szklanki mleka, 1/4 szklanki soku z limonki, 1/4 łyżeczki cukru, pół łyżeczki soli, 1/3 szklanki oleju, 2 łyżki oliwy z oliwek, 2 duże dojrzałe awokado, 1 duża czerwona papryka albo kilka papryczek konserwowych. SPOSÓB WYKONANIA: Rybę obrać ze skóry i ości. Podzielić na mniejsze kawałki. Żółtka rozgnieść z mlekiem na pastę. Dodać cukier, sól oraz łyżeczkę soku z limonki. Następnie ucierać dodając powoli olej, a później oliwę. Posiekać białka i wraz kawałkami ryby dodać do majonezu. Przed podaniem awokado obrać, przeciąć na pół, wyjąć pestkę i nadziewać farszem rybnym. Przybrać papryką. Podawać z resztą soku z limonki. 