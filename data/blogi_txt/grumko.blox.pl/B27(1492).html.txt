Pora na obiecany przy okazji porannej jajecznicy z rybą deser;-) Bardzo proste i smaczne ciasto, które można również z powodzeniem przygotować używając innych zapuszkowanych owoców np. brzoskwiń i mandarynek. Przepis pochodzi ze strony recipeisland.com. Barbados: Ciasto z serem i ananasem SKŁADNIKI: duża puszka ananasów, 1 opakowanie żelatyny - dodaliśmy ok. 30 g, 25 dag serka kremowego, SPÓD: Wasz ulubiony. My przygotowaliśmy z następujących składników: 1 szklanka pokruszonych ciasteczek digestive, 1/2 szklanki rozpuszczonego masła, 2 łyżki brązowego cukru, 1/2 łyżeczki cynamonu, 1/4 szklanki posiekanych orzeszków ziemnych.SPOSÓB WYKONANIA: Przygotować spód: cukier rozpuścić w maśle, wymieszać z pozostałymi składnikami. Gotową masą wyłożyć wysmarowany masłem spód torownicy. Podpiec. Odcedzić krążki ananasa, syrop zachować. Podgrzać syrop, rozpuścić w nim żelatynę, podzielić na dwie części. Jedną wymieszać z serkiem, a następnie wylać na ciasteczkowy spód. Schłodzić. Na cieście ułożyć kawałki ananasa. Polać drugą częścią syropu. Schłodzić. 