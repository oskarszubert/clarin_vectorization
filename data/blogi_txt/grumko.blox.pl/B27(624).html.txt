Jak już wiecie z poprzedniego wpisu świętujemy dziś ze znajomymi naszą rocznicę ślubu. Jako, że na stole oprócz jedzenia nie może zabraknąć również alkoholu to już jakieś dwa tygodnie temu przygotowaliśmy dużą butelczynę mioduli;-) Jest bardzo prosta w przygotowaniu, a i nam, i gościom bardzo smakuje;-) Przepis pochodzi z książki Wery Sztabowej pt. "Krupnioki i moczka czyli gawędy o kuchni śląskiej", Warszawa 1985.    SKŁADNIKI: jedna część miodu, jedna część przegotowanej wody, jedna część spirytusu.    SPOSÓB WYKONANIA: Do butelek wlać przygotowane wcześniej składniki. Odstawić i od czasu do czasu wstrząsać butelką. Im dłużej stoi tym lepsza.. 