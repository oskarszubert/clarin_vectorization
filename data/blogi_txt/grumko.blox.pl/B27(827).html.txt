Ufff, ciężko było;-) Chociaż lubię sobie podjeść i nie jest dla mnie problemem wrzucenie na ruszt ciężkiego śniadania nawet o 7 rano, to muszę szczerze przyznać, że tak duża porcja English Breakfest po prostu mnie przerosła, a o Irenie to już nawet nie wspomnę;-) Co prawda na raty, ale udało nam się je zjeść i tym sposobem jesteśmy bogatsi o kolejne kulinarne doświadczenie;-) Sami już do tego przepisu nie wrócimy, ale gdybyśmy np. obudzili się w Londynie po koncercie Coldplay czy w Manchesterze po meczu "Czerwonych Diabłów" to chętnie byśmy zjedli takie śniadanko, bo smaczne to ono jest, tyle że porcje są zdecydowania za duże;-) Przepis pochodzi ze strony videojug.com.   SKŁADNIKI: Na osobę: 2 kiełbaski, 100 g pieczarek, 2 plastry bekonu, 2 jajka, 150 g pieczonej fasoli, olej, keczup.SPOSÓB WYKONANIA: Kiełbaski smażyć na oleju ok. 12 minut. Pieczarki pokrojone w plasterki smażyć ok. 5 minut. Kiedy kiełbaski smażą się 8 minut dodać plasterki bekonu i smażyć kilka razy odwracając. Podgrzać fasolkę. Usmażyć jajka sadzone. Wszystkie składniki podawać razem na dużym talerzu. 