Zanim przygotujemy obszerną relację z naszych wakacji na Krecie chcielibyśmy Wam w telegraficznym skrócie pokazać co robiliśmy i co widzieliśmy na wyspie. Pretekstem do tego będzie osiem bardzo prostych przepisów, które mieliśmy okazję przygotować w Grecji. Większość z nich pochodzi z książki, pod tytułem "Cretan Cuisine. Traditional Mediterranean Flavors", którą kupiliśmy w drodze na płaskowyż Lasithi.  Naszą pierwszą z dwunastu wycieczek był wyjazd do stolicy wyspy Heraklionu. Zwiedzanie miasta rozpoczęliśmy od portu weneckiego. Odwiedziliśmy również plac kościołów z katedrą Aghios Minas, kościółkiem Aghios Minas oraz kościołem Ekaterinis. Spacerowaliśmy po ulicy targowej oraz oglądaliśmy fontannę Morosini, która zlokalizowana jest w pobliżu zabytkowej Loggi oraz kościoła Aghios Titos. Spacerowaliśmy wokół tureckiej studni, a później weszliśmy na Bastion Martiniego gdzie znajduje się grobowiec Nikosa Kazandzakisa, autora min. "Greka Zorby". Stamtąd poszliśmy na plac Eleftherios na który stoi min. Pomnik Nieznanego Żołnierza. Ostatnim punktem naszej wycieczki po Heraklionie było Muzeum Archeologiczne. Mieliśmy tam okazję zobaczyć zabytkowe przedmioty, które znalezione zostały w miejscach, które odwiedzimy w czasie naszych następnych wycieczek po Krecie. Ciąg dalszy popołudniu :-)  Będąc w Grecji trafiliśmy na sezon na karczochy. Rosły one w kilku miejscach niedaleko naszego apartamentu oraz można je było bez problemu kupić praktycznie w każdym sklepie. Postanowiliśmy skorzystać z tej wyjątkowej okazji i przygotować smaczne danie z dodatkiem bardzo lubianego przez nas sosu jajeczno - cytrynowego.   Mięso z karczochami w sosie jajeczno - cytrynowymSKŁADNIKI: 1,5 kg mięsa np. baraniny lub wieprzowiny, 10 karczochów, 1 szklanka oliwy z oliwek, 1 pęczek cebuli dymki, 1 pęczek kopru włoskiego lub zwykłego koperku, sok z 2 cytryn, sól i pieprz do smaku. Sos jajeczno cytrynowy: 2 jajka, sok z 1 - 2 cytryn.SPOSÓB WYKONANIA: Oczyścić karczochy, oberwać niejadalne części. Przekroić na pól. Zalać wodą z dodatkiem soku z cytryny. Mięso pokroić na porcje i podsmażyć na oliwie. Podlać wodą, przykryć i dusić do momentu aż woda wyparuje. Do mięsa dodać posiekaną dymkę i smażyć przez kilka minut. Dodać posiekany koper, karczochy z wodą, doprawić solą i pierzem. Dusić do miękkości karczochów. Przygotować sos. Wymieszać jajka z sokiem z cytryny. Powoli wlewać do nich bulion spod mięsa. Wlać do garnka z mięsem. Wymieszać i zdjąć z ognia. Podawać. 