Nazwa tej sałaty wskazywałaby na powiązanie ze znaną paryską kawiarnią "Les Deux Magots". Jednak kiedy zajrzałem do jadłospisu tego lokalu to pod nazwą "Salade Deus Magots" figuruje sałatka, która składa się z zielonej sałaty, szynki, kurczaka, sera, pomidora i ugotowanego na twardo jajka. Jak widzicie jest więc dosyć spora rozbieżność w składnikach, więc nie jesteśmy w stanie napisać skąd wywodzi się nazwa tej sałatki. Wiemy natomiast, że jest pyszna i gorąco Wam ją polecamy ;-) Przepis pochodzi z książki pt. "Smaki Francji" Wydawnictwa Parragon.   SKŁADNIKI: 450 g fasoli szparagowej bez końcówek, 125 ml ziołowego sosu vinagrette, 200 g majonezu, pół łyżeczki soku z cytryny, pół łyżeczki pasty curry w stylu korma, pół łyżeczki mielonej kurkumy, śmietanka 12% (opcjonalnie), sól, pieprz, 2 środki sałaty z rozdzielonymi liśćmi, 3 ugotowane piersi kurczaka bez skóry, pokrojone w ukośne cienkie plastry. Ziołowy sos vinaigrette: 125 ml oliwy, 3 łyżki octu białego lub soku z cytryny, 1 łyżeczka musztardy Dijon, pół łyżeczki cukru, półtorej łyżki posiekanych świeżych ziół: szczypiorku, natki pietruszki lub mięty, sól, pieprz.SPOSÓB WYKONANIA: Przygotować ziołowy sos vinaigrette. Wszystkie składniki sosu umieścić w zakręconym słoiku. Potrząsać energicznie, aż powstanie gęsta emulsja. Spróbować i w razie potrzeby doprawić. Przed użyciem wstrząsnąć. Zagotować duży garnek osolonej wody, a do dużej miski wlać zimną wodę i wrzucić lód. Do wrzątku wrzucić fasolkę szparagową. Gotować do miękkości przez 5 minut. Odlać i natychmiast przełożyć do wody z lodem, aby całkowicie ostudzić. Osączyć dokładnie i osuszyć papierowym ręcznikiem. Wymieszać z ziołowym sosem vinaigrette i odstawić na bok. Tymczasem przygotować dressing z curry. Przełożyć majonez do miski i ubić na gładką masę. Dodać sok z cytryny, pastę curry i kurkumę. Wymieszać razem. Połączyć z taką ilością śmietanki, aby dressing miał płynną konsystencję. Spróbować i w razie potrzeby doprawić. Przykryć i schłodzić do czasu wykorzystania. Wyłożyć półmisek lub osobne naczynie liśćmi sałaty. Na środku umieścić ugotowaną fasolkę. Ułożyć wokół plastry kurczaka tak aby nachodziły na siebie. Skropić mięso dressingiem z curry. 