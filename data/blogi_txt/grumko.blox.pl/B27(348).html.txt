Ostatnio widziałem na kilku blogach wpisy dotyczące filmu oraz potrawy o nazwie Ratatouille. Zaliczamy się do fanów tego filmu i to nawet do tego stopnia, że jakieś 2 tygodnie temu zakupiliśmy poduszkę z wizerunkiem głównych bohaterów (w lewym górnym rogu na zdjęciu). W końcu również przygotowaliśmy to danie. Robi się łatwo, smakuje całkiem dobrze, choć w naszej wersji przepisu nie wygląda najapetyczniej. Przepis pochodzi ze strony videojug.com.    SKŁADNIKI: 4 średnie cukinie, 2 średnie bakłażany, 2 cebule, 5 pomidorów, 50 g soli, 1 oleju, 3 łyżki cukru, 5 łyżek oliwy, 100 ml wody, zioła prowansalskie. SPOSÓB WYKONANIA: Obrać bakłażany I pokroić w 1,5 cm kostkę. Umieścić na cedzaku i posypać odrobiną soli. Odstawić na pół godziny. Cukinię ze skórką również pokroić w 1,5 cm kostki. Cebulę obrać i pokroić na pół plasterki. Pomidory przekroić na połowę i pokroić w centymetrowe plastry. W dużym rondlu rozgrzać oliwę i lekko podsmażyć. Dodać pomidory i dusić ok. 25 minut. W międzyczasie w głębokim oleju usmażyć na złoto cukinię - ok. 8-10 minut. Wyjąć, usunąć nadmiar tłuszczu papierowym ręcznikiem i dodać do pomidorów z cebulą. W ten sam sposób postąpić z kostkami bakłażana. Kiedy w rondlu znajdą się już wszystkie warzywa podlać je wodą, dokładnie wymieszać, doprawić ziołami i dusić na bardzo małym ogniu przez 45 minut. Potrawę można serwować na ciepło lub zimno. Jako danie główne lub jako dodatek do grillowanego mięsa czy też dań rybnych. 