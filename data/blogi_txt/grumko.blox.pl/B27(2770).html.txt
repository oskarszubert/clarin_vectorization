Niedawno na rynku ukazała się książka pt. „Pichciuchy, czyli rodzina w kuchni”, której autorzy postawili sobie za cel pokazanie, że wspólne gotowanie rodziców z dziećmi, to nie tylko dobra zabawa, ale i przy okazji przyjemna forma nauki. Jednym ze sponsorów tego wydawnictwa jest firma Pudliszki, która przesyłając nam kilka ze swoich produktów zaproponowała zabawę w przygotowywanie dań z dziećmi i dla dzieci. Jako, że lubimy markę Pudliszki, a ich koncentrat pomidorowy jest naszym ulubionym, postanowiliśmy "odświeżyć" i przygotować trzy dania, które smakują nie tylko nam, ale również cieszyły się dużą popularnością wśród nieco młodszych gości odwiedzających naszą kuchnię.   Na początek proste danie z marchewki o przyjemnym pomidorowo – maślanym posmaku. Pomidorowa marchewka SKŁADNIKI: pół kilograma marchewki, 200 ml wody, 1 cebula, ok. 50 g masła, 3 - 5 łyżek koncentratu pomidorowego, sól, czarny pieprz, łyżka brązowego cukru.SPOSÓB WYKONANIA: Obrane marchewki pokroić w 3 - 4 mm plasterki. Zagotować wodę, dodać marchewki i gotować przez 5 minut. Dodać posiekaną cebulę i gotować przez kilka minut. Dodać koncentrat pomidorowy, przyprawić solą, pieprzem oraz cukrem. Dodać masło i dusić do momentu aż marchewka będzie al dente.  Parówki to popularny składnik dziecięcej diety. Nasza propozycja dodaje im nieco innego smaku, a i przy okazji delikatnie wprowadza dzieci w świat klasycznych dań kuchni światowej.  Parówki a la stroganoff SKŁADNIKI: 45 dag cienkich parówek, 2 posiekane cebule, 1 łyżeczka słodkiej papryki w proszku, masło lub margaryna, 1/4 szklanki koncentratu pomidorowego lub keczupu, 1 łyżka musztardy, 1 kostka rosołowa, 1 szklanka wody, sól i pieprz, pół szklanki kwaśnej śmietany. SPOSÓB WYKONANIA: Każdą parówkę przekroić na pół. Ponacinać na krzyż. Zbrązowić na tłuszczu. Dodać cebulę, paprykę, koncentrat pomidorowy, musztardę, kostkę bulionową rozpuszczoną w wodzie. Doprowadzić do wrzenia. Zmniejszyć ogień i dusić na małym ogniu. Doprawić solą i pieprzem. Na końcu wmieszać śmietanę. Podawać np. z ryżem.     Chyba nie ma dziecka, które by nie lubiło pizzy. My proponujemy danie, które klasyczną pizzą co prawda nie jest, ale smakuje równie dobrze, a przygotowuje się je na bazie zdrowych płatków kukurydzianych.  Pizza na spodzie z płatków kukurydzianych SKŁADNIKI: 3 małe kiełbaski np. białe, 2 jaja, 1 - 2 pomidory, płatki kukurydziane, ser tarty lub plastry krojonego, troszkę masła, keczup.SPOSÓB WYKONANIA: Na dnie patelni o średnicy 20 cm przesmażyć na maśle plasterki kiełbaski. Zasypać je płatkami kukurydzianymi na wysokość ok. 1,5 -2 cm i wlać uprzednio rozbite jajka jak na jajecznicę. Na wierzchu ułożyć plastry pomidora i posypać serem albo ułożyć cienkie plastry. Przykryć pokrywką. Danie jest gotowe gdy ser się rozpuści czyli po ok. 7 minutach. Wyjąć na talerz i polać keczupem. 