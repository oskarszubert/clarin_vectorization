SKŁADNIKI: 5 jajek na twardo, 1 jajko surowe, 1 ugotowane udko z kurczaka, ok. 15 deko pieczarek, 3 małe cebulki, 1 łyżka mąki, 3 łyżki śmietany, 3 łyżki bulionu, 2 łyżki posiekanej natki pietruszki, tarta bułka do panierowania, sól, pieprz, tłuszcz do smażenia  SPOSÓB WYKONANIA:Jajka obrać i ostrym nożem przekroić na połówki. Delikatnie wyjąć żółtka. Mięso zmielić z żółtkami i dodać natkę pietruszki. Drobno posiekane pieczarki i cebulki podsmażyć na oleju. Gdy będą miękkie dodać mąkę, bulion, oraz masę mięsną. Wymieszać i poprawić do smaku. Wlać śmietanę, zagotować mieszając do powstania jednolitej masy.  Farsz nakładać na połówki jajek - formować kształt całych jajek. Maczać w surowym roztrzepanym jajku i panierować w tartej bułce. Smażyć do zbrązowienia. 