Po sałatce z pieczonej papryki proponujemy Wam kolejne danie z wykorzystaniem tego warzywa tyle, że tym razem w wersji konserwowej i na dodatek smażonej. Taka kwaskowata papryka na ciepło bardzo fajnie łączy się z pikantnym smakiem kiełbasy i dzięki temu całość smakuje wyśmienicie!! Przepis pochodzi z książki "Smaki Hiszpanii" Wydawnictwa Paragon.   SKŁADNIKI: 4 łyżki oliwy, 1 cebula drobno poszatkowana, 1 duży przeciśnięty przez praskę ząbek czosnku, 250 dag kiełbasy chorizo, 400 g ciecierzycy w puszce, 6 smażonych papryk konserwowych pokrojonych w paski, 1 łyżka octu z sherry, sol, pieprz, drobno posiekana natka pietruszki, kromki świeżego chleb do podania. SPOSÓB WYKONANIA: Na rozgrzanej oliwie smażyć cebulę oraz czosnek. Dodać chorizo i kontynuować smażenie, aż kiełbasa dobrze się rozgrzeje. Przenieść mieszaninę do miski i dodać ciecierzycę oraz smażoną paprykę. Polać octem z sherry i doprawić do smaku solą oraz pieprzem. Osypać obficie pietruszką i podawać na gorąco lub w temperaturze pokojowej z duża ilością chrupiącego chleba. 