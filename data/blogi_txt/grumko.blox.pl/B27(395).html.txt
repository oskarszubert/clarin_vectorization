Zostało nam trochę pieczarek i kilka kawałków kolorowych papryk, które zamieniliśmy na taką właśnie niezłą sałatkę. Przepis pochodzi ze strony ugotuj.to.    SKŁADNIKI: 200 g kolorowego makaronu muszelki, 1 czerwona papryka, 100 g pieczarek, 5 liści świeżej bazylii (lub 1 łyżka suszonej), 3 łyżki oliwy z oliwek, sok z 1/2 cytryny, sól, pieprz.    SPOSÓB WYKONANIA: Makaron ugotować, odsączyć i przestudzić. Paprykę opiec, włożyć do torebki foliowej, zawinąć i odstawić na ok. 15 min. Następnie obrać ze skórki, oczyścić z pestek i pokroić w paseczki. Pieczarki pokroić w paseczki, pokropić sokiem z cytryny. Po 10 min. odsączyć. Makaron wymieszać z papryką i pieczarkami. Doprawić oliwą, bazylią, solą i pieprzem. 