Po czeskiej babovce orzechowej pora na słowacką wersję z dodatkiem kakao. Bardzo jesteśmy zadowoleni z tego wypieku! Zwykle babki są trochę suche, a ta - prawdopodobnie za sprawą oleju i wody - jest bardzo wilgotna. Gorąco polecamy, zwłaszcza, że przepis jest z gatunku prostych i takich, które nie mogą się nie udać;-) Receptura pochodzi ze strony Slovak Recipes. SKŁADNIKI: 5 jajek, 250 g cukru pudru, 250 g mąki, 150 ml oleju roślinnego, 150 ml gorącej wody, 2 łyżeczki proszku do pieczenia, 1pół łyżeczki ekstraktu z wanilii, 1 łyżka kakao, masło do wysmarowania foremki. SPOSÓB WYKONANIA: Rozdzielić żółtka od białek. Rozgrzać piekarnik do temperatury 180 stopni. Utrzeć żółtka z cukrem. Dodawać powoli olej, a później gorącą wodę. Dodać mąkę i proszek do pieczenia. Białka ubić na sztywną pianę. Dodać do masy i dokładnie wymieszać ręką. Dodać ekstrakt z wanilii. Masę podzielić na 2 części. Pierwszą wyłożyć do foremki, a do drugiej wmieszać kakao i wyłożyć na pierwszą masę. Piec 45 minut. Posypać ciasto cukrem pudrem. Do masy można dodać rodzynki, orzechy, a upieczone ciasto ozdobić tartą czekoladą. 