Po porannym omlecie z ziemniakami czas na obiecane danie obiadowe. Lubimy pilawy, bo to proste w przygotowaniu dania jednogarnkowe, które można sobie z powodzeniem przygotować wcześniej, a zawsze świetnie smakują odgrzane np. po powrocie z pracy czy wycieczki. Przepis pochodzi ze strony Persiancity.Com. Iran: Pilaw z fasolką mung i mięsem / Maash Polow SKŁADNIKI: 30 dag fasolki mung, 40 dag ryżu długoziarnistego, 40 dag wołowiny lub baraniny, 2 duże cebule, 2 – 3 łyżki pasty pomidorowej, pół łyżeczki kurkumy, olej do smażenia, sól i pieprz do smaku. SPOSÓB WYKONANIA: Cebulę pokroić w cienkie plasterki i podsmażyć na złoto. Mięso pokroić w małą kostkę. Dodać do cebuli i podsmażyć. Dodać dwie szklanki gorącej wody, pastę pomidorową, doprawić solą i pieprzem, przykryć i gotować 40 minut. Fasolkę zalać 1 – 2 szklankami wody, dodać kurkumę, doprawić solą i gotować 15 – 20 minut. Po ugotowaniu fasolkę odcedzić i dodać do mięsa, wymieszać. Ugotować ryż. Wymieszać z masą z mięsa i fasolki. Gotować razem przez kilka minut. Podawać. 