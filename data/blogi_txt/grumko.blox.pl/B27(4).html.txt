SKŁADNIKI:4 ozorki wieprzowe lub duży ozór wołowy, 1 i pół łyżeczki soli, 12 ziarenek pieprzu, 1 cebula obrana podzielona na ćwiartki, 1 mały pęczek zielonej pietruszki, pół łyżeczki nasion kopru włoskiego lub nasion koperku zwykłego. Ozorki namoczyć w zimnej wodzie na 2 godziny, następnie oczyścić, wyciąć gruczoły ślinowe, włożyć do dużego garnka wraz z pozostałymi składnikami. Zalać wodę tak żeby przykrywała mięso na 5 cm. Dusić 2 - 3 godziny na małym ogniu. Wystudzić, zdjąć skórę i pokrajać w plasterki. Podawać na zimno z sałatkami np. ziemniaczaną.    SKŁADNIKI SAŁATKI: 500 g ziemniaków, 500 g kapusty (najlepiej młodej), 2 cebule lub pęczek dymki, pęczek koperku, 4 ząbki czosnku, 50 ml oliwy lub oleju, 25 ml octu winnego lub soku z cytryny, cukier, sól, pieprz. Ziemniaki ugotować w mundurkach lub upiec w piekarniku, obrać i pokroić w plastry. Kapustę cienko poszatkować, posolić, posypać cukrem i po chwili lekko wycisnąć. Na dnie naczynia ułożyć plastry ziemniaków, na nich poszatkowaną kapustę, posypać pokrojoną cebulą lub dymką. Przyozdobić papryką, pomidorami, ogórkami i posypać posiekanym koperkiem. Oliwę wymieszać z posiekanym czosnkiem i octem winnym lub sokiem z cytryny. Dodać pieprz. Tak przygotowanym sosem zalać sałatkę. Przed podaniem dokładnie wymieszać. 