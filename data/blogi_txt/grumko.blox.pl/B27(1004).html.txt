Z Cypru przenosimy się na Maltę i na dobry początek proponujemy danie z makaronem i smacznymi dodatkami. Z podanych poniżej składników wyszło nam nie 6, a 10 makaronowych zawijasów. Ponieważ farsz miał bardzo fajną konsystencję to dodaliśmy do niego tylko jedno jajko zamiast trzech. Przepis pochodzi ze strony Maltese Tradition Recipes i jest on również naszą propozycją w zabawie "Makaron jest dobry na wszystko", którą zorganizowała koleżanka Potrawa.   SKŁADNIKI: 6 płatów makaronu lasagne, 1 paczka (30 dag) mrożonego szpinaku, pół szklanki sera ricotta, pół szklanki sera mozarella, 4 posiekane ugotowane na twardo jajka, 3 roztrzepane świeże jajka, pół szklanki posiekanej cebuli dymki, półtorej łyżeczki przyprawy włoskiej, słoik (42 dag) sosu do spaghetti, tarty parmezan.SPOSÓB WYKONANIA: Ugotować makaron według instrukcji na opakowaniu. Osączyć i odstawić. W misce wymieszać pozostałe składniki z wyjątkiem sosu do spaghetti i parmezanu. Naczynie do zapiekania wysmarować połową sosu do spaghetti. Masę podzielić na 6 części i każdą po kolei smarować makaron. Zwijać w rulonik zaczynając krótszego końca. Układać w naczyniu łączenie do dołu. Gotowe rulonik posmarować resztą sosu. Przykryć folią aluminiową i piec przez 20 minut w piekarniku nagrzanym do 180 stopni. Zdjąć folię i piec ok. 15 - 20 minut. Podawać posypane parmezanem. 