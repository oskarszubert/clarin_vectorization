Anglia: Mięso w sosie kaparowym / Leg or lamb with caper sauce ŹRÓDŁO: Mark Hix: "British Food". UWAGI: Wspominamy nasze dwa wypady do Anglii: pierwszy do Manchesteru w kwietniu 2012r. i drugi do Londynu w styczniu 2013r. SKŁADNIKI: 80 - 100 dag mięsa bez kości (szynka, łopatka lub karczek), 2 obrane i przekrojone na pół cebule, 1 posiekany por, kilka gałązek tymianku, 1 listek laurowy, 10 ziaren czarnego pieprzu, 600 ml bulionu z kurczaka. 1 łyżeczka soli. Na sos: 25 g masła, 25 g mąki, 100 ml śmietany kremówki, 100 g kaparów - odcedzonych z zalewy opłukanych zimną wodą, 1 łyżka posiekanej natki, sól morska i pieprz do smaku SPOSÓB WYKONANIA: Mięso włożyć do rondla, dodać cebulę, por, tymianek, listek laurowy i ziarenka pieprzu. Do 600 ml bulionu wlać 600 ml wody, płyn wlać do rondla z mięsem, jeśli trzeba dolać nieco bulionu - tak by płyn przykrył mięso. Posolić i doprowadzić do wrzenia. Odszumować, zmniejszyć ogień gotować na małym ogniu przez 1 i pół godziny. Odlać pół litra bulionu spod mięsa. Rondel z mięsem i pozostałym bulionem nakryć pokrywką i odstawić. Przygotować sos: w patelni lub rondlu o grubym dnie rozpuścić masło, dodać mąkę i dobrze wymieszać. Nadal mieszając stopniowo wlewać odlany wcześniej bulion, doprowadzić do wrzenia. Z rondla z mięsem wyjąć ugotowaną cebulę i dodać ją do sosu. Gotować przez pół godziny na małym ogniu. Ugotowany sos przelać do blendera, zmiksować i przelać do rondla, przecedzając przez sito. Dodać śmietanę i podgrzewać na małym ogniu do zgęstnienia sosu. Dodać kapary i natkę, doprawić solą i pieprzem do smaku. Mięso wyjąć z rondla, przełożyć na deskę i pokroić w plastry o grubości 0,5 - 1 cm. Rozłożyć na talerze i podawać z sosem kaparowym. 