Dziś propozycja dla miłośników pieczeni z mięsa mielonego;-) Jeśli nie chcecie się bawić w zamykanie mięsa, to naszym zdaniem można ją spokojnie upiec w takim kształcie jak na pierwszym załączonym obrazku. Na pewno nie wpłynie to na wyborny smak pieczeni!;-) Przepis pochodzi ze strony RecipeIsland.Com. Jemen: Pieczeń po jemeńsku / Halabi Kebab SKŁADNIKI: 1,1 kg mielonej wołowiny, 3 łyżki mąki, 1 łyżka oleju, 1 łyżeczka soli, 1 łyżeczka pieprzu, 1 łyżka sosu zhoug, 3 łyżki oleju, 1 szklanka posiekanej cebuli, 1 szklanka grzybów w plasterkach, 1 szklanka posiekanej natki pietruszki, 3 jajka.SPOSÓB WYKONANIA: Mięso wymieszać z mąką, 1 łyżką oleju, solą, pieprzem oraz sosem zhoug. Uformować pieczeń o długości ok. 25 cm. Na całej długości mięsa zrobić wgłębienie na farsz. Rozgrzać 3 łyżki oleju. Usmażyć cebulę, grzyby oraz natkę. Farsz ułożyć we wcześniej przygotowanym wgłębieniu. Jajka lekko rozkłócić i zalać nimi warzywa. Wgłębienie zamknąć, a pieczeń owinąć w folię aluminiową. Piec ok. 30 minut. Podawać na ciepło lub zimno. 