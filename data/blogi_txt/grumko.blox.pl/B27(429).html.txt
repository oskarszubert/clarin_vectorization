Znajomy z pracy kupił sobie ostatnio ksiązkę dr Barbary Rias - Bucher pt. "Najlepsze przepisy na przyjęcia". Całkiem fajne wydawnictwo, więc przy okazji dosyć sporo przepisów sobie skserowałem. Wśród nich były min. te bułeczki. Metki nie jedliśmy już bardzo dawno, więc z dużą przyjemnością przygotowywaliśmy to nasze dzisiejsze śniadanie. Klasyczną metkę zastąpiliśmy łososiową, bo tylko taką udało nam się kupić, a z całości jesteśmy bardzo zadowoleni. Zwykle metka jest dosyć muląca, a dodanie kilku innych składników sprawiło, że stała się bardziej wyrazista w smaku. SKŁADNIKI: 1 średnia cebula, 1 filecik anchois, 40 dag metki wieprzowej, sól, pieprz, 1 łyżka kaparów, 1 łyżeczka ostrej musztardy, 1 łyżeczka sproszkowanej słodkiej papryki, kilka kropel sosu Worcester, 3 kajzerki, 2 pomidory, 6 dużych listków bazylii.    SPOSÓB WYKONANIA: Cebulę obrać i drobniutko posiekać. Filet anchois drobniutko pokroić lub rozgnieść widelcem. Wymieszać z metką, cebulą i kaparami, doprawić solą, musztardą, świeżo zmielonym pieprzem i sosem Worcester. Wyrabiać, aż powstanie gęsta masa, jak na kotlety mielone. Bułeczki przekroić na pół i posmarować przygotowaną masą. Pomidory umyć, pokroić w plasterki, ułożyć na kanapkach. Przybrać listkami bazylii. 