O ile bardzo lubimy sery, to do tych z dodatkiem pleśni jakoś trudno nam się przekonać. Skutecznie odstraszają nas swoim wyglądem, który bynajmniej nie kojarzy nam się z niczym przyjemnym. Po ten przepis sięgnęliśmy dlatego, że nie tak dawno usłyszeliśmy sporo dobrego na temat walorów smakowych tego typu serów i co chyba ważniejsze, w trakcie gotowania ser całkowicie się rozpuszcza, więc nie trzeba mu się przyglądać podczas jedzenia;-) Wyszła nam jedna z pyszniejszych zup jakie do tej pory ugotowaliśmy i choć nie dojrzeliśmy jeszcze do zjedzenia niebieskiego sera w kawałku, to trzeba obiektywnie stwierdzić, że smakuje on całkiem nieźle;-) Przepis pochodzi ze strony AsiaRecipe.Com. Tybet: Zupa z niebieskim serem - Churu SKŁADNIKI: pół posiekanej cebuli, po 1/4 łyżeczki papryki, pieprzu syczuańskiego i czarnego pieprzu, po 1/4 łyżeczki tartego czosnku i imbiru, 10 dag mielonej wołowiny, 1 posiekana papryczka jalapeno - dodalisy chili, 1/4 łyżeczki oleju, 2 łyżki niebieskiego sera, 1 posiekany pomidor, 5 szklanek wody, 1/4 szklanki skrobi kukurydzianej wymieszanej z 1/4 szklanki wody.SPOSÓB WYKONANIA: Na oleju usmażyć cebulę. Dodać paprykę, oba pieprze, czosnek oraz imbir. Dodać mięso. Wymieszać i usmażyć. Dodać chili. Dodać ser, a gdy się rozpuści Dodać pomidora i wodę. Dodać skrobię wymieszaną z wodą. Zagotować. Gotować aż zupa zgęstnieje. 