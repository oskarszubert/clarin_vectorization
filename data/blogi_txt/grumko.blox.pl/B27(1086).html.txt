To bardzo smaczna propozycja dla miłośników marynowanych ryb. Sos przygotowaliśmy nie na bazie bulionu rybnego, tylko wymieszaliśmy ze sobą 3 szklanki wody ze szklanką marynaty, w której gotowała się ryba z warzywami. Pycha!! Przepis na "Lavrak me salce te Bardhe" pochodzi ze strony thealbanians.com. Przy okazji pozdrawiam Ewelinę i dziękuję za informacje o "bass"ie;-) SKŁADNIKI: 1,3 kg ryby z gatunku okoniowatych pokrojonej na kawałki - my użyliśmy pstrąga, 45 dag ziemniaków, 3 marchewki, 3 cebule, 1 szklanka octu, 6 ząbków czosnku, 2 liście laurowe, sól, oregano, 3 łyżki posiekanej natki pietruszki, pieprz. Sos: 4 łyżki mąki, 4 łyżki masła, 4 szklanki rybnego bulionu.SPOSÓB WYKONANIA: Pokroić na kawałki ziemniaki, marchewkę oraz cebulę. Włożyć do rondla. Dodać ocet, ząbki czosnku, liść laurowy, sól, oregano i pieprz do smaku. Wlać 4 szklanki gorącej wody. Doprowadzić do wrzenia i gotować na małym ogniu przez pół godziny. Wyjąć warzywa. Do wywaru włożyć kawałki ryby i gotować przez 20 minut. Przygotować sos. Mąkę zrumienić na maśle i dodawać powoli bulion rybny. Gotować aż zgęstnieje. Rybę wyjąć z wywaru i podawać z warzywami oraz sosem. 