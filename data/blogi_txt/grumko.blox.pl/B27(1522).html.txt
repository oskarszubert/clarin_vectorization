To danie powstało w Stanach Zjednoczonych w restauracji Marzetti w mieście Columbus w stanie Ohio. Pierwotnie był to zapiekany makaron z sosem pomidorowym, mieloną wołowiną i serem. Potrawa ta szybko zyskała popularność w Stanach Zjednoczonych, a z czasem stała się jednym z ulubionych dań mieszkańców strefy kanału panamskiego. Z nazwy dania wypadła literka "R", a w składnikach pojawiły się zielone oliwki wraz z selerem. Nasza wersja jest dodatkowo wzbogacona o sos Arturo, który naszym zdaniem nadaje tej potrawie świetny, niesamowity posmak. Polecamy!! Przepis pochodzi ze strony panamaliving.com. Panama: Johnny MazettiSKŁADNIKI: 2 opakowania makaronu, 70 - 90 dag mielonej wołowiny, 45 dag zielonej papryki, 45 dag cebuli, 1 łodyga selera naciowego, 1 duży słoik zielonych oliwek, 1 puszka pasty pomidorowej, 1 puszka sosu pomidorowego, 1 puszka sosu Arturo, 1 duża puszka grzybów, 45 dag startego żółtego sera, 1 łyżeczka Italian Seasoning, 1 łyżeczka czosnku granulowanego.SPOSÓB WYKONANIA: Usmażyć wołowinę na brązowo. Zdjąć z patelni. Posiekać paprykę, cebulę, seler, oliwki i grzyby. Dodać Italian Seasoning i czosnek. Wymieszać z mięsem. Dodać sosy oraz pastę. Wymieszać. Ugotować makaron, odcedzić i dodać go do reszty składników. Ułożyć w naczyniu żaroodpornym. Posypać serem. Na wierzch ułożyć 4 łyżeczki masła. Zapiekać przez 45 minut w temperaturze 160 stopni. Danie najlepiej smakuje odgrzewane. 