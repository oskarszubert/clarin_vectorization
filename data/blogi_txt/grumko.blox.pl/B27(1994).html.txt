Pora na słodkości;-) Zasmuconych tym faktem od razu informujemy, że najbliższa seria deserów, to bynajmniej nie wynik zmiany profilu bloga, a tylko efekt "czyszczenia" naszego kulinarnego archiwum;-) Na początek proste i bardzo smaczne ciasto kokosowe. Przepis pochodzi ze strony KhmerKromRecioes.Com.  Kambodża: Ciasto kokosowe / Num tirk doung SKŁADNIKI: 1 łyżeczka oleju, 1 łyżka mąki, 1 i pół szklanki cukru, pół szklanki rozpuszczonego masła, 4 jajka, pół łyżeczki proszku do pieczenia, 1/4 łyżeczki soli, 2 łyżki ekstraktu z wanilii, pół szklanki mleczka kokosowego, 2 szklanki mąki, 1/4 szklanki wiórków kokosowych. SPOSÓB WYKONANIA: Rozgrzać piekarnik do temperatury 160 stopni. Blaszkę posmarować olejem i posypać mąką. Zmiksować cukier z masłem. Dalej miksować dodając po jednym jajku. Dodać proszek do pieczenia, sól, wanilię oraz mleczko. Wymieszać. Dodać mąkę oraz wiórki kokosowe. Wymieszać i wylać na blaszkę. Piec ok. 90 minut. Wyjąć z piekarnika, a po ostudzeniu wyjąć z blaszki. Podawać z herbatą lub kawą. 