Frittata z fasolką szparagową ŹRÓDŁO: Uktv.Co.Uk. UWAGA: Przepis jest naszą propozycją przygotowaną w ramch akcji Warzywa Strączkowe- edycja letnia 2013. SKŁADNIKI: 100 g zielonej fasolki szparagowej, 100 g zielonego groszku, 100 g ziaren soi – zastąpiliśmy drobną fasolką z puszki, 6 jaj, 1 łyżka oliwy z oliwek, 85 g rozdrobnionego sera feta. Salsa: 4 posiekane pomidory, pół małej czerwonej cebuli, posiekane, 4 łyżki posiekanej kolendry, 4 suszone pomidory, posiekane, 2 łyżki oliwy z oliwek. SPOSÓB WYKONANIA: W rondlu zagotować wodę. Dodać fasolkę szparagową, gotować przez 3 minuty, dodać groszek, gotować przez 2 minuty. Odcedzić i przelać zimną wodą. Wymieszać z ziarnami soi i odstawić. Jajka ubić, doprawić solą i świeżo zmielonym pieprzem. Na patelni o grubym dnie rozgrzać oliwę, wlać jajka, a na wierzchu rozsypać warzywa i ser. Smażyć przez kilka minut, aż spód fritatty się zetnie. Zdjąć patelnię z ognia i dopiec pod grillem, aż wierzch się lekko zezłoci. Odstawić na 5 minut, by lekko przestygło i pokroić na kawałki. W czasie, gdy frittata stygnie wymieszać składniki salsy i doprawić do smaku. Kawałki frittaty podawać na liściach sałaty, przyozdobione łyżką salsy. 