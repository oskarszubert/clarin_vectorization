Pomimo nazwy kokos jest w tym daniu prawie niewyczuwalny i właściwie pełni on rolę spoiwa marynaty. Niemniej całość smakuje bardzo fajnie i oryginalnie. Przepis pochodzi ze strony KhmerKromRecioes.Com.  Kambodża: Kokosowe szaszłyki z wieprzowiny / Saik Chrouk Ch'ranouitk SKŁADNIKI: 1 posiekana łodyżka trawy cytrynowej, 1 posiekana duża cebula, 5 posiekanych ząbków czosnku, starta skórka z 1 limonki, pół łyżeczki kurkumy, 90 ml wody, 25 g wiórków kokosowych, 1 łyżka cukru, pół łyżeczki soli, 400 g pokrojonych na kawałki polędwiczek wieprzowych. SPOSÓB WYKONANIA: Zmiksować na pastę trawę cytrynową, cebulę, czosnek, skórkę, kurkumę i wodę. Wymieszać z kokosem, cukrem, solą i pieprzem. Dodać mięso. Wymieszać i marynować przez godzinę w temperaturze pokojowej. Nadziać na patyczki i zgrillować. 