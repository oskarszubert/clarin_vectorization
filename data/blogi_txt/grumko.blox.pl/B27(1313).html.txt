Papas a la Huancaina to sałatka ziemniaczana popularna nie tylko w Boliwii, ale również w Peru. Do przygotowania sosu użyliśmy fety, która bardzo fajnie smakowała z pozostałymi składnikami. Przepis pochodzi ze strony Bolivia: Recipes and Cuisine. Boliwia: Ziemniaki a la Huancaina / Papas a la Huancaina SKŁADNIKI: 8 ziemniaków, 1 szklanka startego sera np. queso casero, queso fresco, feta lub Muenster, 1 szklanka niesłodzonego mleka skondensowanego, 2 - 3 łyżek pasty Aji Amarillo lub zmielonych papryczek jalapeno, pół łyżeczki kurkumy, 4 - 8 pokruszonych krakersów, 3 - 4 łyżki oleju, sól i pieprz do smaku, ok. 12 liści sałaty, 4 jajka pokrojone w ćwiartki, 2 pomidory pokrojone w małe kawałki, 8 - 10 oliwek bez pestek.SPOSÓB WYKONANIA: Ziemniaki zalać zimną wodą i gotować aż będą prawie miękkie. Odcedzić, ostudzić, obrać i pokroić na mniejsze kawałki. Zmiksować ser, mleko, papryczki, olej i kurkumę. Zagęścić krakersami. Doprawić solą i pieprzem. Na talerzu wyłożyć liście sałaty, a na nich kawałki ziemniaków. Ziemniaki polać gęstym sosem. Danie przybrać kawałkami jajek i pomidorów. Posypać oliwkami. Danie podawać schłodzone lub w temperaturze pokojowej. 