Sernik z chałwą ŹRÓDŁO: blog Salt   Pepper   co SKŁADNIKI: Spód ciasta: 100 g ciastek digestive, 40 g rozpuszczonego masła. Masa serowa (wszystkie składniki powinny mieć pokojową temperaturę): 80 dag sera twarogowego min. dwukrotnie zmielonego, 3/4 szklanki drobnego cukru, 4 duże jajka, 125 ml śmietanki kremówki, 2 łyżki maki ziemniaczanej, 30 dag pokruszonej na kawałki chałwy sezamowej waniliowej (lub innej), 2 łyżeczki ekstraktu z wanilii lub nasionka z 1 laski wanilii. Polewa chałwowa: 150 g chałwy sezamowej waniliowej (lub innej), 125 ml śmietanki kremówki. SPOSÓB WYKONANIA: Spód tortownicy o średnicy 23-24 cm wyłożyć papierem do pieczenia. Ciasteczka drobno pokruszyć lub zmiksować, wymieszać z rozpuszczonym masłem i powstałą masą wylepić dno tortownicy. Odstawić na bok. Ser zmiksować z cukrem, dodawać po jednym jajku miksując każde krótko przed dodaniem następnego. Dodać pozostałe składniki, zmiksować i na końcu wmieszać pokruszoną chałwę. Masę serową wylać na przygotowany ciasteczkowy spód, wyrównać. Piekarnik nagrzać do temperatury 170°C, na dolna półkę wstawić naczynie z wodą, a na wyższej półce ustawić formę z ciastem. Piec przez ok. 60 minut, studzić przy uchylonych drzwiczkach piekarnika. Przygotować polewę: zmiksować pokruszoną chałwę ze śmietanką, żeby nie było grudek i lekko podgrzać, cały czas mieszając, żeby się nie przypaliła. Polewa powinna lekko zgęstnieć, odstawić na chwilę do przestudzenia, polać nią sernik i chłodzić całość przez ok. 12 godzin w lodówce. 