Jest bardzo dużo odmian hiszpańskiej tortilli. Najbardziej znana i klasyczna to ta po chłopsku czyli z ziemniakami. Przeglądając hiszpańskie przepisy trafiłem również na wersje z papryką, pomidorami, bobem, chudym boczkiem, małżami, rydzami, szparagami, tuńczykiem, świeżymi sardynkami czy np. z nerką cielęcą. Jak widzicie jest w czym wybierać, a my na dzisiejsze śniadanie zdecydowaliśmy się na tortillę z chorizo. Wiele już razy zachwycałem się tą przepyszną kiełbasą, więc niektórych z Was nasz wybór na pewno nie zdziwi;-) Przepis pochodzi z książki Janiny Pałęckiej i Oskara Sobańskiego "Potrawy z hiszpańskiej tawerny" .   SKŁADNIKI: 8 jaj, 20 dag kiełbasy chorizo, oliwa, sólSPOSÓB WYKONANIA: Kiełbasę pokrojoną w cienkie plasterki podsmażyć na łyżce oliwy. Jaja ubić z solą i wymieszać z ochłodzoną kiełbasą. Posmarować patelnię oliwą i smażyć z obu stron do zrumienienia. 