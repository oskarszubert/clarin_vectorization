W najbliższych dwóch tygodniach planujemy odwiedzić kilka małych państw położonych w Ameryce Środkowej. Zaczynamy od małego kraju Saint Lucia, który znajduje się na wyspie o tej samej nazwie, a ta z kolei położona jest na Morzu Karaibskim. Jedną z atrakcji turystycznych wyspy są dwa wzniesienia pochodzenia wulkanicznego Gros Piton i Petit Piton, które w 2004 roku zostały wpisane na listę światowego dziedzictwa UNESCO. Mianem Petit Piton mieszkańcy wyspy określają również proste i zarazem bardzo smaczne danie, które jest naszą dzisiejszą propozycją przygotowaną w ramach zabawy "Z Widelcem przez kuchnie obu Ameryk". Przepis pochodzi z serwisu Caribbean Choice, a jak ładnie wyglądają Gros Piton i Petit Piton możecie zobaczyć klikając w ten link.  Saint Lucia: Petit Piton SKŁADNIKI: 10 dag mielonego mięsa, 10 dag posiekanej cebuli i czosnku, pół szklanki mieszanych warzyw, pół szklanki posiekanej natki pietruszki i selera naciowego, 1 szklanka ugotowanych ziemniaków, 2 łyżki soli selerowej i majeranku. SPOSÓB WYKONANIA: Wymieszać wszystkie składniki i udusić. Skropić sokiem z limonki. Podawać z ugotowanym ryżem lub tostami. 