Fasola staropolska ŹRÓDŁO: "Rok na stole" Piotr Adamczewski. UWAGI: Danie przygotowaliśmy z użyciem SOSERa marki WINIARY. Zrezygnowaliśmy z przygotowywania zasmażki z margaryny i mąki, a szklankę wywaru z fasoli wymieszaliśmy z 3 łyżkami SOSERa.SKŁADNIKI: pół kilograma fasoli typu Jaś, 3 plasterki wędzonego boczku, 1 cebula, 2 łyżki mąki, 2 łyżki margaryny, 15 suszonych śliwek bez pestek, 2 garści rodzynek, 2 łyżki miodu, sól, pieprz.  SPOSÓB WYKONANIA: Fasolę namoczyć na noc w zimnej przegotowanej wodzie. Ugotować w tej samej wodzie, pod koniec soląc. Boczek pokroić w kostkę i podsmażyć z posiekaną cebulą. Śliwki namoczyć, a potem pokroić w paski. Z margaryny i mąki zrobić zasmażkę. Połączyć ze szklanką wywaru z fasoli, dołożyć fasolę, stopiony boczek z cebulą, a także śliwki, miód i rodzynki. Zagotować, doprawić do smaku solą i pieprzem. 