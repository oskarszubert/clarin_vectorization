Cachapas to bardzo popularne w Wenezueli placki z kukurydzy. Podaje się je z tartym serem, smażonym mięsem czy też np. z jajkiem sadzonym. Nam bardzo zasmakowały, a jedliśmy je z potrawką z kurczaka w sosie kaparowym. Przepis pochodzi ze strony Venezuela: Recipes and Cuisine. PS. Dziś przypada Światowy Dzień Drzemki w Pracy;-) W związku z tym nie zapomnijcie przed wyjściem z domu zabrać ze sobą swojego ulubionego jaśka;-)    Wenezuela: Cachapas SKŁADNIKI: 4 szklanki świeżej, mrożonej lub puszkowanej kukurydzy, pół szklanki skrobi kukurydzianej, 2 łyżki rozpuszczonego masła lub oliwy z oliwek, 1 łyżka cukru, sól do smaku, w razie konieczności woda. SPOSÓB WYKONANIA: W robocie kuchennym zmiksować kukurydzę, skrobię, masło, cukier oraz sól. Masa mieć konsystencję bardzo gęstej śmietany. Na patelni rozgrzać odrobinę masła lub oleju i nakładać porcje z pół szklanki masy. Lekko spłaszczyć i smażyć z obu stron na złoty kolor. 