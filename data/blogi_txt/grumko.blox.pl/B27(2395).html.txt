Kotlety kaukaskie ŹRÓDŁO: Przepis pochodzi z książki "Cielęcia na naszym stole" Tadeusz Góra. SKŁADNIKI: 60 - 70 dag cielęciny z kością, pół szklanki ryżu, cebula, 2 łyżki pasty pomidorowej, łyżka mąki ziemniaczanej, 2 jajka, 5 - 6 łyżek smalcu, ostra sproszkowana papryka, 2 ząbki czosnku, ćwierć szklanki bułki tartej, sól i pieprz.  SPOSÓB WYKONANIA: Cebulę obrać i przekroić na połowę. Włożyć do garnka wraz z mięsem, zalać wodą, doprawić i gotować do miękkości. Ostudzić i oddzielić mięso od kości. Do wywaru dodać ryż oraz pastę pomidorową. Gotować do miękkości ryżu. Mięso wraz z ryżem, cebulą i obranym czosnkiem zemleć, wbić jajka, dodać mąkę, ostrą paprykę, sól i pieprz. Dokładnie wymieszać i formować kotlety. Kotlety panierować w bułce tartej i smażyć na złoto na smalcu. Podawać z pieczonymi ziemniakami i fasolką szparagową. 