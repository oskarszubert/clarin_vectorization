Wietnam: Smażony kurczak z tamaryndowcem ŹRÓDŁO: "Kuchnia wietnamska. Tradycje, smaki, potrawy" z serii "Podróże kulinarne".  SKŁADNIKI: 400 g ryżu jaśminowego, 700 g filetów z kurczaka pokrojonych w cienkie plasterki, 1 łyżka koncentratu z tamaryndowca, 3 rozgniecione ząbki czosnku, 2 świeże tajskie papryczki chili pokrojone w cienkie plasterki, 2 łyżeczki brązowego cukru, 1 łyżka soku z limonki, 3 łyżki oleju arachidowego, 1 duża cebula pokrojona w cienkie plasterki, pół szklanki listków świeżej kolendry.  SPOSÓB WYKONANIA: Ryż ugotować do miękkości i odcedzić. W międzyczasie wymieszać kurczaka z tamaryndowcem, czosnkiem, chili, cukrem i sokiem z limonki. W woku rozgrzać połowę oleju. Smażyć kurczaka partiami do zrumienienia. W woku rozgrzać pozostały olej i szybko przesmażyć cebulę. Dodać kurczaka i wymieszać. Kurczaka podawać z ryżem. Posypać świeżą kolendrą. 