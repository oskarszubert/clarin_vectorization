Robiliśmy już kilka razy podobne dania tyle, że z dodatkiem tuńczyka w puszce. Tym razem z powodzeniem testowaliśmy makrelę z puszki jako dodatek do masy z ziemniaków i jesteśmy z efektu końcowego bardzo zadowoleni. Rybne kofty podawaliśmy z kalafiorem tandori. Przepis pochodzi ze strony AsianOnLineRecipes.Com.  Sri Lanka: Rybne koftySKŁADNIKI: 425 g makreli w puszce, 500 g mączystych ziemniaków, 1 duża posiekana cebula, 1 duże rozkłócone jajko, 3 kromki białego chleba bez skórki, 2 łyżeczki soli, pół łyżeczki mielonego czarnego pieprzu, 1 łyżeczka przyprawy curry, 1 łyżeczka suszonego koperku, 3 łyżeczki posiekanej papryczki chili, bułka tarta, olej do smażenia. SPOSÓB WYKONANIA: Odcedzić makrelę z zalewy. Ugotować ziemniaki i rozgnieść je na puree. Wymieszać z rybą, jajkiem, cebulą, chlebem, przyprawami, koperkiem i chili. Formować 60 kulek. Każdą obtaczać w bułce tartej i smażyć na oleju. Wyjąć, osączyć na ręczniku papierowym i podawać. 