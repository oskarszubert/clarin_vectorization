Nie jesteśmy jakoś wielkimi fanami hot dogów, ale za to bardzo lubimy wypróbowywać nie znane nam do tej pory sposoby ich przygotowywania. W zeszłym roku - podczas pobytu z Widelcem w Islandii - jedliśmy je z sosem remoulade, a dziś postanowiliśmy przygotować je po chilijsku z awokado. Bardzo nam smakowały i uważamy, że podane w ten sposób mogą przypaść do gustu nawet tym, którzy dosyć sceptycznie podchodzą do klasycznej wersji. Przepis pochodzi z książki Three Generations of Chilean Cuisine. Chile: Completo - chilijski hot dogSKŁADNIKI: : 2 łyżki oleju, 1 duża cebula pokrojona w plasterki, 8 bułek do hot - dogów owiniętych w folię aluminiową i pieczonych przez 10 - 15 minut w temperaturze 220 stopni, 8 kiełbasek, majonez, keczup, musztarda, ostry sos, 2 posiekane średnie pomidory bez pestek, 1 mała cebula pokrojona w cienkie plasterki, 2 roztarte owoce awokado, sok z 2 limonek, sól. SPOSÓB WYKONANIA: Na oleju smażyć cebulę do momentu aż zacznie się karmelizować. Ugotować kiełbaski. Wymieszać: majonez, keczup, musztardę i ostry sos. Sosem smarować bułki. Kłaść kiełbaski, a na nie smażoną cebulę, pomidory, surową cebulę i awokado. Posolić i skropić sokiem z limonki. 