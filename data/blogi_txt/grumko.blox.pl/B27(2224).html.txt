Klops ze szpinakiem i bryndzą z pieczonymi ziemniaczkami ŹRÓDŁO: Coolinarny.Blox.pl. SKŁADNIKI: 1 kg mięsa mielonego z indyka, 2 łyżki natki pietruszki, 3 łyżeczki musztardy francuskiej, sól, pieprz, chilli płatki, 1 papryka czerwona, 100 g sera (bryndza, kozi, lub mozzarella), garść świeżego szpinaku, ziemniaki (w zależności od ilości osób), oliwa z oliwek. SPOSÓB WYKONANIA: Paprykę pieczemy, lub grillujemy, obieramy ze skórki, kroimy w paseczki, szpinak myjemy, ser kroimy w paseczki. Mięso mielone mieszamy z drobno posiekaną pietruszką, musztardą, przyprawiamy solą pieprzem i chilli, dobrze ręką ugniatamy. Gotowe wykładamy na stół, formujemy prostokąt, wzdłuż układamy paprykę, szpinak i ser. Delikatnie zwijamy w klopsa. Klopsa smażymy na patelni bez tłuszczu z każdej strony, następnie wkładamy do keksówki wyłożonej papierem do pieczenia. Ziemniaki dokładnie myjemy, kroimy na ćwiartki, smarujemy pędzelkiem oliwą, układamy na blaszce. Do rozgrzanego piekarnika do 200 stopni wkładamy blaszkę z ziemniakami (na niższy poziom), nad nimi wkładamy kratkę z klopsem. Całość pieczemy 45 minut. (ziemniaki w połowie należy obrócić na drugą stronę). 