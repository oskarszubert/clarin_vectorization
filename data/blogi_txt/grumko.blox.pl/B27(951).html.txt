Dziś obiecane dwa dni temu nasze rybne, sobotnie śniadanie;-) Naszym zdaniem jest to świetna alternatywa dla np. wędzonej makreli tudzież właśnie śledzia. Fakt, że danie wymaga trochę więcej zachodu, ale gdy przygotuje się ją dzień wcześniej to mamy rano równie szybkie i pyszne śniadanie! Przepis na Scruubie Cu Vegetable pochodzi z książki Katarzyny Pośpieszyńskiej pt. "Przygoda kulinarna".    SKŁADNIKI: 4 duże świeże śledzie, 1 duża oskrobana marchewka, 1/4 małego, obskrobanego selera, 2 obrane kalarepy, 2 cebule, pół roztartego ząbka czosnku, pół pęczka posiekanej natki pietruszki, pół pęczka posiekanego koperku, 8 łyżek oliwy lub oleju, sól, pieprz, 1/3 szklanki wytrawnego białego winaSPOSÓB WYKONANIA: Śledzie oskrobać ostrym nożem, wyciąć skrzela z obu stron głowy, wyjąc oczy. Rybę rozciąć i wypatroszyć. Oczyścić w środku. Sprawione śledzie dokładnie opłukać pod bieżącą wodą i osuszyć w czystej ściereczce. Śledzie natrzeć solą, pieprzem, odstawić. Marchewkę seler, kalarepkę, cebule i czosnek posiekać i udusić w oliwie (4łyżki), nie dopuszczając do zrumienienia. Zestawić z ognia. Wsypać posiekana pietruszkę i koperek, wymieszać. Ostudzić. Śledzie nadziać farszem jarzynowym. Trochę farszu zostawić. Resztą farszu posmarować dno żaroodpornego naczynia, włożyć śledzie, skropić 4 łyżkami oliwy i winem. Piec w średnio nagrzanym piekarniku przez około 30 minut. Po wystudzeniu wstawić do lodówki lub odstawić w chłodne miejsce. Śledzie podawać na zimno przybrane zielona sałatą, ze świeżym białym pieczywem. 