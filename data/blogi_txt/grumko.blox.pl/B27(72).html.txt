SKŁADNIKI: jedna lub dwie polędwiczki wieprzowe (ok. 300 g), 1 cebula, sok z 1/2 cytryny, 200 ml śmietanki, 80 g migdałów bez skórki lub płatków migdałowych, 3 łyżeczki boczku wędzonego, 2 łyżki słodkiej papryki w proszku, sól i pieprz do smaku   SPOSÓB WYKONANIA: Pokrój boczek w kosteczkę i podsmaż na rozgrzanej patelni bez tłuszczu. Posiekaj drobno cebulę, wrzuć ją do boczku i wymieszaj. Mięso pokrój na 1/2 cm plasterki. Posól i posyp świeżo zmielonym pieprzem. Przełóż na patelnię z boczkiem i podsmaż. Wymieszaj śmietanę z papryką i sokiem wyciśniętym z 1/2 cytryny. Zalej tym sosem mięso. Potrzymaj na małym ogniu, aż wszystkie smaki się zmieszają. Posiekaj migdały i upraż je na patelni na złoty kolor. Przełóż mięso w sosie na talerz, posyp migdałami. Podawać z ryżem lub świeżym pieczywem. 