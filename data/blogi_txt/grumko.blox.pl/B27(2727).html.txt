Kongo: Ciasto kokosowe na sposób z Kongo ŹRÓDŁO: CongoCookbook.Com. SKŁADNIKI: 2 szklanki wiórków kokosowych, pół łyżeczki soli, 1 łyżeczka proszku do pieczenia, 2 szklanki mąki, 1 szklanka niesolonego masła, 1 i pół szklanki brązowego cukru, 2 rozkłócone jajka, 2 łyżeczki ekstraktu waniliowego, 1 i pół szklanki półsłodkich chipsów czekoladowych – u nas starte na tarce czekolady mleczna i gorzka w równych proporcjach.  SPOSÓB WYKONANIA: Wszystkie składniki ciasta powinny być w temperaturze pokojowej. Piekarnik rozgrzać do 175 stopni C. Mąkę przesiać z solą i proszkiem do pieczenia. Wiórki kokosowe wysypać na wyłożoną papierem do pieczenia blaszkę. Włożyć do piekarnika i piec do lekkiego zbrązowienia. Ostudzić. Utrzeć masło z cukrem. Dodać ekstrakt. Ucierać dalej, dodawać pojedynczo jajka. Dodać mąkę. Wymieszać, wyrobić ciasto. Dodać wiórki kokosowe oraz chipsy czekoladowe. Blachę do pieczenia o wymiarach 20 x 30 cm wysmarować tłuszczem. Wyłożyć ciasto, wyrównać wierzch i piec ok. 25 minut w temperaturze 175 stopni C. Ostudzić i pokroić na kawałki. 