Tym, dla których zupa z kapusty i selera naciowego, to trochę za mało na obiad proponujemy wrapsy z kurczaka;-) Oryginalnie do ich przygotowania używa się chlebków pita, które my z wrodzonego lenistwa zastąpiliśmy tortillami;-) Całość smakowała świetnie, a główna w tym zasługa bardzo fajnie doprawionego mięsa. Polecamy!! Przepis pochodzi ze strony Recipes.Wikia.Com. Jordania: Wrapsy z kurczakiem SKŁADNIKI: 6 piersi z kurczaka, 20 dag posiekanych migdałów, 4 duże cebule, 1 szklanka oliwy, 1/4 szklanki przyprawy curry, 1/8 szklanki mielonej kolendry, 1/8 szklanki mielonego sumacu - pominęliśmy, 1 łyżka mielonego pieprzu, 1 łyżeczka soli, chlebki pita lub 6 - 8 tortilli.SPOSÓB WYKONANIA: Kurczaka gotować w wodzie z dodatkiem marchewki, liścia laurowego, dodatkowej kolendry, pieprzu oraz sumacu. Wyjąć, a bulion zachować. W międzyczasie podpiec migdały na lekko brązowy kolor. Kurczaka pokroić na małe kawałki. Na oliwie usmażyć posiekaną cebulę. Dodać kurczaka oraz curry, kolendrę, przyprawę sumac, pieprz oraz sól. Dodać szklankę lub dwie bulionu i wymieszać. Dodać migdały. Masa powinna być gęsta. Nakładać farsz na chlebki lub tortille i zwijać. Podawać. 