Maroko: Kurczak z kolendrą i cytryną ŹRÓDŁO: Maroque.Co.Uk. SKŁADNIKI: 4 piersi z kurczaka, starta skórka i sok z 1 cytryny, uprażone nasiona z 6 ziaren kardamonu, 1 i pół łyżeczki mielonego kuminu, 1 i pół łyżeczki mielonej kolendry, 1 rozgnieciony ząbek czosnku, 2 łyżki oliwy, 1 posiekana cebula, 450 ml bulionu z kurczaka, pęczek kolendry, sól i pieprz, ryż do podania.  SPOSÓB WYKONANIA: Kurczaka włożyć do miski. Dodać skórkę i sok z cytryny. Dodać rozgniecione nasionka kardamonu, kumin, kolendrę i czosnek. Wymieszać i wstawić do lodówki. Marynować 24 godziny. W naczyniu do zapiekania na rozgrzanej oliwie smażyć cebulę aż zacznie zmieniać kolor. Na cebuli ułożyć zamarynowane piersi kurczaka. Zalać bulionem, dodać świeżą kolendrę. Doprawić solą i pieprzem. Piersi piec około 40 minut. Podczas pieczenia mięso odwracać kilka razy. Wyjąć kurczak i trzymać w cieple. Sos zredukować. Podawać z ryżem lub chlebem. 