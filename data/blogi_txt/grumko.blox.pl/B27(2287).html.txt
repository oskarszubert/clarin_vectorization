Burundi: Fasola z warzywami ŹRÓDŁO: Celtnet.Org.Uk. SKŁADNIKI: 250 g fasoli, 4 pokrojone na kawałki ziemniaki, 2 pomidory pokrojone w ćwiartki, 100g posiekanej białej kapusty lub szpinaku, 4 łyżki oleju, 2 posiekane cebule, 2 posiekane ząbki czosnku, pół łyżeczki ziela angielskiego, oregano, liść laurowy, sól i pieprz do smaku.  SPOSÓB WYKONANIA: Fasolę namoczyć na noc w wodzie. Następnego dnia osączyć, przełożyć do garnka, zalać wodą i gotować miękkości. Odcedzić, ale wodę zachować. Rozgrzać olej i przesmażyć na nim cebulę i czosnek. Dodać pomidory, kapustę oraz przyprawy. Dolać ok. połowy płynu z gotowania fasoli. Zagotować i gotować 10 minut. Dodać ziemniaki i gotować 5 minut. Dodać fasolę i gotować przez 20 minut, mieszając od czasu do czasu. 