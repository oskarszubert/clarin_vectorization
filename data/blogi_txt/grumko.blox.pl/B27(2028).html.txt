Smaczne kulki mięsne, które serwowaliśmy w towarzystwie sałatki z ogórka z mleczkiem kokosowym. Przepis pochodzi ze strony AsianOnLineRecipes.Com.  Sri Lanka: Frikkadele SKŁADNIKI: 50 dag mielonej wołowiny, pół szklanki wysuszonych wiórków kokosowych, 1 średnia posiekana cebula, 1 rozgnieciony ząbek czosnku, 1 łyżeczka mielonego kuminu, 1/4 mielonego cynamonu, pół łyżeczki startej skórki z limonki, 1 rozkłócone jajko, 1 łyżka posiekanego świeżego koperku, 1 szklanka bułki tartej, sól i pieprz do smaku, olej do smażenia. SPOSÓB WYKONANIA: Wiórki kokosowe upiec na złoty kolor. Wymieszać z mięsem, cebulą, czosnkiem, kuminem, cynamonem, koperkiem i skórką z limonki. Przyprawić do smaku solą i pieprzem. Formować kulki, które następnie panierować w jajku i bułce tartej. Smażyć na złoty kolor w głębokim tłuszczu ok. 5 minut. Wyjąć, osączyć na papierowym ręczniku i podawać. 