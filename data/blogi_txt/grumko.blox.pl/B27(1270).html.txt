Dziś proponujemy Wam bardzo smaczną sałatkę, którą można zjeść będąc na karaibskiej wyspie Aruba. My jedliśmy ją na śniadanie, ale nic nie stoi na przeszkodzie, żeby zjeść ją na kolację, a później wybrać się podziwiać zachodzące słońce;-) Przepis pochodzi z serwisu Caribbean Choice.   Aruba: Sałatka z krewetek, tuńczyka i makaronu SKŁADNIKI: półtorej szklanki nie ugotowanego makaronu, 1 łyżka soku z limonki, 10 dag osączonych krewetek z puszki, puszka osączonego tuńczyka, 3 duże jajka ugotowane na twardo, 3/4 szklanki posiekanego selera, 2 ogórki konserwowe, 1/4 szklanki pokrojonej na kawałki papryki czerwonej lub zielonej, 2 starte marchewki, 1 posiekana mała cebula, 3/4 szklanki majonezu, 1 łyżka kwaśnej śmietany, pół łyżeczki musztardy w proszku. SPOSÓB WYKONANIA: Ugotować makaron. Skropić sokiem z limonki. Dodać krewetki, tuńczyka, jajka, seler, ogórki, paprykę marchewki i cebulę. Wymieszać. Przygotować sos z majonezu, śmietany i musztardy w proszku. Dokładnie wymieszać z składnikami sałatki. Schłodzić. 