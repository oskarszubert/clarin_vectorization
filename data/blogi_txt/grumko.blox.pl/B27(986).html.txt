Innym miłym wspomnieniem z przejazdu przez Francję był krótki postój w Awinionie, mieście, które zasłynęło z tego, że od roku 1309 stało się siedzibą papieży. Wraz z otaczającymi ziemiami należało do królestwa Sycylii (dynastia andegaweńska). W latach 1378-1408 w Awinionie rezydowali antypapieże. W roku 1348 Papież Klemens VI kupił tę posiadłość od królowej Joanny I Sycylijskiej za 80 tys. złotych guldenów i była w rękach papiestwa do roku 1791, kiedy podczas niespokojnych czasów Rewolucji Francuskiej została włączona do Francji. W Awinionie mieliśmy okazję napić się kawy, pospacerować po paru uliczkach oraz zobaczyć z zewnątrz kilka zabytków w tym Pałac Papieski.   Croque-monsieur to popularna we Francji kanapka, którą jak widzicie przygotowuje się z szynki i sera z dodatkiem sosu beszamelowego i chyba nie ma osoby której by taka kombinacja składników nie zasmakowała;-) Przepis pochodzi z książki "Smaki Francji" Wydawnictwa Parragon. Przy okazji polecam Wam podobne sandwicze tyle, że dla odmiany z kuchni greckiej;-)SKŁADNIKI: 100 g startego sera gruyere lub emmentalera, 4 kromki pszennego pieczywa bez skórki, 2 grube plastry szynki, 1 rozmącone małe jajko, 40 g masła do smażenia. Biały sos: 30 g masła, 1 łyżeczka oleju słonecznikowego, pół łyżeczki mąki pszennej, 125 ml ciepłego mleka, pieprz.SPOSÓB WYKONANIA: Połowę tartego sera rozsmarować na 2 kromkach chleba, przykryć plasterkiem szynki, przykroić aby nie wystawała. Odłożyć 2 łyżki stołowe sera. Resztą posypać szynkę. Przykryć pozostałymi kromkami chleba i przycisnąć. Przygotować biały sos. Na mniejszej patelni roztopić masło z olejem na średnim ogniu. Wsypać mąkę i mieszać przez 1 minutę. Stopniowo dolewać mleko, cały czas mieszając. Cały czas mieszać aż sos będzie gładki i zgęstnieje. Zestawić z ognia, domieszać pozostały ser. Doprawić pieprzem do smaku, odstawić na bok w ciepłe miejsce. Jajko rozmącić na talerzu do zupy lub w płaskiej misce. Kanapkę włożyć w jajko i przycisnąć tak aby pokryć nim obie strony. Wyjąć z talerza i powtórzyć czynność z drugą kanapką. Rozgrzać mocno grill. Blachę do pieczenia wyłożyć folią aluminiową i odstawić na bok. Masło roztopić na patelni na średnim ogniu. Obsmażyć kanapki z dwóch stron na złotobrązowy kolor, w razie potrzeby wkładając po jednej sztuce. Wówczas wrzucić na patelnię trochę więcej masła. Przełożyć kanapki na wyłożoną folią blachę do pieczenia i posmarować białym sosem. Wstawić na grill na wysokości 10 cm od źródła ciepła. Zapiekać przez 4 minuty, aż nabierze złotobrązowego koloru. 