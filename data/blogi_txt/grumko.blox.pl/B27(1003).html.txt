Sporo było przepisów z serem hallumi w roli głównej, więc dla odmiany naszą krótką cypryjską przygodę zakończymy bardzo smaczną sałatką z serem feta. Przepis pochodzi ze strony recipezaar.com.   SKŁADNIKI: 2 ugotowane ziemniaki, 2 jajka ugotowane na twardo pokrojone w plasterki, 1 burak ugotowany i obrany, 1 posiekana cebulka dymka, ser feta, 3 krople czerwonego octu winnego, 1 łyżeczka soku z cytryny, 1 - 2 łyżek oliwy z oliwek, szczypta soli.SPOSÓB WYKONANIA: Obrać ziemniaki i pokroić w kostkę lub w cienkie plasterki. Buraka pokroić na małe kawałki. Wymieszać ziemniaki, buraka, dymkę oraz plasterki jajka. Z oliwy, octu winnego, soku z cytryny i soli przygotować sos. Polać nim sałatkę. Podawać z serem feta. 