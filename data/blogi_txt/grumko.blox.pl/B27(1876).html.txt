Ostatnio dosyć sporo u nas makaronów, ale to fajnie, bo bywało czasem tak, że nam ich troszkę brakowało;-) Naszym zdaniem jest to bardzo smaczne danie! Przepis pochodzi ze strony FilipinoFoodRecipes.Net. Filipiny: Spaghetti po filipińsku SKŁADNIKI: 1 kg spaghetti, pół kilograma mielonej wołowiny, pół kilograma mielonej wieprzowiny, 1/4 kg parówek pokrojonych w plasterki, 1 kg sosu pomidorowego, 3 listki laurowe, 1/4 szklanki brązowego cukru, 2 posiekane zielone papryki, 2 posiekane cebule, 1 posiekana główka czosnku, 3 łyżki oleju, 1 szklanka wody, sól i pieprz do smaku, pół szklanki startego sera. SPOSÓB WYKONANIA: Ugotować makaron według instrukcji na opakowaniu. Na oleju podsmażyć czosnek i cebulę. Dodać wołowinę, wieprzowinę, liście laurowe, paprykę oraz wodę. Gotować 10 minut. Dodać sos pomidorowy, doprawić solą i pieprzem i gotować kolejne 10 minut. Dodać cukier i parówki. Gotować 5 minut. Przygotowanym sosem polać makaron i podawać z tartym serem. 