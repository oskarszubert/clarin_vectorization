Dobry śledzik nigdy nie jest zły!;-) Przepis pochodzi ze strony Witryna Wiejska, a konkretnie z wydawnictwa pt.  "Na łęczyńskim stole" i jest on naszą ósmą propozycją w ramach zabawy "Gotujemy po polsku!", której patronem jest serwis zPierwszegoTłoczenia.pl.  SKŁADNIKI: 4 sztuki płatów śledziowych solonych, 1 por, 20 dag ugotowanej fasoli, 4 łyżki majonezu, 1 cebula, 1/4 łyżeczki pieprzu, szczypta cukru. Zalewa: 1 szklanka wody, 1/4 szklanki octu 6 %, 4 - 6 ziaren ziela angielskiego, 2 liście laurowe, 1/4 szklanki białego wytrawnego wina, 1 cebula o wadze ok. 10 dag.SPOSÓB WYKONANIA: Sporządzić zalewę: Wymieszać wszystkie składniki za wyjątkiem wina. Zagotować. Wystudzić. Dodać wino i wymieszać. Śledzie umieścić w zalewie na 12 godzin. Oczyszczonego pora pokroić w półplasterki, cebulę pokroić w kostkę. Dodać fasolę i majonez. Doprawić do smaku pieprzem i ewentualnie cukrem. Śledzie wyjąć z zalewy. Odsączyć i ułożyć na półmisku. Obłożyć przygotowanym sosem majonezowo - warzywnym. Podawać z pieczywem lub pieczonymi ziemniakami. 