Nie tak dawno wspominałem, że bardzo lubimy paprykę pieczoną, a dziś podzielę z Wami bardzo fajnym przepisem z jej wykorzystaniem. Jeśli paprykę i jajka przygotuje się  dzień wcześniej to dodatkowo jest to szybkie danie, które z powodzeniem można zjeść na śniadanie czy też w ramach obiadu. Przepis pochodzi z książki "Smaki Hiszpanii" Wydawnictwa Paragon.   SKŁADNIKI: 6 dużych papryk czerwonych, pomarańczowych lub żółtych pokrojonych w podłużne paski pieczonych i bez pestek, 4 jajka ugotowane na twardo, 12 filecików anchois odcedzonych z oleju, 12 dużych oliwek, oliwa z pierwszego tłoczenia lub o smaku czosnkowym, czerwony ocet winny, sól, pieprz, świeży chleb typu wiejskiego do podania. SPOSÓB WYKONANIA: Usunąć gniazda nasienne i pestki z pieczonych papryk i pokroić warzywa w cienkie plastry. Przenieść je na talerz, na którym podamy sałatkę. Jajka pokroić na ćwiartki i dodać do pasków papryki wraz z anchois i i oliwkami. Wierzch sałatki skropić oliwą, a następnie octem do smaku. Przyprawić solą i pieprzem. Podawać z chlebem 