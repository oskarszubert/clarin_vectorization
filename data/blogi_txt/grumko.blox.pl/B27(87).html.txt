Włochy: Frittata SKŁADNIKI: 1/4 szklanki oliwy, 1 pęczek cebulki dymki ze szczypiorkiem, 3 - 4 pomidory, 150 gram szynki, 1/4 szklanki tartego sera parmezan, 2 łyżki drobno posiekanej pietruszki, 1/2 łyżeczki suszonego majeranku, 1/4 łyżeczki suszonej bazylii, 1/4 łyżeczki soli, duża szczypta pieprzu, 6 dużych jajek, 2 łyżki masłaSPOSÓB WYKONANIA: Podgrzać oliwę na średnim ogniu, na średniej wielkości patelni. Dodać posiekaną cebulkę dymkę wraz ze szczypiorkiem. Obsmażyć. Dodać posiekane pomidory i dusić do momentu, aż powstanie masa o konsystencji papki. Przełożyć do miski i ochłodzić do temperatury pokojowej. Podać do masy posiekaną szynkę, parmezan, pietruszkę, majeranek, bazylię, sól i pieprz, lekko wymieszać. Lekko roztrzepać jajka w małej misce i dodać do masy. Na patelni z żaroodporną rączką o średnicy 25 cm rozgrzać masło. Gdy piana osiądzie, zmniejszyć ogień na bardzo mały. Wyłożyć masę na patelnię tak by powstała równa warstwa. Gotować bez mieszania na bardzo małym ogniu, aż całość z wyjątkiem półcentymetrowej warstwy u góry będzie ścięta przez 8-10 minut. Patelnię z potrawą włożyć do wcześniej nagrzanego piekarnika do temperatury 180 stopni i zostawić do momentu, aż górna warstwa się całkowicie zetnie. Nie pozwolić żeby masa się przyrumieniła, bo wówczas frittata będzie za sucha. Jest pyszna na ciepło i równie dobrze smakuje na zimno. Na zdjęciu pokazana jest frittata upieczona z połowy składników. 