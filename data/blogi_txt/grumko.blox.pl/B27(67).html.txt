SKŁADNIKI: 1 szklanka zielonej soczewicy, 0,5 szklanki drobnej pomarańczowej soczewicy, 0,5kg szpinaku posiekanego lub w liściach (może być mrożony), 3 łyżki oliwy), 1 cebula, 1 ząbek czosnku, 2 listki laurowe, 1 kopiasta łyżeczka oregano lub majeranku, 1 kopiasta łyżeczka tymianku), 0,3 szklanki czerwonego octu winnego, 1 por, 1 marchewka, sól, pieprz, szczypta ostrej papryki  SPOSÓB WYKONANIA: Cebulę kroimy na pół, następnie na cienkie plasterki i podsmażamy na oliwie razem z ząbkiem czosnku w całości. Marchewkę obieramy i kroimy w plasterki. Odcinamy białą część pora, dokładnie myjemy i też kroimy w krążki. Obie soczewice płuczemy w dwóch zmianach wody. Soczewicę, marchewkę, por i zioła dodajemy do cebuli i kilka minut podsmażamy, cały czas mieszając. Wlewamy litr wody i gotujemy około 20 minut. Dodajemy szpinak, a jeśli używamy całych liści, to najpierw kroimy je w paski. gotujemy kolejne 10 minut. Doprawiamy solą, pieprzem i octem. Można doprawić do smaku śmietaną lub jogurtem. Podajemy z pieczywem. 