Bardzo smaczny pomysł na danie z jajkami ugotowanymi na twardo. U nas na śniadanie, ale może to być również fajna propozycja obiadowa. Przepis pochodzi z książki Miry Michałowskiej "Nie tylko o hamburgerze - kuchnia amerykańska".  Stany Zjednoczone: Jajka w sosie curry SKŁADNIKI: 2 łyżki masła, 2 łyżki posiekanej cebuli, 2 łyżki mąki, 1 łyżeczka przyprawy curry, 2 szklanki mleka, 1 łyżeczka soli, szczypta pieprzu, 2 łyżeczki świeżej skórki z pomarańczy, 1/4 szklanki soku pomarańczowego, 6 jajek ugotowanych na twardo, 3 szklanki ugotowanego ryżu, natka pietruszki.SPOSÓB WYKONANIA: Na maśle usmażyć cebulę. Gdy będzie miękka, dodać mąkę, curry, mleko i gotować stale mieszając, aż zacznie gęstnieć. Dodać sól, pieprz, skórkę pomarańczową, sok i jajka pokrojone w ćwiartki. Ostrożnie wymieszać, aby nie uszkodzić jajek. Wyłożyć na gorący ryż i posypać posiekaną natką. 