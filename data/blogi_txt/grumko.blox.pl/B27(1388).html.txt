Ponownie, jak w przypadku tofu z botwinką, zachwycaliśmy się prostotą, a zarazem wspaniałym smakiem tego dania. Polecamy!! Przepis pochodzi ze strony  AsiaRecipe.Com i jest również naszą pierwszą propozycją w akcji "Czas na szpinak", którą zorganizowała koleżanka Wedelka.   Tybet: Tybetańska potrawka z makaronem i szpinakiem SKŁADNIKI: 2 szklanki makaronu, 1 łyżka oleju canola, 2 cebule pokrojone w plasterki, 8 ząbków czosnku pokrojonych w plasterki, 1 łyżka tartego imbiru, 2 pomidory pokrojone w plasterki, 15 dag jagnięciny pokrojonej w plasterki - u nas szynka wieprzowa, 4 szklanki bulionu z kurczaka, 3 - 4 łyżki sosu sojowego, 2 łyżeczki ostrej papryki, 4 szklanki liści szpinaku.SPOSÓB WYKONANIA: Ugotować makaron. Odcedzić. Rozgrzać olej. Dodać cebule, czosnek, imbir i smażyć na małym ogniu przez 5 minut. Dodać mięso i pomidory. Smażyć 2 minuty. Dodać bulion, sos sojowy, paprykę i doprowadzić do zagotowania. Gotować 10 minut. Dodać makaron i gotować 2 minuty. Dodać liście szpinaku i gotować przez minutę. Doprawić i podawać. 