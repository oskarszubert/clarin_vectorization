A oto anonsowane - przy okazji przepisu na sos żurawinowo - jabłkowy - placki z jajek. Są łatwe w przygotowaniu, a ich usmażenie nie sprawia problemu. Poza tym fajnie smakują i to nawet same, więc gorąco Wam je polecamy na w miarę szybki obiad lub podwieczorek;-) Przepis pochodzi z książki Miry Michałowskiej "Nie tylko o hamburgerze - kuchnia amerykańska". Stany Zjednoczone: Placki z jajek SKŁADNIKI: 4 jajka, 1 łyżka tartej cebuli, 1/3 szklanki mąki, 1/2 łyżeczki soli, szczypta pieprzu, 1/2 łyżeczki proszku do pieczenia, 15 dag tartego żółtego sera, 1/3 szklanki oliwy lub oleju.SPOSÓB WYKONANIA: Utrzeć jajka z mąką, solą, pieprzem i cebulą na jednolitą masę. Połączyć z serem i wymieszać. Dużą łyżką kłaść ciasto na rozgrzany na patelni tłuszcz, formując placuszki. Smażyć z obu stron na ciemnozłoty kolor. Podawać z sosem żurawinowym, dżemem pomarańczowym lub bananami smażonymi na tej samej patelni. 