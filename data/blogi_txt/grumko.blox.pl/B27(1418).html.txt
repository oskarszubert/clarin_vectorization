Przepis na tę pastę widziałem jakiś czas temu w jednym z programów kulinarnych na BBC Lifestyle. Bardzo lubimy usmażoną w ten sposób cebulę, więc ciekawi byliśmy jak smakuje w połączeniu z serkiem. Bardzo nam ta pasta smakowała, a na nasz użytek nazwaliśmy ją wegetariańskim smalcem, bo zapachem i wyglądem przypomina to popularne smarowidło;-)  SKŁADNIKI: 25 dag serka kremowego, 4 duże pokrojone w plasterki cebule, masło i olej do smażenia, sól, pieprz i wędzona papryka do smaku.SPOSÓB WYKONANIA: Na maśle i oleju smażyć cebulę aż będzie miękka i brązowa. Osączyć z tłuszczu i przestudzić. Wymieszać z serkiem. Doprawić do smaku solą, pieprzem i papryką wędzoną. Schłodzić. 