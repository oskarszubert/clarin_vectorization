SKŁADNIKI: 3 małe kiełbaski np. śląskie, 2 jaja, 1-2 pomidory, płatki kukurydziane, ser tarty lub plastry krojonego, troszkę masła, keczup   SPOSÓB WYKONANIA: Na dnie patelni o średnicy 20 cm przysmażamy na maśle plasterki kiełbaski, zasypujemy je płatkami kukurydzianymi na wysokość ok. 1,5-2 cm i wlewamy uprzednio rozbite jajka jak na jajecznicę. Kładziemy na to plastry pomidora i posypujemy serem (albo kładziemy cienkie plastry). Przykrywamy pokrywką. Po mniej więcej 7 minutach, jak ser się roztopi, wyjmujemy na talerz, polewamy keczupem. 