Zimbabwe: Krokiety pieczarkowe ŹRÓDŁO: Odette Recipes From ZimbabweSKŁADNIKI: 70 dag posiekanych pieczarek, 1 duża cebula pokrojona w ćwiartki, 1 duży ząbek czosnku, 3 łyżki oleju, 1 i 1/2 szklanki bułki tartej, 3 łyżki tartego parmezanu + dodatkowo do posypania, 1 jajko, 1 lekko ubite jajko, 1/4 łyżeczki mielonego czarnego pieprzu, mąka do panierowania. Dodatkowo mięsny sos do spaghetti lub sos alfredo - u nas sos pomidorowy, który przygotowaliśmy na bazie pomidorów z puszki z dodatkiem ziół.  SPOSÓB WYKONANIA: Do miksera włożyć 45 dag pieczarek, cebulę oraz czosnek. Zmiksować. Na patelni rozgrzać 1 łyżkę oleju. Dodać masę pieczarkową i smażyć aż płyn wyparuje. Zdjąć z patelni i przełożyć do miski. Dodać 1 szklankę bułki tartej, ser, jajko oraz pieprz. Formować krokiety o długości ok. 7,5 cm. Krokiety panierować w mące, jajku oraz pozostałej bułce tartej. Smażyć na złoto. W międzyczasie na drugiej patelni podsmażyć resztę grzybów. Do grzybów dodać mięsny sos do spaghetti lub sos alfredo. Gotować 2 minuty. Krokiety podawać z sosem oraz posypane parmezanem. 