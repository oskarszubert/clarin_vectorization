Na zakończenie naszej krótkiej szwedzkiej przygody przepis na bardzo znany i popularny napój alkoholowy.  Dodam tylko, że bardzo smaczny i aromatyczny, a już sama wódka z przyprawami smakuje super;-) Przepis pochodzi z książeczki pt. "Santesson Recipe Collection Swedish Cooking".   SKŁADNIKI: 1 butelka czerwonego wina, 100 ml wódki, 10 g cynamonu w laskach, 1,5 g gożdzików (ok. 20 sztuk), mały kawałek imbiru, 2 g ziaren kardamonu, połówka kwaśnej pomarańczy, 300 g cukru, 1 łyżka cukru waniliowego, migdały, rodzynki.    SPOSÓB WYKONANIA: Pokruszyć ziarna kardamonu i cynamon. Wszystkie przyprawy zalać wódką i odstawić na 24 godziny. Odcedzić. Wódkę zostawić, a przyprawy wyrzucić. Migdały blanszować przez 10 sekund, zahartować zimna wodą i obrać ze skórki. Wymieszać wino z wódką, dodać cukier waniliowy, cukier, migdały i rodzynki. Podgrzewać kilka minut nie doprowadzając do zagotowania. 