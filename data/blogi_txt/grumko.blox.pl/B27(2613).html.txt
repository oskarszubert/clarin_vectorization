Sernik jagodowy bez pieczeniaŹRÓDŁO: BonAppetit.Com. SKŁADNIKI: Na spód: 9 całych ciemnych herbatników maślanych, pół szklanki tradycyjnych płatków owsianych, 3 łyżki granulowanego brązowego cukru, 1/8 łyżeczki soli, 5 łyżek rozpuszczonego masła, 1 łyżeczka aromatu waniliowego. Na nadzienie: 1/4 szklanki wody, 1 kopiasta łyżka żelatyny, 35 dag serka kremowego w temperaturze pokojowej, 1 szklanka gęstej śmietany kremówki, 3/4 szklanki cukru, 1 łyżka świeżego soku z cytryny, 3 szklanki świeżych jagód. Na wierzch: 1 szklanka gęstej, schłodzonej śmietany kremówki, 1 łyżka cukru, 2 szklanki jagód, 2/3 szklanki dżemu jagodowego  SPOSÓB WYKONANIA: Przygotować spód: piekarnik rozgrzać do 180 stopni C. Zmiksować 4 pierwsze składniki, dodać masło i wanilię. Przygotowaną mieszanką wyłożyć dno tortownicy o średnicy 23 cm. Piec przez ok. 12 minut na zloty kolor. Wystudzić. Przygotować nadzienie: W gorącej wodzie rozpuścić żelatynę. Zmiksować serek, kremówkę, cukier i sok z cytryny. Dodać jagody i ponownie zmiksować. Nadal miksując dodawać powoli gorącą żelatynę. Przygotowane nadzienie wyłożyć na upieczony spód. Przykryć, schłodzić i wstawić na noc do lodówki. Nożem oddzielić sernik od ścianek tortownicy, po czym zdjąć obręcz. Przygotować wierzch sernika: kremówkę ubić z cukrem, po czym rozsmarować na wierzchu sernika. Jagody włożyć do miski. W rondelku podgrzać dżem, po czym przełożyć do jagód i całość wymieszać. Owocową mieszankę ułożyć na wierzchu ciasta, pozostawiając od zewnątrz 1 cm. Chłodzić w lodówce minimum przez godzinę, a najlepiej przez 24 godziny. 