Tego dania chyba nie trzeba nikomu przedstawiać;-) Nam towarzyszy od dzieciństwa, a najbardziej pamiętamy je z czasów studenckich, kiedy to czasami wpadaliśmy na do baru "Europa" na ulicy Mickiewicza w Katowicach i zwykle kończyło się tym, że nasz obiad składał się z kotletów z jajek i surówki;-) Poniżej podaję przepis z forum Cincin, ale zwykle kotlety robimy tak trochę na oko. Mamy jednak jedną zasadę. Jajek nie siekamy, nie mielimy tylko ścieramy na tarce na drobnych oczkach. Kotlety mają wtedy fajną strukturę i nie zdarzyło nam się jeszcze aby przygotowane w ten sposób próbowały chociaż pomyśleć o rozwalaniu się na patelni podczas smażenia;-)   SKŁADNIKI: 5 - 7 jajek ugotowanych na twardo, 1-2 surowe jajka, bułka namoczona w mleku i odciśnięta, troszkę (np. 1 łyżkę) masła, sól, pieprz, ewentualnie inne przyprawy, zielenina (pietruszka, szczypiorek), bułka tarta i tłuszcz do smażenia   SPOSÓB WYKONANIA: Jajka drobno posiekać lub wraz z bułką przepuścić przez praskę, czy maszynkę, wymieszać z przyprawami, surowym jajkiem, masłem i zieleniną, gdyby było za rzadkie dosypać można trochę tartej bułki ( ale nie powinno być zbyt gęste jak np. z mięsa). Formować kotleciki, panierować w bułce tartej i smażyć na rumiano z obu stron. Podawać z ziemniakami można i jakąś ostrzejszą surówką. 