Do przygotowania tego prostego jednogarnkowego dania użyliśmy białych surowych kiełbasek, a z świeżych ziół dodaliśmy bazylię, tymianek, estragon oraz rozmaryn. W efekcie otrzymaliśmy pyszną mieszankę kiełbasek, ziemniaków i cukinii w winno - ziołowym sosie. Przepis pochodzi z książki Jenny Stacey pt. "Potrawy z ziemniaków", a jego nazwa została prawdopodobnie źle przetłumaczona, bo jak można przeczytać poniżej kiełbaski najpierw się smaży, a następnie dusi z resztą składników. SKŁADNIKI: ZIEMNIAKI: 675 g pokrajanych w kostkę, 25 g masła, 8 dużych kiełbasek z ziołami, 4 plasterki wędzonego boczku, 1 pokrajana na ćwiartki cebula, 1 pokrajana w plasterki cukinia, 150 ml białego wytrawnego wina, 300 ml wywaru warzywnego, 1 łyżeczka sosu Worcester, 2 łyżki świeżo posiekanych mieszanych ziół, sól, pieprz, świeżo posiekane zioła do dekoracji. SPOSÓB WYKONANIA: Ziemniaki gotować w garnku przez 10 minut. Dokładnie odcedzić odstawić. W tym czasie rozpuścić masło na dużej patelni, włożyć kiełbaski i smażyć przez 5 minut często obracając. Dodać boczek, cebulę i ziemniaki, smażyć kolejne 10 minut, często mieszając. Dolać białe wino, wywar warzywny i sos Worcester, a następnie wsypać zioła. Przyprawić do smaku solą i pieprzem i dusić jeszcze przez 10 minut na małym ogniu. Jeśli to konieczne ponownie doprawić do smaku. Położyć na ogrzanych talerzach, posypać świeżymi ziołami i od razu podawać. podawać z sosem. 