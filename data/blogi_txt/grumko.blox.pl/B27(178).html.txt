SKŁADNIKI: 3 jajka, szklanka pomidorów przetartych przez sito, pół szklanki bulionu, szklanka startego żółtego sera, 2 łyżki mąki, 3 łyżki masła, mielone chili, sól.   SPOSÓB WYKONANIA: W rondlu roztopić masło, dodać mąkę i zrobić białą zasmażkę. Rozprowadzić ją bulionem i gotować cały czas mieszając aż sos zgęstnieje. Dodać pomidory, chili, sól. Zdjąć z ognia, wbić żółtka, wrzucić ser i całość wymieszać. Dodać ubitą pianę z białek i delikatnie, ale dokładnie wymieszać. Całość wlać do wysmarowanej masłem formy i piec około godziny w średnio nagrzanym piekarniku. Podawać od razu. 