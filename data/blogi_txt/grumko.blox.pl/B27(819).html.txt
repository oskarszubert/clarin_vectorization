Słowo "collop" pochodzi od francuskiego wyrazu "escalope" i dlatego nazwę tego dania tłumaczy się jako szkockie eskalopki. Nam bardzo smakowały: miękkie mięso, super sos i do tego smażone warzywa. Pycha!! Przepis pochodzi ze strony Traditional Scottish Recipes.    SKŁADNIKI: 4 cielęce eskalopki, 90 g masła, starta skórka z połowy cytryny, 3 łyżki białego wina, 3 łyżki bulionu z kurczaka lub cielęciny, 2 łyżki śmietany, 1 żółtko, szczypta macy, sól i pieprz do smaku, trochę mąki. SPOSÓB WYKONANIA: Eskalopki oczyścić z tłuszczu i obtoczyć w przyprawionej mące. Rozgrzać masło i zbrązowić mięso z obu stron. Dodać skórkę z cytryny, macę, bulion oraz wino, dusić 20 minut do momentu aż mięso będzie miękkie. Eskalopki wyłożyć na ogrzany talerz. Do sosu dodać żółtko oraz śmietanę. Podgrzać, ale nie zagotowywać. Polać sosem mięso i podawać. 