Mięso kraba zastąpiliśmy paluszkami, które tylko z nazwy są krabowe. Niemniej w roli zamiennika sprawdziły się znakomicie i wspólnie stwierdziliśmy, że to jedne z najpyszniejszych grzanek jakie dane było nam do tej pory jeść! Z resztą spróbujcie sami;-) Przepis pochodzi ze strony recipeisland.com. Bahamy: Grzanki z krabem SKŁADNIKI: 8 kromek chleba, 2 łyżki rozpuszczonego masła lub margaryny, 1 szklanka ugotowanego mięsa z kraba - użyliśmy paluszków krabowych, 1/4 szklanki majonezu, 1 łyżka posiekanej natki pietruszki, 1 łyżka posiekanego szczypiorku, 1 łyżeczka soku z cytryny, 1 - 2 krople ostrego sosu, 1/4 łyżeczki białego pieprzu. SPOSÓB WYKONANIA: Z chleba odciąć skórkę. Każdy kawałek chleb pokroić na cztery kawałki. Posmarować rozpuszczonym tłuszczem i zapiec na złoto w piekarniku. Mięso kraba zmiksować z majonezem i ziołami. Nakładać na podpieczony chleb i zapiekać na złoty kolor. 