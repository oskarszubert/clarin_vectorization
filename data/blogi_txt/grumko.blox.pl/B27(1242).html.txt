Można powiedzieć, że kurczak i orzechy to pyszne, klasyczne połączenie. Sami mieliśmy okazję przekonać się o tym nie raz, chociażby smażąc filety w orzechowej panierce, serwując kurczaka w orzechowym sosie, czy gotując w zeszłym roku pyszną hiszpańską zupę z orzechów laskowych. Dzisiejsza zupa jest jednak trochę inna, a to za sprawą bardzo smacznych "kostek" ryżowo - orzechowych, które miło chrupią w czasie jedzenia i fajnie pasują do mięsa oraz bulionu. Przepis pochodzi z książki "Banany w rytmie samby: Kuchnia brazylijska".   Brazylia: Zupa z orzeszków arachidowych - Sopa de Amendoim SKŁADNIKI: filiżanka ryżu, 4 łyżki posiekanych orzeszków arachidowych, filiżanka mleka, 2 żółtka, 4 filiżanki rosołu z kury, 2 filiżanki posiekanego gotowanego mięsa z kury.SPOSÓB WYKONANIA: Ryż ugotować w posolonej wodzie, przepłukać zimną wodą. Ryż i mleko zmiksować, dodać orzeszki, żółtka wymieszać. Masę upiec w małej brytfannie, aż się zrumieni. Pokroić na kawałki, włożyć do wazy, dodać mięso i zalać gorącym rosołem. 