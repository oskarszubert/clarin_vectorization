Jak pewnie większość z Was wie, jednym z ulubionych dań Brytyjczyków jest fish and chips, czyli ryba z frytkami. Ponieważ już jakiś czas temu podawaliśmy tutaj przepis na wersję z piwną panierką, więc tym razem sięgnęliśmy po przepis na angielskie smaczne kotleciki rybne z zielono - wiosennym sosem.;-) Przepis pochodzi ze strony Tower of London Tour. SKŁADNIKI: 45 dag ziemniaków obranych i pokrojonych na kawałki, 45 dag filetów z dorsza, 570 ml mleka, pół pęczka posiekanej natki pietruszki, sól i świeżo mielony pieprz, 60 g mąki, 2 rozkłócone duże jajka, ok. 12 dag bułki tartej, olej roślinny do smażenia, kawałki demonki do dekoracji. Zielony sos: 3 dag masła, 3 łyżki mąki ziemniaczanej wymieszanej z 3 łyżkami wody, 3 dag kaparów, 3 dag ogórków konserwowych, 2 łyżki posiekanej natki pietruszki, 2 łyżki posiekanej dymki.SPOSÓB WYKONANIA: Ugotować ziemniaki do miękkości. Odcedzić i przepuścić przez praskę. W międzyczasie gotować rybę w mleku. Po ugotowaniu odcedzić, a mleko zachować. Rybę obrać ze skóry i ości, podzielić na mniejsze kawałki. Wymieszać razem ziemniaki, rybę i pietruszkę, przyprawić. Dokładnie wymieszać i podzielić na 8 ciasteczek. Panierować w mące, jajkach i bułce tartej. Chłodzić w lodówce przez 24 godziny. Aby przygotować sos wymieszać w rondelku mleko, które zostało z gotowania ryby, masło, mąkę kukurydzianą z wodą i gotować aż zgęstnieje. Dodać pozostałe składniki, doprawić do smaku i gotować 1-2 minuty. Odstawić do lodówki na 24 godziny. Następnego dnia rozgrzać oliwę i smażyć rybne ciasteczka przez ok. 5 minut z każdej strony. Podawać z sosem i ulubionymi warzywami. 