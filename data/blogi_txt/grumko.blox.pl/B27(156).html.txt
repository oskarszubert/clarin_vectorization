SKŁADNIKI: 1,5 kg, 250g świeżych pieczarek, 160 g masła, sól, pieprz, 1 łyżka soku z cytryny, 120 g chudego wędzonego boczku, 5 szalotek lub małych cebulek, 1 ząbek czosnku, 125ml koniaku, 750ml czerwonego wytrawnego wina, tymianek  SPOSÓB WYKONANIA: Kurczaka pokroić na 8 porcji. Pieczarki pokroić na połówki i poddusić w 20g masła. Doprawić solą, pieprzem i sokiem z cytryny. Boczek pokrajać w paski i podsmażyć w 20g masła. Dodać do niego pokrojone w ćwiartki szalotki, które należy obrumienić. Na kolejnych 20g masła obsmażyć kawałki kurczaka. Przyprawić solą i pieprzem, a pod koniec obsmażania dodać drobno posiekany czosnek. Kurczaka polać koniakiem, zapalić, przykryć pokrywką i gdy tylko alkohol się wypali podlać kawałki kurczaka winem.. Całość zagotować i dusić do miękkości kurczaka. Kawałki kurczaka wyjąć, a sos silnie odparować, zdjąć z ognia i wmieszać przy użyciu trzepaczki 100 g zimnego masła. Boczek i pieczarki dodać do sosu, zagrzać, przyprawić solą, pieprzem i tymiankiem. Włożyć kurczaka do sosu i trochę podgrzać. 