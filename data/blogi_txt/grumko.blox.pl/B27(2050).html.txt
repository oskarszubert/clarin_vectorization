Doskonałe danie, które idealnie smakuje o tej porze roku, gdy za oknem zimo i szaroburo. Nam dodatkowo czulent przypomniał spacer po krakowskim Kazimierzu sprzed kilku dni. Przepis pochodzi z książki "Kuchnia żydowska i izraelska" Katarzyny Pośpieszyńskiej. Izrael: CzulentSKŁADNIKI: 2 duże cebule pokrojone w plasterki lub drobną kostkę, 2 łyżki stopionego tłuszczu kurzego, margaryny lub oleju, 20 dag fasoli Jaś, 8 - 10 obranych średnich ziemniaków, przepołowionych lub pokrojonych w ćwiartki, 1 kg wołowego mostku lub żeberek, 2 łyżki mąki, sól, pieprz, papryka do smaku.SPOSÓB WYKONANIA: Fasolę przebrać, wypłukać, zalać wodą na noc. Tłuszcz rozgrzać w dużym garnku o grubym dnie i ze szczelną pokrywką lub na brytfannie. Wsypać cebulę, smażyć ciemnozłoty kolor, dodać osączoną fasolę i ziemniaki, mięso wetknąć w środek warzyw. Mąkę wymieszać z solą, pieprzem i papryką, posypać mięso i warzywa, zalać wrzątkiem, szczelnie przykryć. Gotować na bardzo małym ogniu 3 - 4 godziny lub piec w piekarniku w temperaturze 150 stopni. Potrawy nie powinno się mieszać, a co najwyżej wstrząsnąć nią 2 - 3 razy. W razie potrzeby wlać dodatkowo 2 - 3 łyżki wody. Podawać na gorąco z surówką. Można posypać posiekaną zieleniną. Warianty: dodać pół szklanki wypłukanej kaszy jęczmiennej, zamiast ziemniaków zwiększyć ilość fasoli do 45 dag i dodać szklankę kaszy perłowej. 