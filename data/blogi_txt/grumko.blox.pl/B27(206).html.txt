Mimo tego, że mieliśmy gruby kawałek schabu nie udało nam się go rozbić tak mocno, aby można go było zwinąć w rulon. Spieliśmy go więc metalowymi szpadkami. Potrawa bardzo smaczna, a powstały sosik palce lizać. Serwowaliśmy te jaskółcze gniazda z puree z ziemniaków i marchewki + sałata. Przepis pochodzi z książki Hanny Szymanderskiej "Jaja w roli głównej" SKŁADNIKI:4 jajka ugotowane na twardo, 4 kotlety wieprzowe bez kości, 4 cienkie plasterki tłustej szynki, 4 łyżki posiekanej natki pietruszki, sok z cytryny, 1 - 2 łyżki mąki, łyżka smalcu, 2 łyżki masła, pół szklanki bulionu, sól, pieprz SPOSÓB WYKONANIA:Mięso rozbić tłuczkiem, skropić sokiem z cytryny, posypać solą, pieprzem, i natką pietruszki. Na każdym kotlecie ułożyć plasterki szynki i obrane jajo, zwinąć w rulon, obwiązać nitką, obtaczać w mące, obsmażyć ze wszystkich stron na silnie rozgrzanym smalcu. Przełożyć do rondla, dodać masło, skropić bulionem, dusić na niewielkim ogniu ok. 40 minut. Podawać z frytkami lub kluskami francuskimi i surówkami. 