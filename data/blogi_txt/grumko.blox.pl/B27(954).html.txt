Wczoraj Pela otwarła organizowany przez nią Bar sałatkowy. Jako, że jesteśmy aktualnie z Widelcem w Rumunii, to nasza pierwsza propozycja pochodzi z kuchni tego właśnie kraju. Bakłażany to my uwielbiamy, więc z dziką rozkoszą zajadaliśmy się taką właśnie sałatką, która smakuje równie dobrze na ciepło jak i na zimno. Przepis na Salata de vinete prajite pochodzi ze strony recipes.wikia.com.    SKŁADNIKI: 3 bakłażany o wadze ok. 2 kilogramów, 2 średnie cebule drobno posiekane, pół szklanki oliwy, 1 zielona papryka drobno posiekana, 4 rozgniecione ząbki czosnku, 3 duże pomidory drobno posiekane, 1 łyżka soli, świeżo mielony pieprz, sok z jednej cytryny.SPOSÓB WYKONANIA: Bakłażany ułożyć w żaroodpornym naczyniu i piec w temperaturze ok. 220 stopni do miękkości, ok. 30 minut. Wystudzić. W międzyczasie podsmażyć na oliwie cebulę. Dodać paprykę i czosnek. Dusić ok.. 15 minut. Bakłażany obrać ze skórki i pokroić w kostkę. Dodać na patelnię razem z pomidorami, sola i pieprzem. Zagotować, przykryć pokrywką i dusić ok. 15 minut. 