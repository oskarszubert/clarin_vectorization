Somalia: Zupa somalijska z migdałami i czekoladąŹRÓDŁO: Celtnet.Org.Uk. UWAGI: Przepis jes również naszą propozycją w III Festiwalu Kuchni Arabskiej, który zorganizowała Panna Malwinna. SKŁADNIKI: 90 dag kawałków mięsa kurczaka, 700 ml gorącej wody, 1 duży pomidor bez skóry i pestek, pokrojony w kostkę, 1 duża cebula pokrojona w ćwiartki, 1 duży ziemniak obrany ze skórki, pokrojony, 2 łyżeczki soli, 1/4 łyżeczki czarnego pieprzu, 20 dag mielonych migdałów, 2 łyżki drobno posiekanej natki pietruszki. Do dekoracji: gorzka czekolada, podpieczone płatki migdałów. SPOSÓB WYKONANIA: W dużym rondlu umieścić kurczaka, zalać wodą, dodać kawałki pomidora cebuli i ziemniaka. Przyprawić i doprowadzić do wrzenia. Zmniejszyć ogień i gotować przez ok. 70 minut, do miękkości mięsa. Wyjąć kurczaka, wystudzić, zdjąć skórę i kości. Mięso podzielić na mniejsze kawałki i dodać do zupy. Dodać mielone migdały, natkę i gotować na małym ogniu przez 15 minut. Podawać w miseczkach, udekorowane kawałkami czekolady i płatkami migdałów. 