Kolejne po wczorajszej ciecierzycy w pomidorach, danie z warzywem strączkowym w roli głównej;-) Tym razem przygotowaliśmy smaczną fasolę z wieprzowiną w gęstym sosie. Przepis pochodzi z książki "False Tongues and Sunday Bread. A Guatemalan And Mayan Cookbook".  Gwatemala: Fasola z wieprzowiną / Frijole Blanco Con Marrano SKŁADNIKI: 1 szklanka białej fasoli z płynem - użyliśmy czerwonej z puszki, pół łyżeczki soli, 1 posiekana mała cebula, 2 posiekane średnie pomidory, 2 posiekane ząbki czosnku, pół łyżeczki oregano, 1 posiekana duża papryka Guajillo - użyliśmy chili, 1/4 łyżeczki Achiote - użyliśmy słodkiej czerwonej papryki, 25 dag wieprzowiny pokrojonej w kostkę, 1 laska cynamonu.SPOSÓB WYKONANIA: Smażyć cebulę i pomidory przez 10 minut. Zmiksować na gładki sos z czosnkiem, oregano, papryką, płynem z fasoli i Achiote. Do sosu dodać wieprzowinę, fasolę i cynamon. Gotować przez 30 minut. Podawać z tortillami. 