Etiopia: Kurczak w czerwonym sosie ŹRÓDŁO: EthiopianRecipes.Net. SKŁADNIKI: 90 dag mięsa piersi z kurczaka, 3 łyżki soku z cytryny, 3/4 łyżeczki soli, 1 łyżeczka oliwy z oliwek, 1 i pół szklanki posiekanej cebuli, 1 łyżka posiekanego czosnku, 1 łyżka masła, 1 łyżka posiekanego imbiru, pół łyżeczki mielonej gałki muszkatołowej, pół łyżeczki mielonego kardamonu, pół szklanki czerwonego wytrawnego wina, pół litra bulionu drobiowego, 1 puszka (18 dag) pasty pomidorowej, 2 łyżki posiekanej świeżej kolendry, 4 ćwiartki cytryny, 2 łyżeczki przyprawy Berbere: czyli zmiksowane 2 łyżki mielonej czerwonej papryki, 1 łyżka czarnego mielonego pieprzu, 1 łyżeczka mielonego imbiru, 1 łyżeczka mielonego cynamonu, 1/4 łyżeczki mielonych goździków. SPOSÓB WYKONANIA: Piersi kurczaka marynować przez pół godziny w soku z cytryny oraz pół łyżeczki soli. Rozgrzać oliwę, dodać cebulę i czosnek. Smażyć mieszając przez 5 minut. Dodać przyprawę Berbere, pozostałe 1/4 łyżeczki soli, masło, imbir, gałkę muszkatołową oraz kardamon. Smażyć przez minutę. Dodać wino, bulion oraz pastę pomidorową. Wymieszać. Dodać kurczaka. Zagotować. Przykryć i gotować na małym ogniu przez ok. 50 minut. Przed podaniem dodać kolendrę. Serwować z ćwiartkami cytryny. 