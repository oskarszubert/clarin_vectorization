Można powiedzieć, że to taki pasztet w wersji na szybko;-). Polecamy!! Przepis pochodzi z książki "Przygoda kulinarna" Katarzyny Pośpieszyńskiej. Izrael: Pasta z wątróbek SKŁADNIKI: 40 dag wątróbek z drobiu, 4 łyżki stopionego tłuszczu kurzego lub masła, 2 średnie cebule obrane i drobno posiekane, 4 jajka na twardo, 1 łyżeczka soli, pół łyżeczki pieprzu.SPOSÓB WYKONANIA: Wątróbki dokładnie wypłukać. Na patelni rozgrzać dwie łyżki tłuszczu, włożyć cebulę, zrumienić. Po usmażeniu cebulę przełożyć na talerzyk. Resztę tłuszczu włożyć na patelnię i smażyć w nim wątróbkę na małym ogniu przez 8 minut, kilkakrotnie mieszając. Zestawić z ognia i przełożyć do miski. Dodać cebulę, żółtka na twardo, wymieszać i wszystko dwa razy przepuścić przez maszynkę. Posolić, posypać pieprzem i wlać resztę tłuszczu z patelni. Dokładnie utrzeć na pulchną masę. Pastę podawać mocno schłodzoną. Ugotowane białka posiekać i użyć do przybrania. 