Dziś na niedzielne śniadanie w chińskim stylu danie o nazwie "Słodko - kwaśne chrupiące tofu / Sweet and Sour Crispy Tofu". Sam smak tego serka - otrzymywanego z mleka sojowego - jest nijaki. Zdecydowanie jednak zyskuje na walorach dzięki przyprawianiu, marynowaniu czy choćby obróbce termicznej. Nam smakował i to bardzo, a szczególnie z tym sosem, który wyszedł znakomicie! Pewnie to zasługa proporcji i składników, a nie tego, że zamiast zielonej papryki dodałem czerwoną, bo akurat taką mieliśmy w lodówce ;-) Przepis pochodzi ze strony / recipe in English language you can find here: Chinese Food Recipes SKŁADNIKI: 2 kawałki tofu, 2 pomidory, 1 plaster ananasa, 1 łyżeczka posiekanej cebuli, pół świeżej zielonej papryki. Przyprawy: 1 łyżeczka cukru, pół łyżeczki octu ryżowego, szczypta soli.    SPOSÓB WYKONANIA: Tofu, pomidory, ananasa oraz zieloną paprykę pokroić na kawałki. Oprószyć kawałki tofu mąką kukurydzianą. Usmażyć w głębokim oleju. Zmiksować na sos przyprawy z pomidorami, ananasem i papryką. Chrupiące tofu podawać polane sosem. 