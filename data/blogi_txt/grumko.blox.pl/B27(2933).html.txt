Kilka dni temu dotarła do nas przesyłka z Winiar. Oprócz patelni marki Tefal z linii Talent, która wyposażona została w powłokę nieprzywierającą TITANIUM PRO, w paczce znajdował się nowy produkt Winiar o intrygującej nazwie „Pomysł na… Papirus”. Ponieważ bardzo   zaciekawił nas sposób przygotowania dania na patelni bez dodatku tłuszczu, to postanowiliśmy go wypróbować w miniony weekend. Mieliśmy do wyboru trzy „Pomysły na…”, a mianowicie: soczystą pierś kurczaka z czosnkiem i ziołami, soczystą pierś kurczaka w ziołach prowansalskich oraz soczystą pierś kurczaka z papryką. Ostatecznie zdecydowaliśmy, że na pierwszy ogień pójdzie pomysł na soczystą pierś kurczaka z czosnkiem i ziołami.   W każdym opakowaniu „Pomysłu na… Papirus” znajdują się cztery płaty pergaminu, które pokryte zostały mieszanką ziół i przypraw. Samo przygotowanie dania jest bardzo proste. Wystarczy rozgrzać patelnię teflonową na średnim ogniu, a w międzyczasie lekko rozbić piersi kurczaka. Mięso z kurczaka układamy na jednej połowie pergaminu, a drugą przykrywamy mięso od góry.   Mięso kładziemy na rozgrzanej patelni i smażymy po 5 minut z każdej strony. Następnie wystarczy już tylko zdjąć pergamin i możemy zajadać się soczystym kurczakiem.   Czas smażenia warto dostosować do grubości mięsa. Nasze piersi z kurczaka pokroiliśmy dosyć cienko i jak się okazało przy kolejnych porcjach które smażyliśmy, wystarczyło im tylko po 4 minuty z każdej strony.PS. Nasze testowanie „Pomysłu na… Papirus” uwieczniliśmy również w formie ruchomych obrazków. Filmik dostępny jest na naszym profilu na youtube. 