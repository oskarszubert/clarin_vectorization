Łatwe w przygotowaniu, mięciutkie i bardzo smaczne ciasteczka. Dodatkowo strasznie wciągają;-) Przepis pochodzi ze strony SyrianCooking.Com. Syria: Ciasteczka sezamowe / Kaik Sumsum SKŁADNIKI: 1 szklanka masła w temperaturze pokojowej, 1 i 1/4 szklanki cukru, 5 łyżeczek proszku do pieczenia, 2 jajka, 6 kropel oleju anyżowego, 1 szklanka mleka, 6 szklanek mąki. Nadzienie: 1 rozkłócone jajko, 1 kropla oleju anyżowego, pół szklanki nasion sezamu. SPOSÓB WYKONANIA: Utrzeć masło z cukrem, dodać proszek do pieczenia, jajka i olej anyżowy. Stopniowo dodawać mleko i mąkę. Dokładnie wymieszać. Odrywać kawałki ciasta, formować kulki o wielkości orzecha włoskiego, następnie spłaszczyć, kształtując kółka o średnicy ok. 5 cm. Wymieszać składniki nadzienia. Każde kółko posmarować nadzieniem i kłaść na blachę wyłożoną papierem. Piec ok. 15 - 20 minut w temperaturze 180 stopni, do uzyskania przez ciastka lekko brązowego koloru. 