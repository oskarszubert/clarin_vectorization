Chili con Carne to najbardziej popularne danie, które przygotowują blogerzy w ramach zabawy "Z Widelcem przez kuchnie obu Ameryk". W kilku zostawionych przez nas komentarzach obiecywaliśmy naszą ulubioną wersję tego dania, więc oto i ona;-) Przez wiele lat takie właśnie chili podawaliśmy na organizowanych przez nas imprezach i nie dość, że wszystkim bardzo smakowało, to również skutecznie stawiło gości na nogi np. podczas całonocnych sylwestrowych szaleństw;-) Przepis pochodzi z książki Joanny Futkowskiej i Marty Walęckiej - Zdroik pt. "Smaki Ameryki". Stany Zjednoczone: Chili con Carne SKŁADNIKI: 1 kg mielonej wołowiny, puszka czerwonej fasoli (ok. 45 dag), puszka pomidorów w zalewie (ok. 45 dag), pół kilograma cebuli, 3 strąki papryki, 2 szklanki bulionu wołowego, przyprawa chili, sól, łyżka oleju do smażenia.SPOSÓB WYKONANIA: W garnku o grubym dnie rozgrzać olej, zeszklić na nim cebulę, włożyć mięso i całość przesmażyć. Odlać nadmiar tłuszczu. Wlać bulion, dodać oczyszczoną i pokrojoną paprykę, pomidory i fasolę, przyprawić chili. Dusić na małym ogniu przez 45 minut. Posolić. Można podawać z tortillami. 