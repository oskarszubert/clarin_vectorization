Spodziewaliśmy się czegoś lepszego, a to pewnie przez ten dodatek wytrawnego wina. Bardziej smakował nam podczos, który robiliśmy kilka miesięcy temu. Tak czy owak na prawdę dobrze pasuje do bawarskiej pieczeni wieprzowej. Przepis pochodzi ze stromy mistrzowie.gastrona.pl.   SKŁADNIKI: 1 średniej wielkości główka białej kapusty, 2 średniej wielkości cebule, 50 g pokrojonego w kostkę boczku wędzonego, szklanka białego wytrawnego wina, łyżka kminku, 2 łyżki cukru, 50 ml oleju, sól, pieprz, 1 kostka rosołku z kurczaka.    SPOSÓB WYKONANIA: Kapustę szatkujemy w paski o grubości ok. 1 cm. Cebulę kroimy w drobną kostkę, wrzucamy do garnka na rozgrzany olej, podsmażamy do momentu, aż się zeszkli. Dodajemy pokrojony w kostkę boczek i podsmażamy przez ok. 2 min. Następnie dodajemy wino, kminek, cukier, kostkę rosołku, sól i pieprz do smaku. Doprowadzamy do wrzenia. Następnie wrzucamy poszatkowaną kapustę i wlewamy wodę do połowy wysokości kapusty w garnku (pamiętając o tym, że kapusta podczas gotowania puszcza wodę). Gotujemy pod przykryciem, co jakiś czas mieszając do momentu, aż kapusta będzie chrupka, ale nie rozgotowana. Całość zagęszczamy zawiesiną z mąki i wody. 