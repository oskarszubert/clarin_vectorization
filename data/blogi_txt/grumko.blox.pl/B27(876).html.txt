Po raz pierwszy z dwuetapowym sposobem smażenia frytek zetknęliśmy się kilka miesięcy temu, a to za sprawą przepisu zamieszczonego w instrukcji do frytkownicy. Jakiś czas później widzieliśmy, jak dwaj "Kudłaci Kucharze" w czasie wizyty w Belgii smażyli w ten sposób ziemniaki i serwowali je z majonezem. Nam takie frytki smakują, więc z czystym sumieniem możemy zachęcać do wypróbowania tej metody. Przepis pochodzi ze strony Po Prostu Gotuj.   SKŁADNIKI: olej do smażenia, ziemniaki na frytki, sól do smaku.SPOSÓB WYKONANIA: Pokrój ziemniaki na centymetrowej grubości frytki. Opłucz dokładnie w zimnej wodzie, a następnie osusz w czystej ściereczce. I etap - smażenie serca frytki. Rozgrzej olej do 160 stopni. Wrzuć osuszone frytki. Gdy wszystkie wypłyną na powierzchnię, wyjmij je na papierowy ręcznik. II etap - smażenie skórki. Podnieś temperaturę oleju do 180-190 stopni. Ponownie wrzuć na wpół usmażone ziemniaki. Będą gotowe, kiedy skórka stanie się złocista i chrupiąca. 