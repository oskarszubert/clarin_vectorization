To pierwsza focaccia jaką sami upiekliśmy;-) Bardzo nam smakowała, a byłby jeszcze lepsza gdyby obłożyć ją gęściej pomidorami i czosnkiem. Przepis na "Puddica" pochodzi z książki "Kuchnia włoska" Wydawnictwa Bellona i jest naszą piątą propozycją w ramach akcji Pomidorowy Sezon 2009.    SKŁADNIKI: 15 g świeżych drożdży lub paczka aktywnych suszonych, 1 łyżeczka cukru, ok. 3 szklanki (200ml) letniej wody, 3 szklanki (450g) nieczyszczonej białej mąki, 1 łyżeczka soli, 4 łyżki stołowe oliwy z oliwek, dodatkowa mąką do posypania blatu, 6 małych dojrzałych pomidorów, 3 ząbki czosnku rozcięte pionowo na ćwiartki, 2 łyżeczki oregano, świeżo zmielony czarny pieprz.SPOSÓB WYKONANIA: Włóż drożdże do małej miski, dodaj cukier i połowę ilości letniej wody. Mieszaj delikatnie aż się rozpuszczą. Odstaw miskę na 10 - 15 minut. Na powierzchni utworzy się piana. Zanim dodasz rozczynu do ciasta jeszcze raz go wymieszaj. W dużej misce połącz mąkę z solą, zaczynem drożdżowym, 2 łyżkami oliwy i resztą wody, mieszając drewnianą łyżką. Przenieś ciasto na blat posypany mąką. Uformuj z niego ścisłą kulę. Wyrabiaj ciasto przez 7 - 8 minut. Gotowe ciasto powinno być gładkie i elastyczne. Wyrobione ciasto włóż do dużej czystej miski i nakryj ściereczką. Ciasto powinno dwukrotnie zwiększyć swoją objętość Oparz pomidory, zdejmij skórkę, przetnij na pół i usuń pestki. Po upływie czasu wyrastania (ok. 1 i pół godziny) przełóż ciasto na blat lekko oprószony mąką i zagniataj przez minutę. Umieść ciasto na posmarowanej oliwą blasze albo w posmarowanej oliwą prostokątnej teflonowej blasze. Zrób na powierzchni zagłębienia i włóż w nie kawałki czosnku i pomidorów. Skrop powierzchnię resztą oliwy, posyp oregano i pieprzem. Piecz przez 15 - 20 minut w piekarniku rozgrzanym do temperatury 230 stopni. Podawaj gorące, ciepłe lub w temperaturze pokojowej. 