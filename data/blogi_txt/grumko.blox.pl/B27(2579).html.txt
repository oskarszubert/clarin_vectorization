Ghana: Ryż Jollof ŹRÓDŁO: AfricaUppen.Edu. SKŁADNIKI: 1,1 - 1,3 kg kurczaka pokrojonego na porcje, 2 puszki pomidorów, 2 szklanki wody, 2 łyżeczki soli, 1/4 łyżeczki pieprzu, 1 szklanka ryżu, 10 dag wędzonej szynki pokrojonej w kostkę, 1/4 łyżeczki mielonego cynamonu, pół łyżeczki mielonej papryki, 3 szklanki posiekanej kapusty, 25 dag zielonej fasolki, 2 cebule pokrojone w plasterki, pół łyżeczki soli.  SPOSÓB WYKONANIA: Do garnka włożyć kurczaka, pomidory, wodę, 2 łyżeczki soli oraz pieprz. Zagotować. Zmniejszyć ogień i gotować 30 minut. Wyjąć kurczaka. Dodać ryż, szynkę, cynamon oraz paprykę. Wymieszać. Dodać kurczaka, kapustę, fasolkę oraz cebulę. Dodać pół łyżeczki soli. Przykryć i dusić ok. 20 - 30 minut. Podawać. 