Ten smaczny przepis bardzo przypomina haitański ryż z fasolą. Postanowiliśmy jednak przygotować to danie ze wzglądu na kokos, który bardzo nam ostatnio zasmakował w potrawach wytrawnych. Była to też świetna okazja do wypróbowania domowego sposobu na zrobienie mleczka kokosowego. Jeśli nie macie sokowirówki, to odradzamy, bo jest to zajęcie pracochłonne jak również wymagające sporego nakładu sił. Natomiast wywirowanie kokosu zajmuje tylko kilka minut, a otrzymane mleczko jest chyba nawet lepsze niż kupne. Przepis pochodzi z książki Book of Latin American Cooking by Elisabeth Lambert Ortiz.  Panama: Kokosowy ryż z czerwoną fasolą SKŁADNIKI: 45 dag wiórków kokosowych, 2 szklanki ryżu, 4 szklanki wody, 1 mała posiekana cebula,1/4 szklanki pulpy pomidorowej, 1/4 szklanki zielonej papryki, 2 łyżeczki soli, pół łyżeczki cukru, 1,5 dag ostrej papryki, 3 plasterki bekonu lub łyżeczka oleju, 1 puszka czerwonej fasoli.SPOSÓB WYKONANIA: Zagotować 4 szklanki wody. Dodać kokos. Gotować 2 minuty. Dokładnie odcisnąć. Podsmażyć bekon z papryką, cebulą i ostrą papryką. Dodać pomidory, fasolę z płynem i gotować ok. 10 minut. Wyjąć ostrą paprykę i dodać ryż. Zalać mleczkiem. Dodać cukier i sól. Zagotować i dodać ryż. Gotować do miękkości ryżu. 