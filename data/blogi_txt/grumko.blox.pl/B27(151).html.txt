SKŁADNIKI: 1 i 4/5 szklanki mąki, szczypta soli, 2 jaja, szklanka wody, szklanka mleka, tłuszcz do smażenia, 50 g boczku, 2 cebule, ząbek czosnku, 300 g salami, 2 łyżki oleju, łyżka mąki, łyżeczka słodkiej papryki w proszku, pół szklanki gorącego rosołu, 100 g przecieru pomidorowego, sól, czarny pieprz, szczypta cukru, szczypta pieprzu Cayenne, tłuszcz do wysmarowania formy, 4 łyżki tartego ementalera, łyżka masła, sos pomidorowy  SPOSÓB WYKONANIA: Mąkę mieszamy z solą, żółtkami, wodą i mlekiem, po czym odstawiamy na 20-30 minut. Do ciasta dodajemy ubite białka. Smażymy naleśniki. Kroimy w kostkę boczek, salami i cebulę, siekamy czosnek. Boczek smażymy na oleju, szklimy na nim czosnek i cebulę. Dodajemy salami, całość oprószamy mąką i papryką i lekko podsmażamy. Następnie rozprowadzamy rosołem rozmieszanym z przecierem. Dusimy kilka minut i doprawiamy do smaku. Rozprowadzamy nadzienie na naleśnikach, potem je zwijamy i układamy w formie. Posypujemy serem, wiórkami masła i zapiekamy w piekarniku w temperaturze 220°C, aż ser się roztopi. Przed podaniem naleśniki polewamy sosem pomidorowym. 