Na zakończenie naszego kulinarnego pobytu w Boliwii proponujemy potrawkę z wieprzowiny. Mięso przygotowane w ten sposób jest miękkie i bardzo dobrze doprawione. Polecamy! Przepis pochodzi ze strony Traditional Bolivian Cooking.  Boliwia: Fritanga SKŁADNIKI: 1 kilogram mięsa wieprzowego - najlepiej żeberek - użyliśmy łopatkę wieprzową, 2 szklanki zimnej wody, 2 szklanki posiekanej cebuli, 1 szklanka posiekanej dymki, półtorej szklanki posiekanych pomidorów, 1 łyżeczka posiekanej mięty, pół szklanki posiekanej natki pietruszki, 1 łyżeczka oregano, 4 ząbki rozgniecione ząbki czosnku, półtorej łyżeczki mielonego kuminu, 1 łyżeczka mielonego pieprzu, szczypta pieprzu kajeńskiego, 1 łyżeczka soli, 4 szklanki wody lub bulionu, opcjonalnie 4 jajka. SPOSÓB WYKONANIA: Pokroić mięso na mniejsze porcje. Zalać zimną wodą i gotować do momentu aż woda wyparuje. Wyjąć mięso. Wymieszać pozostałe składniki za wyjątkiem dymki i jajek. Włożyć do garnka w którym gotowało się mięso. Dodać wodę i mięso. Gotować przez dwie godziny aż potrawa będzie gęsta. Dodać jajka dokładnie wymieszać. Na koniec wmieszać dymkę. Podawać w głębokim talerzu. 