Zasiedzieliśmy się wczoraj  min. w klimacie świątecznym pt. słuchanie gwiazdkowych hitów i stąd to szybkie śniadanie;-) Omlet na kanapki powstał z takich proporcji jak poniżej, a bazylia - niestety była już mrożona, bo to taka pora roku i pomału przestawała nam rosnąć. SKŁADNIKI: 2 żółtka, 2 białka, 2 łyżki mleka, 1 duża łyżka kwaśnej śmietany lub jogurtu naturalnego, 30 g masła, 1-2 łyżek świeżo posiekanej bazylii, sól, pieprz SPOSÓB WYKONANIA: Roztrzepać żółtka razem z mlekiem, doprawić szczyptą soli i pieprzu. Ubić lekko białka i ostrożnie wymieszać z żółtkami. Na bardzo rozgrzanej patelni rozpuścić 30 g masła i usmażyć omlet. Po około 3 minutach, kiedy zetnie się na spodzie, a na wierzchu pozostanie lekko półpłynny, dodać świeżo posiekaną bazylię. Zsunąć omlet na talerz i podawać ze śmietaną lub jogurtem. 