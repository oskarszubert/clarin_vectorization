Sernik cappuccino się piecze, więc żeby nie tracić czasu przygotowaliśmy kiełbaski chorizo według przepisu podanego przez Agnieszkę na blogu Moja kuchnia nad Atlantykiem. Zamierzamy je wykorzystać trochę później w kilku przepisach. Póki co mogę Wam napisać, że masa choć surowa smakuje całkiem całkiem;-) SKŁADNIKI: 2 kg mięsa wieprzowego (najlepiej szynki), 3 łyżki soli, 1/3 szklanki octu z białego wina lub jabłkowego, 2 i 1/2 łyżki łagodnej papryki w proszku, 1 i 1/2 łyżki ostrej papryki w proszku, 4 ząbki czosnku przeciśnięte przez praskę, 1 łyżka oregano, 1 łyżeczka utłuczonych w moździerzu nasion kminu rzymskiego, 1 łyżka grubo mielonego czarnego pieprzu, 1/3 szklanki wody.    SPOSÓB WYKONANIA: Przepuścić mięso przez maszynkę. Dokładnie wymieszać z pozostałymi składnikami. Przykryte mięso wstawiamy do lodówki na 12-24 godzin do przegryzienia się smaków. Zużywamy potrzebną ilość chorizo. Resztę dzielimy na porcje i mrozimy. 