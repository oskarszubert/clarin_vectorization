Tajlandia: Zielone curry z kurczaka ŹRÓDŁO: Celtnet.Org.Uk. SKŁADNIKI: 45 dag pokrojonego w 2,5 cm kostkę mięsa z piersi kurczaka, 1 łyżka ciemnego sosu sojowego, 1 łyżka mąki, 2 łyżki oleju, 2 łyżki zielonej pasty curry, 2 cebulki dymki posiekane łącznie ze szczypiorkiem, 3 posiekane ząbki czosnku, 1 łyżeczka posiekanego świeżego imbiru, 2 szklanki mleka kokosowego, 1 łyżka sosu rybnego, 1 łyżka ciemnego sosu sojowego, 2 łyżki cukru, pół szklanki listków kolendry. SPOSÓB WYKONANIA: Kawałki kurczaka obtoczyć w ciemnym sosie sojowym, potem w mące. W dużej patelni rozgrzać olej na średnim ogniu. Dodać kurczaka i smażyć na złoty kolor, przez ok. 5 minut. Zdjąć z patelni, a na patelnię włożyć pastę curry. Gotować przez minutę, po czym dodać cebulkę, czosnek i imbir. Gotować jeszcze przez 2 minuty. Na patelnię włożyć ponownie kurczaka, wymieszać, by mięso pokryło się mieszanką curry. Wmieszać mleko kokosowe, sos rybny, sos sojowy i cukier. Doprowadzić do wrzenia, zmniejszyć płomień I gotować na małym ogniu przez 20 minut. Podawać posypane listkami kolendry. 