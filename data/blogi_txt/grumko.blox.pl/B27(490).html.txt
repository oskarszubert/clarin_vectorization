Kilka dni temu otrzymaliśmy zaproszenie do udziału w kolejnej akcji kulinarnej. Tym razem związana jest ona z Świętem Narodowym obchodzonym przez Szwajcarów w dniu 1 sierpnia. Zorra - pomysłodawczyni zabawy - poprosiła o przygotowanie potraw w kolorze czerwonym, białym lub według szwajcarskiej receptury. Naszą pierwszą propozycją jest Wurst Salat czyli łatwa do zrobienia i bardzo dobra w smaku sałatka z kiełbasą w roli głównej .Do jej przygotowania użyliśmy -  już pokrojonej w plastry - 20 dag serwolatki oraz sera ementaler. Przepis pochodzi ze strony / recipe in English language you can find here: Swiss Society.  SKŁADNIKI: 4 kiełbaski typu serwolatka, 10 dag sera Gruyere lub Emmentalera, 2 ogórki konserwowe, 1 mała cebula, 2 pomidory, 1 ugotowane na twardo jajko, posiekany szczypiorek. Sos: 1 łyżka musztardy, 6 łyżek oleju, 2 łyżki octu winnego, 1 łyżka majonezu, sól, pieprz.    SPOSÓB WYKONANIA: Obrać ze skórek kiełbaski i pokroić je w plasterki lub kostkę. Podobnie postąpić z serem. Posiekać drobno ogórki i cebulę. Połączyć wszystkie składniki sosu i wymieszać z kiełbaskami, serem, ogórkami i cebulą. Pomidory i jajka pokroić w plasterki i ułożyć na pozostałych składnikach sałatki. Posypać szczypiorkiem. 