Deser malinowy z mascarponeINSPIRACJA: blog Zdrowa Kuchnia Sowy. SKŁADNIKI: 250 g serka mascarpone, 100 g gorzkiej czekolady, 200 ml śmietanki 30%, 40 dag świeżych malin, 1 łyżka cukru, cukier puder do smaku, 1 mango, 1 banan, starta czekolada lub posypka czekoladowa. Do dekoracji: zmielone orzechy. SPOSÓB WYKONANIA: Połamaną czekoladę włożyć do rondelka, dodać 2 łyżki śmietany i rozpuścić w kąpieli wodnej. Można nieco dosłodzić dodając do smaku cukier puder. Odstawić do przestygnięcia, po czym wymieszać dokładnie z serkiem mascarpone. Pozostałą kremówkę ubić na sztywno z łyżką cukru. Banana i mango zmiksować. Kilka malin odłożyć do dekoracji, pozostałe również zmiksować dodając do smaku cukier puder, przetrzeć przez sito. Do pucharków nakładać kolejno: mus mango-bananowy, serek czekoladowy i bitą śmietanę. Wierzch polać musem malinowym. Udekorować kleksem bitej śmietany, malinami, orzechami. 