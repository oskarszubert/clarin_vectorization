O ile wcześniej jedliśmy już zupę mleczną to jeszcze nigdy nie próbowaliśmy zupy przygotowanej na bazie jogurtu. Trzeba przyznać, że smakuje dosyć oryginalnie i choć na kolana nas nie powaliła to warto było ją ugotować. Przepis na "Yoyla Corbasi" pochodzi z książki Inci Kut "Turkish cockery". Popołudniu zapraszamy na naszą ostatnią już turecką propozycję czyli sałatkę z ciecierzycą.   SKŁADNIKI: 6 szklanek bulionu wołowego lub z kury, 80 g mąki, 80 g ryżu, 3 szklanki jogurtu, 2 żółtka, 3 łyżki masła, 2 łyżki suszonej mięty.SPOSÓB WYKONANIA: Ryż ugotować w bulionie. Jogurt wymieszać z żółtkami i mąką. Cały czas mieszając wlać powoli 2 szklanki bulionu. Dolać do reszty bulionu z ryżem. Gotować na bardzo małym ogniu przez 10 minut. Rozgrzać masło. Dodać suszoną miętę. Pozostawić na małym ogniu przez minutę. Masłem polać zupę i podawać. 