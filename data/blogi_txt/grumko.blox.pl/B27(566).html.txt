Sezon na grzyby trwa, więc dziś na śniadanie przygotowaliśmy bardzo smaczną frittatę z nimi w roli głównej. Użyliśmy samych podgrzybków, bo tylko je udało nam się wczoraj kupić, a jeżeli chodzi o ser to dodaliśmy po dwie łyżki startego Grana Padano i Edamskiego. Tradycyjnie masę smażyliśmy tylko z jednej strony, a całość dopiekaliśmy w piekarniku. Przepis pochodzi z serwisu pychotka.pl.    SKŁADNIKI: 50 dag mieszanych grzybów, 1 papryka, 1 cebula, 1 mały seler, 1 - 2 ząbki czosnku, 5 jajek, 4 łyżki startego żółtego sera, olej, sól, mielony pieprz.    SPOSÓB WYKONANIA: Grzyby opłukać i pokroić. Cebulę i czosnek obrać i posiekać. Na patelni rozgrzać 3 łyżki oleju, podsmażyć cebulę z czosnkiem i grzybami, a następnie dusić pod przykryciem około 30 minut. Seler umyć, ugotować na półtwardo, obrać i pokroić w kostkę. Jajka wbić do miski, wsypać ser, roztrzepać widelcem z solą i pieprzem. Do grzybów dodać pokrojoną paprykę, seler i smażyć 3 minuty. Zalać masą jajeczną. Smażyć na małym ogniu unosząc brzegi friatty. 