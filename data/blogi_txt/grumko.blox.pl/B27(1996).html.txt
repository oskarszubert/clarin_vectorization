Piekliśmy to ciasto już dwa razy, bo jest proste w przygotowaniu i bardzo dobrze smakuje. Od nas dodaliśmy cynamonu, którym posypaliśmy jabłka przed wyłożeniem masy z budyniu. Przepis znaleziony na blogu Wiosenki.  SKŁADNIKI: pół kilograma mąki pszennej, 1 łyżeczka proszku do pieczenia, 25 dag margaryny, 1 szklanka cukru, 2 jajka, 1 i pół kilograma jabłek, 2 budynie waniliowe, 3 szklanki mleka, cukier puder.SPOSÓB WYKONANIA: Mąkę pszenną, proszek do pieczenia, margarynę, cukier i jajka zagnieść. Zostawić na 15 minut i podzielić na 2 części. Jedną część rozłożyć na wysmarowanej tłuszczem prostokątnej formie o wymiarach 25 na 36 cm, a na niej ułożyć obrane i pokrojone w „ósemki” jabłka. Drugą część włożyć do zamrażalnika na godzinę. Ugotować budyń i gorący wylać na jabłka. Drugą część ciasta zetrzeć na tarce i przykryć budyń. Ciasto wstawić do nagrzanego piekarnika i piec ok. 45 minut w temperaturze 160-170 °C. Po upieczeniu ciasto ostudzić i posypać cukrem pudrem. 