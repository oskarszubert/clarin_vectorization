To przepis, który spodobał się Irenie w czasie przeglądania książki pt. "Smaki Hiszpanii" wydawnictwa Parragon. Dwie proste i bardzo smaczne sałatki - tak oto wyglądało nasze dzisiejsze niedzielne śniadanie.    SKŁADNIKI: Sałatka z ziemniaków: 200 g młodych obranych i ugotowanych ziemniaków, pół łyżki białego octu winnego, sól, pieprz, 3-4 łyżki majonezu, 2 jajka ugotowane na twardo obrane i posiekane, 2 młode posiekane cebulki, 12-14 czarnych oliwek w plasterkach. Sałatka z tuńczyka: 200 g tuńczyka odcedzonego z oliwy, 4 łyżki majonezu, 2 jajka ugotowane na twardo obrane i posiekane, 1 posiekany pomidor bez skóry i pestek, 2 łyżeczki skórki otartej z cytryny, pieprz Cayenne do smaku, sól, pieprz, 12-14 filecików anchois, 24 - 28 kromek pokrajanej bagietki.    SPOSÓB WYKONANIA: Pokroić bagietkę ukośnie na kromki o grubości 5 mm. Aby przygotować sałatkę ziemniaczaną, ziemniaki - jak trochę ostygną - obrać i pokroić w kostkę o boku 5 mm. Skropić octem, przyprawić solą oraz pieprzem i odstawić do całkowitego ostygnięcia. Zmieszać z majonezem, a następnie dodać siekane jajka i młodą cebulkę. Doprawić do smaku. Nałożyć obficie na kromki pieczywa, kładąc na wierzch plasterki oliwek. Aby przyrządzić sałatkę z tuńczyka, rozdrobnić w misce odcedzoną rybę. Dodać majonez, a następnie jajka na twardo, pomidor, skórkę z cytryny i Cayenne. Posolić do smaku. Nałożyć obficie na kromki bagietki, układając na wierzchu fileciki. anchois. 