Planowany na długi weekend sernik toffi okazał się tak dobry, że skończył się nam już wczoraj popołudniu;-) W związku z tym nie mieliśmy innego wyjścia jak tylko upiec to orzechowe brownies;-) Warto było bo jest pyszne!! Przepis można znaleźć na blogach: Majanowe pieczenie i Kucharzysz?.   SKŁADNIKI: 100g czekolady gorzkiej, 125g miękkiego masła, 125g cukru, 2 jajka, 100g mąki, 1/2 łyżeczki proszku do pieczenia, sól, łyżeczka cukru waniliowego, 150g łuskanych orzechów włoskich.    SPOSÓB WYKONANIA: Czekoladę posiekać z grubsza i stopić w kąpieli wodnej. Masło i cukier utrzeć na puszystą masę. Ubijając stopniowo dodawać jajka i rozpuszczoną czekoladę. Piekarnik rozgrzać do temperatury 200 stopni. Mąkę wymieszać z proszkiem do pieczenia, szczyptą soli i cukrem waniliowym. Orzechy włoskie posiekać i wymieszać z mieszanką mąki. Następnie dodać do masy jajeczno-czekoladowej. Wymieszać dokładnie. Posmarować tłuszczem formę o boku 20 cm. Do formy wlać ciasto i piec około 30 minut do "suchego patyczka". 