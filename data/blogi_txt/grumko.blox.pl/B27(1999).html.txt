Wczoraj wieczorem wróciliśmy z Barcelony i w związku z tym przez najbliższe dwa tygodnie będziemy Wam serwować dania z kuchni hiszpańskiej;-) Mamy nadzieję, że po weekendzie uda nam się również każdy przepis opatrzyć krótką relacją z naszego pobytu w stolicy Katalonii. Na dobry początek zapraszamy Was na pyszną paellę, o której wspominaliśmy już w relacji z gotowania z WINIARY w Warszawie. Przepis pochodzi z książki pt. "Smaki Hiszpanii" Wydawnictwa Parragon.  Hiszpania: Paella z chorizo i szynką SKŁADNIKI: 1/2 łyżeczki szafranu, 2 łyżki gorącej wody, 3 łyżki oliwy, 175g kiełbasy chirizo bez zewnętrznej osłonki, w 1 cm plasterkach, 175 g szynki serrano, pokrojonej w kostkę (można użyć prosciutto), 1 duża cebula poszatkowana, 2 ząbki czosnku wyciśnięte, 1 łyżeczka papryki, 1/4 łyżeczki pieprzu cayenne, 225 g pomidorów obranych, pokrojonych w ćwiartki, 1 czerwona papryka przepołowiona bez nasion, upieczona obrana i pokrojona w paski.SPOSÓB WYKONANIA: Szafran namoczyć na kilka minut w gorącej wodzie. W naczyniu do paelli rozgrzać 2 łyżki oliwy. Włożyć chorizo i szynkę. Mieszając smażyć przez 5 minut. Przenieść do miski i odstawić. Rozgrzać w tym samym naczyniu oliwę i smażyć cebulę aż zmięknie. Dodać czosnek, paprykę, pieprz cayenne oraz szafran wraz z płynem i smażyć ciągle mieszając przez 1 minutę. Wrzucić ćwiartki pomidorów oraz paprykę i smażyć mieszając kolejne 2 minuty. Dodać ryż i tymianek. Smażyć przez 1 minutę. Wlać wino i większą część gotującego się bulionu. Doprowadzić do wrzenia, zmniejszyć ogień i bez przykrycia gotować 10 minut. Nie mieszać podczas gotowania tylko potrząsać rondlem raz lub dwa razy. Doprawić do smaku i gotować 10 minut aż ryż będzie prawie ugotowany. Wrzucić chorizo i szynkę wraz z sosem po czym gotować 2 minuty. Kiedy cała ciecz zostanie wchłonięta i pojawi się lekki zapach prażonego ryżu, zdjąć naczynie z ognia. Przykryć filią aluminiową i odstawić na 5 minut. Przed podaniem posypać natką i podawać z ćwiartkami cytryny. 