Ostatnio całkiem przypadkowo zasmakowaliśmy w deserach z orzechami;-) Laskowe wykorzystaliśmy do przygotowania ciasta marchewkowego oraz charlotty, a włoskie pojawiły się w cieście biszkoptowym. Tym razem skorzystaliśmy z możliwości jaką dawał przepis i upiekliśmy ciasto z dodatkiem orzeszków piniowych. Nie ma co ukrywać, że nam bardzo smakuje ich połączenie z koglem - moglem;-) Przepis na ciasto pochodzi stąd.    SKŁADNIKI: 4 białka, 1 szklanka cukru, 200 g miękkiego masła, 100 g posiekanych orzechów włoskich, 120 g mąki. Glazura: 4 żółtka, 120 g cukru.SPOSÓB WYKONANIA: Rozgrzać piekarnik do 180 stopni. Ubić białka na sztywno. Utrzeć masło z cukrem do białości. Delikatnie dodać ubite białka, orzechy i przesianą mąkę. Przełożyć do wysypanej mąką foremki. Piec 30 minut. Zostawić do wystudzenia. Przygotować glazurę. Zagotować 300 ml wody. Żółtka ubić na parze z cukrem do białości. Kremem posmarować ciasto i schłodzić je przez noc w lodówce. Ciasto można przygotować z pistacjami. 