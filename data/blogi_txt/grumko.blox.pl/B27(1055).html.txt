I co tu dużo pisać;-) Bardzo smaczne jajka, które polecamy nie tylko w ramach niedzielnego śniadania;-) Przepis pochodzi z książki "Traditional Greek Cooking" i jest również naszą dziewiątą propozycją w ramach akcji Pomidorowy Sezon 2009. SKŁADNIKI: 4 jajka, 2 obrane ze skórki pomidory, 1 średnia cebula, 2 plastry szynki, 1 łyżka mąki, pół szklanki słodkiego czerwonego wina - daliśmy białe, 2 łyżki tartego sera, 4 plastry sera graviera - u nas edam, kilka kropli soku z cytryny.SPOSÓB WYKONANIA: Pomidory przekroić na połówki. Naczynie żaroodporne posmarować masłem i włożyć do niego połówki pomidorów. Posiekać cebulę i podsmażyć ją lekko na maśle. Dodać posiekaną szynkę i mąkę. Dokładnie wymieszać. Dodać sól, pieprz, wino oraz tarty ser i ponownie dokładnie wymieszać. Masę położyć na połówki pomidorów. Piec w średnio rozgrzanym piekarniku przez 10 minut. Ugotować jajka w koszulkach w wodzie z dodatkiem soku z cytryny. Jaka wykładać na połówki pomidorów z masą. Na wierzch kłaść plasterek sera i wstawić do piekarnika do momentu aż ser się roztopi. 