Francja: Ryba z sosem z cytryny i rumianego masła ŹRÓDŁO: "Mała Paryska Kuchnia" Rachel Khoo. SKŁADNIKI: 2 filety złocicy, bez skóry (po około 15 dag każdy) - u nas filety z dorsza, 3 łyżki mąki, pół łyżeczki soli, duża szczypta pieprzu, 1,5 łyżki oleju słonecznikowego, 5 dag masła, pokrojonego w kostkę, sok z połowy cytryny, 1 łyżka posiekanej natki pietruszki, 1 łyżka małych kaparów (niekoniecznie). SPOSÓB WYKONANIA: Rybę oczyścić z mniejszych ości. Mąkę wymieszać z solą i pieprzem i równomiernie obtoczyć w niej filety. Postawić dużą patelnię na silnym ogniu i rozgrzać w niej olej. Kiedy zacznie skwierczeć, włożyć kawałki ryby i zmniejszyć ogień na średni. Smażyć przez I -2 minuty, a kiedy filety się przyrumienią od spodu, obrócić je. Smażyć przez kolejne 1-2 minuty. Przełożyć rybę na podgrzany talerz i przykryć folią aluminiową. Wytrzeć patelnię papierowym ręcznikiem i ponownie postawić na średnim ogniu. Wrzucić masło i smażyć, aż się rozpuści i przyrumieni. Zgasić ogień, dodać sok z cytryny, natkę oraz kapary. Poruszając patelnią kolistym ruchem, zamieszać jej zawartość. Z powrotem włożyć rybę i od razu podawać. 