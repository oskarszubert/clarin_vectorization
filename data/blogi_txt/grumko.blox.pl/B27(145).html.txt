SKŁADNIKI: 3 jajka, 3 łyżeczki zimnej wody, ugotowany ziemniak, mała cebula, 10-15 dag ugotowanego mięsa kurczaka, 3 łyżki oliwy, 2 łyżki konserwowych kaparów, płaska łyżka mąki, 2 łyżki słodkiej śmietanki, sól i pieprz.  SPOSÓB WYKONANIA: Mięso kurczaka pokroić w drobną kostkę, podsmażyć na łyżce oliwy, oprószyć mąką, dodać śmietankę, kapary, sól i pieprz, wymieszać, zagrzać i trzymać w cieple. Ziemniak pokroić w talarki i przesmażyć na pozostałej oliwie z posiekaną cebulką, po czym wlać rozbite z wodą i lekko osolone jajka. Smażyć tylko jeden omlet, podnosząc brzegi, aż spód dobrze się zetnie, a wierzch pozostanie półpłynny. Po usmażeniu odstawić na 1 min. do nagrzanego piekarnika. Gotowy omlet zsunąć na ogrzany talerz, na wierzchu rozsypać przygotowane mięso z kurczaka i kapary. Podawać od razu. 