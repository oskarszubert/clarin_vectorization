Cassoulet gościło już na naszym stole podczas zeszłorocznych Świąt Bożonarodzeniowych. Tym razem sięgnęliśmy po przepis zdecydowanie łatwiejszy w przygotowaniu i składający się z trochę innych składników. Z poprzedniej wersji zachowaliśmy jednak pyszny czosnkowo - tymiankowy wierzch, a ogólnie z całości dania byliśmy zadowoleni. Przepis pochodzi z serwisu My Recipes.    SKŁADNIKI: 1 szklanka świeżych lub ususzonych okruchów chlebowych, 2 i pół łyżki oliwy, 1/3 szklanki posiekanych szalotek, 4 drobno posiekane ząbki czosnku, 1 marchewka posiekana na plasterki, 2 puszki osączonej małej białej fasolki, 1 szklanka ugotowanego kurczaka, 240 g ugotowanych pokrajanych na plasterki kiełbasek drobiowych lub kaczych, 1 puszka pomidorów w puszce, 1 łyżeczka ziół prowansalskich, 1 listek laurowy, pół szklanki bulionu drobiowego, pół łyżeczki soli, 1/4 łyżeczki pieprzu.SPOSÓB WYKONANIA: Wymieszać okruszki chlebowe z 2 łyżkami oliwy. Rozgrzać pozostałe pół łyżki oliwy. Smażyć na niej przez 7 minut szalotki, czosnek i marchewkę. Dodać fasolkę, kurczaka, kiełbaski, pomidory, zioła prowansalskie, liść laurowy, bulion, sól i pieprz. Dokładnie wymieszać. Przykryć i piec 30 minut w temperaturze 160 stopni. Odkryć, posypać okruszkami chleba i zapiekać ok. 20 minut, aż chleb się zezłoci, a potrawa będzie bulgotać. 