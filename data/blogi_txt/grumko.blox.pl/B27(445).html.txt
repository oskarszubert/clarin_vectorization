W czasie urlopu nasza bazylia rozrosła się jak dzika. W związku z tym szukałem przepisu na danie z dużą ilością tego zioła. Wybór padł na tego kurczaka, który bardzo nam smakował. Przepis pochodzi ze strony gotowanie.v9.pl.    SKŁADNIKI: 1 1/3 kg kurczaka, 15g świeżej bazylii, 6 łyżek oliwy z oliwek, sok z 1/2 cytryny, sól morska, świeżo zmielony czarny pieprz. Cebule: 4 średnie czerwone cebule, skórka starta z 1/2 cytryny, 1 zmiażdżony ząbek czosnku    SPOSÓB WYKONANIA: Nagrzać piekarnik. Kurczaka ułożyć w brytfance. Delikatnie oddzielić skórę od mięsa. Pod skórę na piersiach wsunąć 6 - 7 listków bazylii. Pozostałe liście bazylii dokładnie zmiksować z oliwą z oliwek, sokiem z cytryny i przyprawami. Kurczaka posmarować połową sosu i piec przez 40 minut. W tym czasie przygotować cebule. Obrać i odkroić końcówki, aby powstała podstawa. Od góry nacinać do połowy na krzyż. Wymieszać skórkę z cytryny z czosnkiem i skropić cebule. Cebule ułożyć obok kurczaka, posmarować częścią oliwy z bazylią. Pozostałą oliwą posmarować kurczaka i piec przez następne 40 minut lub tak długo, aż będzie dobrze dopieczony. Przed podzieleniem na porcje przykryć i odstawić na 10 minut. 