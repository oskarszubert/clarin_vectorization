Sobota więc śniadaniowo, a że w Skandynawii to kanapkowo;-) Z wędzonym łososiem, ale i cała masą innych smacznych dodatków. Pycha;-) Przepis na Røkt Laks Smørrebrød pochodzi ze strony norwey-hei.com   SKŁADNIKI: wędzony filet z łososia, czerwona cebula pokrojona w cienkie plasterki, sałata lodowa, pomidor pokrojony w plastry, jajka na twardo, pokrojone w plasterki, pieczywo, serek kremowy, szczypiorek. Dodatkowo do ozdobienia: plasterki cytryny, listki pietruszki, czarne i zielone oliwki, kapary, posiekana zielona cebulka, pokrojone w cienkie plasterki papryki: zielona i czerwona   SPOSÓB WYKONANIA: Serek kremowy wymieszać ze szczypiorkiem, posmarować pastą chleb. Z łososia ostrym nożem usunąć skórę. Pokroić rybę w trójkątne kawałki, ułożyć na chlebie wraz z plasterkami czerwonej cebuli, listkami sałaty, plastrami pomidorów i jaj. Udekorować pozostałymi dodatkami. 