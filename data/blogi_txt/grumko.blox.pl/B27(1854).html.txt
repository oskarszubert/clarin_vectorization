To kolejny pomysł na szybki obiad;-) Mięso zamarynowaliśmy rano, a po powrocie z pracy wrzuciliśmy je na patelnię grillową. W miedzyczasie ugotował się ryż, który po odcedzeniu doprawiliśmy resztą marynaty z kurczaka i chwilę podgrzaliśmy na małym ogniu. Mięso i ryż podawaliśmy ze świeżym szpinakiem, który wraz z czosnkiem krótko przesmażyliśmy na patelni. Przepis pochodzi ze strony KhmerKromRecipes.Com. Kambodża: Grillowany kurczak z curry / Sach moan cari ang Chomkak SKŁADNIKI: 45 dag piersi z kurczaka pokrojonej w dosyć długie i grube paski, 3 posiekane ząbki czosnku, 1 posiekana cebula dymka, 2 łyżki mielonej trawy cytrynowej, 2 łyżki przyprawy curry, 1 łyżka miodu lub brązowego cukru, pół łyżki sosu sojowego, pół łyżki sosu rybnego, pół łyżki soku z limonki, 1 łyżeczka papryki, 1/4 łyżeczki pieprzu, 1/4 szklanki wody, 2 łyżki oleju.SPOSÓB WYKONANIA: Mięso wymieszać z pozostałymi składnikami. Wstawić do lodówki na minimum 4 godziny, a najlepiej na całą noc. Nadziewać na patyczki i grillować na złotobrązowy kolor. Podawać z ryżem i np. z salsą z mango. 