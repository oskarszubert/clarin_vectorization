Ryba, dwa sosy oraz sporo warzyw czyli smaczny obiad, który zjedliśmy bez żadnych innych dodatków. Przepis pochodzi z norway - hei.com.   SKŁADNIKI: 450g filetów z pstrąga tęczowego, 4 posiekane marchewki, 1 szklanka posiekanego selera, 1/2 szklanki pokrojonej na talarki zielonej cebulki, 1/4 szklanki posiekanej cebuli, 1 szklanka grzybów pokrojonych w talarki, 300 ml wody do rozpuszczenia kostki rosołowej, 1 i 1/2 warzywnej kostki bulionowej, 2 łyżki sherry, oliwa z oliwek do smażenia, sól i pieprz. Na krem koperkowy: 2 łyżki białego wina, 2 łyżki masła, 2 łyżki gęstej śmietany, 1/4 filiżanki posiekanego świeżego koperku. Do dekoracji: łodyżki pietruszki, plasterki cytryny. SPOSÓB WYKONANIA: Opłukać filety i osuszyć na papierowym ręczniku. Posypać z obu stron solą i pieprzem. Ułożyć w naczyniu do zapiekania. Posypać zieloną cebulką. Polać połową bulionu oraz sherry, przykryć folią. Piec ok. 15 minut w piekarniku rozgrzanym do 150 stopni C. Blanszować marchewkę i seler we wrzątku przez kilka minut, wyjąć i osuszyć. Przygotować krem koperkowy: zmiksować na pianę śmietanę, wino i roztopione masło, następnie wmieszać posiekany koperek. Przygotować sos: usmażyć na oliwie cebulę i grzyby. dodać resztę bulionu. gotować do zredukowania płynu. Wyjąć rybę z piekarnika. Soki wytworzone w czasie pieczenia dodać do sosu . Doprawić do smaku solą i świeżo zmielonym pieprzem. Na gorący półmisek wlać porcję sosu, na nim ułożyć warzywa i upieczone filety, wierzch ryby ozdobić kremem koperkowym. 