Dziś znowu nietypowo, a to za sprawą Święta Kapusty, które w ten weekend zorganizowała Pela. Wczorajsze i dzisiejsze śniadanie wraz z naszym weekendowym deserem zaczniemy Wam przedstawiać od jutra, a dziś skupimy się na naszym wczorajszym obiedzie. Po zupie z kapusty kiszonej, nadażyła się kolejna okazja aby przygotować coś co jadaliśmy już wiele razy, ale nigdy wcześniej sami nie przygotowywaliśmy. Mowa o bardzo długo duszonej kapuście kiszonej, która oprócz tego, że była bardzo miękka to jeszcze fajnie kwaśno - maślanie smakowała. Przepis pochodzi z książki "The Cuisine of Latvia", a tak przygotowana kapusta kiszona była u nas dodatkiem do kotletów schabowych panierowanych.   SKŁADNIKI: 400 g kapusty kiszonej, woda, 50 g marchewki, 30 g cebuli, 50 g masła, sól, cukier. SPOSÓB WYKONANIA: Rozpuścić masło. Podsmażyć na brązowo cebulę. Posiekaną kapustę dodać do cebuli. Podlać wodą i gotować 2-3 godziny. Na 20 minut przed końcem gotowania dodać startą marchewkę. Doprawić solą i cukrem. 