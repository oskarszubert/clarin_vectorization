To pierwszy na tym blogu przepis, w którym wykorzystujemy paluszki krabowe.  Pewnie większość z Was wie, że krabowe to one są tylko z nazwy, a jeśli chcecie dowiedzieć się jak powstają, to zapraszamy do lektury krótkiego artykułu.  Sałatka jest bardzo smaczna i przyjemnie chrupiąca. Polecamy! Przepis pochodzi ze strony recipes.wikia.com.  Boliwia: Boliwijskie confetti SKŁADNIKI: 1 szklanka pokruszonych na kawałki paluszków krabowych, 1 szklanka tartej marchewki, 1/4 szklanki pokrojonego ogórka, 1/4 posiekanej dymki, pół szklanki orzeszków ziemnych, pół szklanki majonezu, 1 łyżka sosu sojowego, 1 łyżeczka octu ryżowego, 1 łyżeczka curry, 1 łyżeczka cukru, 1/4 łyżeczki mielonego pieprzu. SPOSÓB WYKONANIA: Wymieszać wszystkie składniki. Można podawać od razu, ale najlepiej schłodzić sałatkę przez noc. 