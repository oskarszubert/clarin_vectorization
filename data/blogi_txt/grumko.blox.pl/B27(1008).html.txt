Choć trochę może tak wygląda, ale to nie jest kolejny sernik tylko kruche ciasto zapieczone z puree z kalafiora i beszamelem;-) Flan jedliśmy z sosem pomidorowym, a najsmaczniejszy nie był zaraz po upieczeniu tylko następnego dnia. Przepis pochodzi ze strony Maltese Tradition Recipes. SKŁADNIKI: 800 g kalafiora, 25 g margaryny, 25 g mąki, 300 ml mleka, 3 jajka, 1 cebula, parmezan, sól i pieprz, posiekana natka pietruszki, kruche ciasto.SPOSÓB WYKONANIA: Kalafior ugotować do miękkości. Ostudzić. Na margarynie podsmażyć cebulę, posypać mąką. Zasmażkę rozprowadzić mlekiem do uzyskania gładkiego i gęstego sosu. Kalafior rozetrzeć na puree. Dodać do niego sos, ser, jaka, sól i pieprz. Dokładnie wymieszać. Naczynie do zapiekania wysmarować masłem i wyłożyć kruchym ciastem. Dodać masę kalafiorową, posypać serem i natką pietruszki. Zapiekać ok. 45 minut aż flan ładnie się zbrązowi. 