Tyle w tym daniu orzechów, że można by się zastanawiać czy nie serwować takiego pysznego curry jako deseru;-) Przepis pochodzi ze strony AsianOnLineRecipes.Com.  Sri Lanka: Curry z orzechów nerkowca SKŁADNIKI: 25 dag orzechów nerkowca, 3 szklanki mleczka kokosowego, 1 posiekana cebula, 1 łyżka tartego imbiru, pół łyżeczki mielonej kurkumy, 3 cm kawałek galangalu, 3 posiekane zielone papryczki chili, 10 listków curry, 1 laska cynamonu, 2 łyżki posiekanej kolendry, 1 liść pandanowca - pominęliśmy. SPOSÓB WYKONANIA: Liść pandanowca porwać na mniejsze kawałki. Włożyć do garnka wraz z cebulą, imbirem, galangalem, kurkumą, chili, listkami curry, cynamonem i mleczkiem kokosowym. Zagotować. Zmniejszyć ogień i gotować 20 minut. Dodać orzechy i gotować 30 minut. Zdjąć z ognia. Przed podaniem wyjąć laskę cynamonu, kawałki liści pandanowca i galangal. Posypać kolendrą i serwować z ryżem. 