To jedno z bardziej popularnych dań kuchni japońskiej. W sam raz coś dla miłośników kurczaków i jajek, do których i my się zaliczamy;-) Przepis pochodzi ze strony AsiaRecipe.Com. Japonia: Kurczak i jajka na ryżu / Oyako-domburi SKŁADNIKI: 4 piersi kurczaka, 1 i 1/4 szklanki dashi lub bulionu z kurczaka, 4 łyżki ciemnego japońskiego sosu sojowego, 2 łyżki jasnego japońskiego sosu sojowego, 4 łyżki mirinu, sake lub wytrawnej sherry, 2 łyżki cukru, 6 pokrojonych w plasterki cebulek dymek, 4 jajka, ryż. SPOSÓB WYKONANIA: Kurczaka pokroić w paski lub kostkę. Zagotować bulion. Dodać sosy, mirin i cukier. Ponownie zagotować. Dodać kawałki kurczaka i gotować na średnim ogniu przez 5 minut. Dodać dymki i gotować przez minutę. Jajka lekko rozmieszać. Wlać delikatnie do garnka i odstawić na 2 minuty, delikatnie raz przemieszać. Do miseczek nakładać porcje ryżu. Zalać sosem i natychmiast podawać. 