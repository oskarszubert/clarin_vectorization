Na śniadanie najlepsze są jajka np. takie w sosie z trawy cytrynowej;-) Przepis pochodzi ze strony Indo.Com.  Indonezja: Jajka w sosie z trawy cytrynowej SKŁADNIKI: 8 jajek, 1 łyżka oleju, 1 łyżeczka cukru palmowego lub brązowego, 2 szklanki gęstego mleczka kokosowego, 2 papryczki bird's eye (dodaliśmy suszone mielone papryczki bird's eye do smaku), 2 kawałki posiekanej trawy cytrynowej, 2 liście salam (zastąpiliśmy suszonymi listkami curry), pół łyżeczki soli. Pasta: pół szklanki posiekanej cebuli, 3 posiekane ząbki czosnku, pół szklanki posiekanych liści kolendry, 1/4 szklanki posiekanych liści bazylii, 2 łyżki soku z limonki, 1 łyżka posiekanej trawy cytrynowej lub 1 łyżeczka skórki startej z limonki, 1 łyżka pasty z pomidorów, 1 łyżeczka mielonej kolendry, 1/4 łyżeczki cayenne, 1 łyżeczka mielonego pieprzu. SPOSÓB WYKONANIA: Jajka ugotować na twardo. Obrać. Przygotować pastę czyli zmiksować wszystkie składniki. Gdyby była za gęsta, to rozcieńczyć ją mleczkiem kokosowym. Rozgrzać olej. Smażyć na nim pastę 3 - 5 minut. Dodać cukier i smażyć do momentu aż się rozpuści. Dodać mleczko, papryczki, trawę cytrynową oraz liście salam. Zagotować. Zmniejszyć ogień, dodać jajka i gotować 8 - 10 minut. Podawać z ryżem i usmażonymi chrupiącymi szalotkami. 