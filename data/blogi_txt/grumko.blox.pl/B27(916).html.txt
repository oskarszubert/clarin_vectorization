W końcu i my upiekliśmy ciasto z jabłkami;-) Zdecydowaliśmy się na wersję z custardem, o którym słyszeliśmy wiele dobrego w programach kulinarnych emitowanych na BBC Lifestyle. Był to świetny wybór! Dzięki niemu ciasto jest lekko mokrawe, kremowe, no i bardzo przyjemnie słodkawe. Przepis na Appelkuch pochodzi ze strony Luxemburg Recipes.   SKŁADNIKI: Na ciasto: 2 szklanki mąki, 1 łyżka cukru, pół łyżeczki soli, pół szklanki masła, 2 łyżeczki proszku do pieczenia, 2/3 szklanki mleka. Nadzienie: obrane i wydrążone jabłka. Wariant I: szklanka cukru, pół łyżeczki cynamonu, szczypta masła. Wariant II: custard przygotowany z 2 jajek, szklanki mleka, pół łyżeczki cynamonu i szklanki cukru.SPOSÓB WYKONANIA: Wymieszać dokładnie wszystkie składniki ciasta, dobrze wyrobić i wyłożyć nim blachę. Na ciasto wyłożyć jabłka. Przykryć według wybranego wariantu. Piec w temperaturze 180 stopni ok. 30 minut. 