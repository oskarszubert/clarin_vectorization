Przed zapiekaniem ziemniaków dodaliśmy do nich cebulę z czosnkiem, a do śmietany wmieszaliśmy tarty ser Grana Padano. Całość stanowiła fajny dodatek do hamburgerów z wątróbki wołowej. Przepis na Perunagratiini pochodzi ze strony Nordic Recipe Archive.   SKŁADNIKI: ziemniaki - najlepiej woskowe, śmietana, masło, sól, pieprz. Sugerowane dodatki: a).czosnek b) cebula lub por c) Havarti - type cheese lub fiński Turunamaa d) ser niebieski lub fiński Aura.  SPOSÓB WYKONANIA: Ziemniaki obrać i pokrajać w półcentymetrowe plasterki. Układać warstwami w wysmarowanym masłem naczyniu żaroodpornym. Solić i pieprzyć. Dodawać ulubione dodatki. Na koniec całość polać śmietaną i zapiekać ok. 40 minut w temperaturze 175 stopni. 