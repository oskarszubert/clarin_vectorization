Ekstra przepis, ekstra danie!! Często niedoceniana kaszka manna świetnie łączy się z pozostałymi składnikami i w efekcie otrzymujemy mocno orzechowo - serowe kółeczka. Gorąco polecamy!! Robiliśmy z połowy ilości podanej w przepisie i wyszło nam dokładnie 20 pysznych gnocchi. Przepis pochodzi z serwisu przepisy-kulinarne.  Argentyna: Gnocchi orzechowo - serowe SKŁADNIKI: 4 szklanki mleka, 1.5 szklanki kaszy manny, 1/2 szklanki pokrojonego w kostkę masła, 1 szklanka kwaśnej śmietany, 3/4 szklanki startego parmezanu, 1/2 szklanki posiekanych orzechów pecan lub włoskich, sól, gałka muszkatołowa, 2 żółtka. SPOSÓB WYKONANIA: Zagotuj mleko. Powoli, ciągle mieszając drewnianą łyżką, wsypuj kaszę mannę. Zmniejsz ogień i gotuj jeszcze kilka minut, cały czas mieszając. Zdejmij z ognia, dodaj masło, pół szklanki parmezanu, śmietanę, orzechy, szczyptę gałki i żółtka. Wymieszaj, posól. Masę rozsmaruj na stolnicy, wytnij kółeczka (np. szklanką), posyp resztą parmezanu. Gnocchi ułóż na blasze wyłożonej pergaminem, piecz na złoty kolor w temp. 175°C (20 minut). 