Francja: Zupa z dodatkiem pistou ŻRÓDŁO: „Mała Paryska Kuchnia” Rachel Khoo. Przepis inspirowany naszymi wakacjami w Paryżu i na Martynice na przełomie czerwca i lipca 2013r. Obszerną relację z tego wyjazdu znajdziecie po kliknięciu TUTAJ. SKŁADNIKI: 3 łyżki oliwy, 2 cebule, posiekane, 4 ząbki czosnku, rozgniecione na miazgę, 1 gałązka tymianku, 2 liście laurowe, 4 łyżki przecieru pomidorowego, 2 marchewki, pokrojone w kostkę, 2 cukinie, pokrojone w kostkę, 20 dag zielonej fasolki, strączki pokrojone na 4 kawałki, 40 dag wypłukanej i odsączonej białej fasoli z puszki, 2 I wrzącej wody, 1 łyżka soli, szczypta cukru, pieprz, 10 dag drobnego makaronu, 20 dag groszku, świeżego lub mrożonego. Klasyczne pistou: 1 pęczek bazylii, 3 ząbki czosnku, 3-4 łyżki oliwy z pierwszego tłoczenia. SPOSÓB WYKONANIA: Przygotować pistou: składniki zmiksować na gładką pastę. Przygotować zupę: W dużym rondlu podgrzać oliwę, następnie dodać cebulę oraz czosnek i od czasu do czasu mieszając, smażyć na małym ogniu, aż składniki będą miękkie i półprzezroczyste. Dodać tymianek, liście laurowe, przecier pomidorowy, marchew i cukinię. Dusić przez 15-20 minut, aż warzywa będą al dente. Wlać wrzątek i wrzucić zieloną fasolkę oraz białą fasolę. Kiedy zupa zacznie wrzeć, dodać makaron i groszek. Gotować do chwili, aż makaron będzie al dente - około 10 minut. Usunąć tymianek i liście laurowe, dodać sól, cukier i pieprz do smaku. Podawać natychmiast z porcją pistou. 