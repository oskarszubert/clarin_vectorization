Kolejne danie ze sporą ilością warzyw tyle, że dla odmiany nie z mięsem, a z rybą;-) Tym razem zamiast sera feta dodaliśmy kupiony w Lidlu, całkiem niezły ser typu bałkańskiego. Całość może nie prezentuje się zbytnio okazale, ale za to zdecydowanie lepiej smakuje;-) Przepis pochodzi ze strony recipes.wuzzle.org. SKŁADNIKI: 90 dag filetów z ryby, sól i pieprz do smaku, 6 łyżek oliwy z oliwek, 1 sok z jednej cytryny, 2 łyżeczki posiekanego szczypioru, 1 mała czerwona papryka, 3 posiekane ząbki czosnku, 2 posiekane małe pory, 8 dużych pieczarek, 5 dużych pomidorów, 1 szklanka białego wytrawnego wina, 1/4 szklanki posiekanej natki pietruszki, 2 łyżki posiekanego koperku, pół łyżki pokruszonego czerwonego pieprzu, 1 szklanka pokruszonego sera feta.SPOSÓB WYKONANIA: Posoloną i popieprzoną rybę umieścić w naczyniu do zapiekania. Wymieszać 3 łyżki oliwy, sok z cytryny oraz szczypiorek. Wylać na rybę i marynować kilka minut. Paprykę zmiksować z czosnkiem na pastę. Na pozostałej oliwie smażyć pory i pieczarki - ok. 15 minut. Dodać pomidory, wino, pastę paprykową i dusić przez 15 minut. Nagrzać piekarnik do temperatury 190 stopni. Duszone warzywa wyłożyć na rybę. Posypać natką, koperkiem oraz płatkami czerwonego pieprzu i piec 15 minut. Posypać fetą i piec 10 minut. 