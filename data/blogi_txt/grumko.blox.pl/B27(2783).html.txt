W miniony czwartek mieliśmy okazję po raz kolejny skorzystać z oferty serwisu groupon.pl. Była to również nasza kolejna wizyta w Gliwicach, bo jak może pamiętacie nasz pierwszy kulinarny groupon wykorzystaliśmy w gliwickiej Restauracji Papaya. Tym razem odwiedziliśmy Fabrykę Naleśników, która podobnie jak Papaya zlokalizowana jest w pobliżu Rynku, a konkretnie przy ulicy Basztowej 7.   Fabryka Naleśników to niewielki, przyjemny lokal serwujący francuskie naleśniki, a do wyboru mamy dwa rodzaje farszów: słodkie i wytrawne. Oprócz naleśników w menu znajduje się również kilka sałatek oraz napoje ciepłe i zimne. Dania przygotowywane są na bieżąco, a z pewnością atrakcją jest obserwowanie umiejętności sympatycznej pani smażącej naleśniki. W sumie zamówiliśmy cztery naleśniki: dwa na słodko i dwa wytrawne, a że serwowane porcje przerosły nasze wyobrażenie, to Fabrykę Naleśników opuszczaliśmy z lekka przejedzeni. Tak nam jednak smakowało, że przepadzitość wzięła górę na rozsądkiem. No cóż zdarza się i nam;-)  Więcej o naszych wypadach, wakacjach itp. na stronie:    Podróże Ireny i Andrzeja 