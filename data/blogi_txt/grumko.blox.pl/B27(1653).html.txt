Postanowiliśmy w tym roku przygotować choinkę z piernika. Okazało się, że nie jest to wcale aż takie trudne jak nam się do tej pory wydawało;-) Mimo, że trzymaliśmy się przepisu, to z podanych ilości wyszły nam aż dwie choinki, co oczywiście nas bardzo ucieszyło;-) Przepis pochodzi z książeczki z serii Lubię gotować pt. "Ciasta, pierniki, drożdżowe, makowce i ...". Korzystając z okazji życzymy Wam Miłych i Smacznych Świąt!!Pozdrawiamy ciepło;-)Irena i i Andrzej SKŁADNIKI: 3 i 1/2 szklanki mąki pszennej, 25 dag miodu, 1/2 szklanki cukru, 10 dag masła, 1 jajko, 2 łyżeczki kakao, 1 łyżeczka przyprawy do pierników, szczypta soli; do przygotowania blachy: 2 łyżki margaryny, 2 łyżki mąki pszennej; do przybrania ciasta: 3 łyżki cukru pudru, 2 łyżki wiórków kokosowych. LUKIER: 1 białko, 1/2 szklanki cukru pudru.SPOSÓB WYKONANIA: Przygotować ciasto: miód, cukier oraz masło wymieszać i zagotować. Do masy miodowej dodać przyprawę do pierników i stale mieszając schłodzić. Przesianą mąką połączyć z kakao, solą, jajkiem i masą. Wyrobić gęste ciasto i pozostawić na noc pod przykryciem. Z kartonu wyciąć szablony": dziewięć gwiazd różnej wielkości (od 5 do 15 cm średnicy) oraz siedem krążków o średnicy 3 cm. Ciasto rozwałkować na grubość 1/2 cm. Przyłożyć szablony i wykroić gwiazdki oraz krążki. Przełożyć je na blachę wysmarowaną margaryną i wysmarowaną mąką. Piec ok. 10 minut w piekarniku nagrzanym do temp. 200 stopni C. Zdejmować z blachy gorące. Przygotować lukier: białko utrzeć z cukrem na gładki lukier, który można zabarwić sokiem ze szpinaku lub czarnej porzeczki. Budować choinkę, sklejając lukrem na przemian gwiazdy (od największej do najmniejszej) i krążki. Najmniejszą gwiazdę wbić na wykałaczce pionowo na szczycie choinki. Choinkę "ośnieżyć" cukrem pudrem i wiórkami kokosowymi, a resztą lukru przykleić małe cienkie świeczki. 