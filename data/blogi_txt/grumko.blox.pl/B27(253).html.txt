To nasz tradycyjny pasztet świąteczny. Przepis pochodzi z programu Podróże Kulinarne Roberta Makłowicza. Zamiast mielić składniki w maszynce miksujemy je w malakserze i to nie za drobno. Dzięki temu pasztet uzyskuje lekką, kremową konsystencję i łatwo się rozsmarowuje.     SKŁADNIKI: 1 kg udźca z indyka, 1 kg udek z kurczaka, pół kilograma wątróbek drobiowych, 2 marchewki, 1 pietruszka, 3 cebule, 100g suszonych grzybów, 200 g pistacji, 4 jajka, 100 ml śmietany, 200 ml oleju, 15 ml koniaku, 2 łyżeczki masła, liść laurowy, ziele angielskie, sos sojowy, imbir mielony, gałka muszkatołowa, sól i pieprz.    SPOSÓB WYKONANIA: Grzyby namoczyć. Pistacje obrać, wstępnie podgotować. Mięso ugotować wraz z jarzynami, grzybami (dajemy je wraz z wodą, w której się moczyły). Cebulę pokroić w talarki, zeszklić na tłuszczu a następnie dodać do nich wątróbkę, podsmażyć razem. Ugotowane, schłodzone mięso oddzielić od kości, zmielić wraz z wątróbką (2 razy). Dodać pistacje, imbir, śmietanę (36%), sos sojowy, sól, pieprz, świeżo startą gałkę muszkatołową, jajka. Wyrabiać masę dokładnie, przełożyć do foremek, piec 1,5 godziny w temp. 220. 