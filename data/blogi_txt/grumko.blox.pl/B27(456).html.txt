Do tej pory smalec robiliśmy może 2-3 razy. Ten przepis zwrócił mają uwagę ze względu na dodatek masła. Smakuje ekstra i pewnie jeszcze nie raz przygotujemy sobie ten tzw. "babski" smalczyk;-) Przepis pochodzi ze strony Kwestia Smaku.    SKŁADNIKI: 5 cienkich plasterków chudego boczku, 1/4 kostki masła, 1/2 średniej cebuli, 1 ząbek czosnku, sól, pieprz, 1 łyżeczka posiekanej natki pietruszki.    SPOSÓB WYKONANIA: Boczek bardzo drobno posiekać ostrym nożem i smażyć na średnim ogniu, przez około 10 minut. Często mieszać drewnianą łyżką, aby boczek za bardzo się nie zrumienił, z powodu bardzo małej ilości wytapianego tłuszczu. Pod koniec dodać drobno posiekaną cebulę i czosnek, chwilę  razem podsmażać, mieszając. Odstawić z ognia, gdy utworzą się chrupiące skwareczki, a cebula i czosnek będą ładnie zrumienione. Wymieszać z miękkim masłem i ewentualnie z natką. Schłodzić w lodówce. 