Przepis pochodzi z książki "Grecja od Kuchni" Wydawnictwa Prószyński i Spółka SKŁADNIKI: 10- 12 strączków papryki, 5 dag masła, 1 cebula, 1 ząbek czosnku, 60 dag mielonej wołowiny, 3 pomidory, 12 dag ryżu, natka pietruszki, sól, pieprz, 1 i 1/4 szklanki soku pomidorowego  SPOSÓB WYKONANIA: Odciąć wierzchy strąków od strony łodyżki (zachować je na "przykrywki"), usunąć pestki, umyć i wrzucić na 5 minut do wrzącej osolonej wody. Wyjąć i osuszyć. Rozgrzać masło na patelni i podgrzewać na nim drobno posiekaną cebulę, aż będzie miękka, ale nie zrumieniona. Włożyć mięso i rozgnieść widelcem, aby nie było grudek, dodać drobno posiekany czosnek. Wymieszać, dodać ryż, 2 - 3 łyżki posiekanej natki pietruszki, oraz pomidory bez skórek i pestek.. Posolić, oprószyć pieprzem. Dusić na bardzo małym ogniu przez 5 minut często mieszając. Napełnić strąk papryki nadzieniem mięsno - ryżowym, przykryć odciętymi końcami i ułożyć w naczyniu do zapiekania. Zalać sokiem pomidorowym. Wstawić do średni nagrzanego piekarnika i zapiekać godzinę. 