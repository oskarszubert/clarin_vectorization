Bardzo smaczna i nieco wiosenna pasta śniadaniowa. W naszej wersji jest to raczej ser z ogórkami i cebulą, ale mieliśmy na zbyciu nieco większy kawałek fety, więc go w ten sposób cały zagospodarowaliśmy. Przepis pochodzi ze strony AsiaRecipe.Com. Bhutan: Ogórki z cebulą i serem SKŁADNIKI: 170 g zielonego ogórka bez pestek pokrojonego w kostkę, 1 średnia czerwona cebula pokrojona w ćwiartki, pół szklanki – 85 g tartego sera farmerskiego - dodaliśmy ok. 20 dag sera feta, 1 średnia posiekana zielona papryczka chili, sól i pieprz do smaku. SPOSÓB WYKONANIA: Ogórek włożyć do blendera i miksować przez 4 - 5 pulsów. Dodać cebulę i miksować przez 5 pulsów. Wymieszać z pozostałymi składnikami. 