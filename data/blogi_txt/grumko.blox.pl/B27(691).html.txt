Bardzo fajny pomysł na przygotowanie serka na słodko, a właściwie to i trochę na kwaśno, bo otarta skórka z cytryny jest bardzo przyjemnie wyczuwalna. Przepis pochodzi z książki Hanny Szymanderskiej "Owoce egzotyczne w potrawach".   SKŁADNIKI: 20 dag twarogu, 2 banany, łyżka soku i ćwierć łyżeczki skórki otartej z cytryny, łyżka rumu, 2-3 łyżki cukru pudru, kilka plasterków cytryny, listki świeżej melisy.    SPOSÓB WYKONANIA: Obrane banany pokroić w cienkie plasterki, ułożyć w salaterce, skropić sokiem z cytryny i rumem, zostawić na 10-15 minut, a następnie utrzeć z twarogiem, cukrem i skórką otartą z cytryny na gładką jednolitą masę. Przykryć, mocno ochłodzić. Przed podaniem udekorować cienkimi plasterkami cytryny i listkami melisy. 