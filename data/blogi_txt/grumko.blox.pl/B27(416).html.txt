Jesteśmy mało oryginalni i dziś znowu na śniadanie jedliśmy quesadillas;-) Tym razem w wersji bezmięsnej, ale równie smacznej jak poprzednie.    SKŁADNIKI: 2 tortille, 1 opakowanie mrożonego szpinaku, 10 dag koziego sera, 1 cebula posiekana, 1 wyciśnięty ząbek czosnku, 1 łyżeczka oregano, 2 łyżeczki jogurtu lub śmietany, tarty żółty ser, sól i pieprz    SPOSÓB WYKONANIA: Szpinak rozmrozić i wymieszać z cebulą, czosnkiem, jogurtem i oregano. Jedną tortillę posypać tartym żółtym serem i posmarować szpinakiem. Na szpinaki położyć kawałki koziego sera i przykryć drugą tortillą. Smażyć jak w przepisie na quesadillas z kurczakiem i serem. 