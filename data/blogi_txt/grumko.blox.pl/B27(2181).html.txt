Przepis pochodzi z książeczki "Biblioteczka Poradnika Domowego: Przepisy Czytelników: Wiosna" i jest również naszą propozycją przygotowaną w ramach akcji "Wielkanocne Smaki", którą zorganizowała już po raz drugi koleżanka Mirabelka. Biała kiełbasa zapiekana ze śliwkami SKŁADNIKI: 20 dag kiełbasy, 2 – 3 ogórki konserwowe, 2 cebule, 10 suszonych śliwek, 10 dag żółtego sera, olej. SPOSÓB WYKONANIA: Pokroić kiełbasę na porcje. Każdą z nich lekko ponacinać. Na posmarowanej olejem folii aluminiowej ułożyć kiełbasę, obłożyć pokrojoną w kostkę cebulą i ogórkiem. W nacięcia kiełbasy włożyć plasterki żółtego sera. Całość obłożyć suszonymi śliwkami. Każdą porcję kiełbasy osobno zawijać w folię i upiec w piekarniku lub prodiżu. Podawać na stół w folii. 