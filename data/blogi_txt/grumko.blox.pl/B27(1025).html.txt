Drugą naszą propozycją w ramach Pomidorowego Sezonu 2009 są pomidory faszerowane prostym farszem składającym się głównie z jajek. Niby nic wielkiego, a smakuje wyśmienicie! Przepis na "Tomates Rellenos" pochodzi ze strony spain-recipes.com. SKŁADNIKI: 8 małych pomidorów lub 3 duże, 4 posiekane jajka ugotowane na twardo, 6 łyżek sosu aioli lub majonezu, sól, pieprz, 1 łyżka posiekanej pietruszki, 1 łyżka bułki tartej.SPOSÓB WYKONANIA: Pomidory obrać ze skórki. Ściąć wierzchy i wydrążyć środek. Z jajek, majonezu, pietruszki, soli i pieprzu przygotować pastę. Nadziać nią pomidory mocno ubijając. Pomidory schłodzić przez godzinę w lodówce. Małe podawać w całości nakryte odciętymi wierzchami, a duże pokrojone na plasterki. Jeśli danie przygotowujemy z dużych pomidorów to do pasty jajecznej dodajemy dodatkowo bułkę tartą. 