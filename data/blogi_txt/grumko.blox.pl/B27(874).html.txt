To pierwsze prawdziwe gołąbki, które przygotowaliśmy sami;-) Do tej pory gdy mieliśmy na nie ochotę, to nie bawiliśmy się w zawijanie farszu w liście kapusty, tylko z wszystkich składników robiliśmy kotlety lub też dusiliśmy je jak risotto. Okazało się, że nie taki diabeł straszny jak go malują i formowanie gołąbków poszło nam jak po maśle;-) Przepis pochodzi z książki Ruth Van Waerebeek i Marii Robbins pt. "Everybody Eats Well in Belgium". SKŁADNIKI: 1 główka kapusty włoskiej, sól i pieprz do smaku, 45 dag mielonej wieprzowiny, 2 średnie cebule pokrajane w plasterki, 1/4 szklanki posiekanej natki pietruszki, 1 ząbek czosnku, 1 duże jajko, gałka muszkatołowa do smaku, 2 łyżki niesolonego masła, 1 łyżka oliwy, 1 duża cebula posiekana w plasterki, 2 średnie marchewki pokrajane w plasterki, 2 szklanki rosołu z kurczaka, 1 średnie bouquet garni - u nas natka, rozmaryn i tymianek, sól i pieprz do smaku.SPOSÓB WYKONANIA: Włożyć sałatę do lekko osolonej wody. Doprowadzić do zagotowania i gotować przez 2 minuty. Wyjąć, osączyć i zostawić do ostygnięcia. W między czasie dokładnie wymieszać w misce wieprzowinę, cebulę, natkę, czosnek, jajko, gałkę muszkatołową, sól i pieprz. Delikatnie obierać kapustę z liści. Osuszać je na papierze kuchennym. Na liście nakładać farsz i zwijać jak gołąbki. Rozgrzać masło i smażyć na nim cebulę oraz marchewkę przez 10 minut. Na warstwę warzyw wykładać gołąbki. Zalać rosołem, dodać bouquet garni, doprawić solą i pieprzem. Przykryć i dusić przez ok. godzinę. Odrzucić bouquet garni i serwować gołąbki z warzywami i sosem. 