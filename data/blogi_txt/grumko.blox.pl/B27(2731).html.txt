Francja: Wiosenny gulasz jagnięcy ŻRÓDŁO: "Mała Paryska Kuchnia" Rachel Khoo. Przepis inspirowany naszymi wakacjami w Paryżu i na Martynice na przełomie czerwca i lipca 2013r. Obszerną relację z tego wyjazdu znajdziecie po kliknięciu TUTAJ. SKŁADNIKI: 1 kg karkówki jagnięcej podzielonej na 6 kawałków - zastąpiliśmy karkówką wieprzową, 2 ząbki czosnku, rozgniecione na miazgę, 1 cebula, drobno posiekana, 1 łyżka oliwy, 1 liść laurowy, 2 gałązki tymianku, 4 marchewki pokrojone w grube talarki, 10 dag świeżego lub mrożonego groszku, 10 dag zielonej fasolki, pokrojonej, sól i pieprz. SPOSÓB WYKONANIA: Piekarnik rozgrzać do I60°C. Duże żaroodporne naczynie (cocotte) postawić na silnym ogniu. Wlać oliwę, dodać jagnięcinę, czosnek oraz cebulę i podsmażać, dopóki mięso się nie przyrumieni. Wrzucić liść laurowy, tymianek, marchewkę i wlać tyle wody, żeby jagnięcina znajdowała się kilka centymetrów pod powierzchnią. Doprowadzić do wrzenia i odszumować. Przykryć naczynie i wstawić do piekarnika. Piec przez 1,5-2 godzin, aż mięso będzie miękkie. Na 10 minut przed podaniem zagotować duży garnek osolonej wody. Wrzucić groszek i fasolkę, gotować przez 5 minut lub do miękkości i odcedzić. Wyjąć naczynie żaroodporne z piekarnika, usunąć liść laurowy i gałązki tymianku. Dodać groszek i fasolkę, doprawić do smaku solą oraz pieprzem i od razu podawać. 