Kolejne małe danie z kurczaka, które zachwyciło nas swoją prostotą i smakiem. Gorąco polecamy!! Przepis pochodzi ze strony AsiaRecipe.Com. Laos: Kurczak z orzechami nerkowca SKŁADNIKI: 45 dag pokrojonego mięsa z piersi kurczaka, 20 - 30 dag podpieczonych orzechów nerkowca, 1 średnia czerwona papryka pokrojona w kostkę, 6 - 8 małych suszonych papryczek chili lub pół łyżeczki mielonego chili, 3 / 4 łyżki keczupu, 2 - 3 łyżki sosu rybnego, 4 posiekane ząbki czosnku, 1 - 2 łyżki octu winnego, 2 - 3 łyżeczki cukru, 1 łyżka skrobi kukurydzianej rozpuszczonej w małej ilości wody, 1 - 2 łyżki oleju.SPOSÓB WYKONANIA: Na oleju zbrązowić czosnek oraz papryczki. Dodać kurczaka i paprykę. Usmażyć. Dodać keczup, sos rybny, ocet winny i cukier. Dusić aż mięso będzie całkiem miękkie. Sos zagęścić skrobią kukurydzianą. Dodać orzeszki i wymieszać. Danie podawać z ryżem. 