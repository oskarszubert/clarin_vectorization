Ten przepis zawrócił naszą uwagę tym, że usmażone mięso z dodatkami, po kilkugodzinnym leżakowaniu jest jeszcze raz dodatkowo smażone. Smakuje całkiem nieźle, ale niestety konkurencji z reshmi kebabami, którymi zajadaliśmy się kilka dni temu nie wytrzymuje;-) Nie mniej naprawdę warto było spróbować. Przepis pochodzi ze strony AsiaRecipes.Com. Bangladesz: Tikya Kebab SKŁADNIKI: 25 g soczewicy, 225 g wołowego steku, 1 zmielony brązowy kardamon, pół posiekanej dużej cebuli, 1 liść laurowy, 2,5 cm kawałek imbiru - posiekany, 1/4 łyżeczki czarnego pieprzu, 1 duży posiekany ząbek czosnku, sól do smaku, pół łyżeczki słodkiej papryki, pół łyżeczki garam masala, 1 żółtko, 1/4 szklanki posiekanej kolendry lub natki pietruszki, bułka tarta, olej, ewentualnie mąka.SPOSÓB WYKONANIA: Soczewicę namoczyć na noc, następnie ugotować. Zmielić cebulę, mięso, imbir, czosnek oraz przyprawy. Doprawić solą i dokładnie wymieszać. Dodać soczewicę i smażyć przez 20 minut. Podlać odrobiną wody, jeśli zbyt sucha konsystencja i odstawić na 3 godziny, a najlepiej na całą noc. Następnego dnia dodać żółtko. Masa powinna być gęsta, więc można w razie potrzeby dodać trochę mąki. Dodać kolendrę lub pietruszkę. Formować kiełbaski. Nadziewać na patyczki do szaszłyków. Panierować w bułce i zgrillować. 