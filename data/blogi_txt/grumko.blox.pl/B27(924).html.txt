Ponieważ dwa najbliższe śniadania zaplanowaliśmy na słodko to ten chlebek, a właściwie chałka będzie do nich doskonale pasowała. Jest tylko jeden warunek, a mianowicie nie możemy jej zjeść w całości jeszcze dzisiaj;-) Po sesji zdjęciowej spróbowaliśmy po kawałku z masłem i dżemem i tak nas wciągnęło, że już połowy chałki nie ma;-) Robi się ją bardzo łatwo, a jak widzicie nam wyrosła nawet za bardzo;-) Niemniej nie zmienia to faktu, że jest przepyszna i gorąco polecamy Wam ten wypiek! Przepis na chleb Züpfe oraz instruktaż zaplatania pochodzi z bloga Cheza Edorovio.   SKŁADNIKI: robiliśmy z połowy ilości: pół kilograma mąki chlebowej, 1 opakowanie suszonych drożdży, półtorej łyżeczki soli, 5 łyżeczek cukru, 75 g rozpuszczonego masła, 1 żółtko, 1 szklanka mleka, 1 żółtko ubite z łyżeczką mleka, solą i pieprzem.SPOSÓB WYKONANIA: Wymieszać w misce mąkę z solą, dodać drożdże, cukier, masło, żółtko oraz mleko. Ciasto wyrabiać przez 10 minut. Przykryć ściereczką i odstawić na godzinę aż podwoi swoją objętość. Ciasto podzielić na dwie części. Sposób zwijanie znajduje się tutaj. Wyłożyć na papier do pieczenia. Skopić wodą i odstawić na godzinę do wyrośnięcia. Przed pieczeniem ciasto posmarować żółtkiem z mlekiem, solą i pieprzem. Piec przez ok. 40 minut w temperaturze. 200 stopni. Przed podaniem całkowicie wystudzić. 