Bardzo smaczny torcik bezowy!! Tym którzy jeszcze nie próbowali gorąco polecamy. Tym bardziej, że dopiero rozpoczął się sezon na świeże owoce, więc okazji będzie wiele. Przepis można znaleźć min. na blogach Myszy, Cudawianki i Doroty.    SKŁADNIKI: 6 białek, 300 g cukru pudru, 1 łyżeczka skrobi ziemniaczanej, 1 łyżeczka octu winnego, 500 ml śmietany kremówki, owoce. SPOSÓB WYKONANIA: Białka ubić na sztywno. Pod koniec ubijania dodawać po 1 łyżce cukru pudru. Dodać ocet i mąkę. Blachę wyłożyć papierem do pieczenia, narysować okrąg o średnicy ok. 22 cm, wyłożyć na niego masę. Wstawić do nagrzanego do 180 C piekarnika. Po pięciu minutach zmniejszyć temperaturę do 150 C. Piec bezę około 1,5 godziny. Po tym czasie wyłączyć piekarnik, lekko uchylić drzwiczki, pozostawić do wystygnięcia. Wystudzoną bezę położyć dnem do góry na talerzu, zdjąć delikatnie papier. Bitą śmietanę ubić, wyłożyć na bezę, udekorować owocami. 