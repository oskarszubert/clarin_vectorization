Nasza dzisiejsza propozycja wymaga trochę większego niż zwykle nakładu czasu, ale naprawdę warto!! Całość składa się z różnych warstw, które razem smakują wyśmienicie!! Gorąco polecamy!! Przepis pochodzi z ze strony recipes.wikia.com.  Boliwia: Boliwijska przekąska SKŁADNIKI: 2 szklanki biscuit mix (2 szklanki mąki + 3 łyżeczki proszku do pieczenia + 1 łyżeczka soli + 2 łyżki tłuszczu kucharskiego), 1/4 szklanki posiekanej natki pietruszki, pół szklanki wody, 25 dag mielonej wołowiny, puszka (40 dag) puree z fasoli z zielonymi papryczkami chili, 1 szklanka kwaśnej śmietany, 4 dag przyprawy do taco - dodaliśmy do smaku przyprawy meksykańskiej, półtorej szklanki startego cheddara, 1 posiekany średni pomidor bez pestek, pół szklanki drobno pokrojonej dymki, pół szklanki drobno pokrojonej czerwonej papryki, pół szklanki drobno pokrojonej zielonej papryki.SPOSÓB WYKONANIA: Biscuit mix wymieszać z natką pietruszki, a następnie z wodą. Wyrobić na ciasto. Wyłożyć w foremce 20 x 30 cm. Piec w temperaturze 200 stopni przez 10 minut do zezłocenia. Ostudzić. Wołowinę usmażyć i odcedzić z tłuszczu. Wymieszać z puree z fasoli. Masę wyłożyć na upieczone ciasto. Wymieszać śmietanę z przyprawą do taco. Masę wyłożyć na masę mięsną. Posypać serem, Wymieszać pomidora z dymka i paprykami. Masę wyłożyć na ser. Delikatnie docisnąć. Schłodzić w lodówce min. 2 godziny. Podawać pokrojone w 4 - 5 cm kwadraty. 