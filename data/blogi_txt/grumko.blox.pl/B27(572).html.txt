Idealna propozycja dla miłośników białej kiełbasy do których i my się zaliczamy;-) Nie mieliśmy kiełków rzodkiewki, więc dodaliśmy szczypior, a pomidory koktajlowe zastąpiliśmy zwykłymi. Czosnku dodaliśmy do smaku bo mimo tego, iż występuje w sałatce w formie granulowaniej to byłoby go stanowczo za dużo. Przepis pochodzi ze strony Moje Gotowanie.    SKŁADNIKI: 20 dag liści różnych sałat, 30 dag ugotowanej białej kiełbasy, 15 dag żółtego sera (gouda, ementaler), 4 pomidorki koktajlowe, 2 dag kiełków rzodkiewki. SOS: 1/4 szklanki oliwy, sok z 1/2 cytryny, łyżka musztardy, łyżka czosnku granulowanego, łyżka natki pietruszki, 1/4 szklanki bulionu warzywnego, sól, pieprz. SPOSÓB WYKONANIA: Kiełbasę pokroić w cienkie plasterki. Ser pokroić w słupki. Sałatę opłukać, osuszyć, porwać na małe kawałki. Pomidorki umyć, osuszyć i pokroić na ćwiartki. Sos: oliwę wymieszać z musztardą, sokiem z cytryny, czosnkiem, natką pietruszki, solą oraz pieprzem i rozcieńczyć bulionem. Ser, kiełbasę i sałatę połączyć, polać sosem i wymieszać. Posypać kiełkami, przybrać pomidorami. 