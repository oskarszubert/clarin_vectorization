To pierwsze z urodzinowych ciast Ireny, a ponieważ jest ona wielką miłośniczką kuleczek Rafaello to jej dzisiejszych gości będziemy podejmować deserem o takiej właśnie nazwie. Irenie bardzo smakuje, a jak dla mnie ciasto jest zdecydowanie za mało słodkie. Dodatkowo biszkopt pomimo nasączenia amaretto jest suchy, no i ja osobiście nie wyczuwam w nim smaku likieru. Przepis pochodzi od Kachny.pl.    SKŁADNIKI: Składniki na biszkopt: 4 jajka, 3/4 szklanki cukru, 3/4 szklanki maki tortowej, 1 łyżeczka proszku do pieczenia, 1 budyń śmietankowy. Składniki na krem: 0,5 l śmietany kremówki schłodzonej, 200 g białej czekolady, 4 łyżeczki żelatyny, 200 g kokosu, 0,5 l mleka, 100 g płatków, migdałowych prażonych do posypania , 100 ml likieru amaretto dp nasączenia biszkoptu.    SPOSÓB WYKONANIA: Oddzielamy białka od żółtek. Białka ubijamy na sztywno cały czas wsypując cukier. do sztywnej piany dodawać po jednym żółtku. Do masy jajecznej dodajemy resztę składników przesianych przez sito. Wszystko mieszamy delikatnie łyżką do połączenia składników. Biszkopt wylewamy na blaszkę o wymiarach (22x33 cm) i pieczemy w temperaturze 180 stopni ok. 20 min. Wyjmujemy, studzimy wyjmujemy z formy, ściągamy papier i wkładamy z powrotem do foremki. Mleko zagotowujemy wsypujemy kokos i gotujemy na średnim ogniu mieszając do odparowania mleka. Potem przykrywamy pokrywką i odstawiamy do ostudzenia (można przygotować to dzień wcześniej). Czekoladę topimy w kąpieli wodnej albo w mikrofalówce. Żelatynę przygotowujemy według przepisu na opakowaniu. Schłodzoną śmietanę ubijamy na sztywno dodajemy ugotowany w mleku kokos, czekoladę, żelatynę. Wszystko delikatnie mieszamy i wylewamy na biszkopt nasączony wcześniej likierem. Schładzamy ok. 2 godzin w lodówce. Przed podaniem posypujemy uprażonymi na suchej patelni płatkami migdałowym. 