To zdecydowanie jeden z najpyszniejszych makaronów jaki do tej pory jedliśmy! Gorąco polecamy!! Przepis pochodzi ze strony Dominican Cooking. Dominikana: Spaghetti a la Dominikana / Espagueties SKŁADNIKI: 45 dag spaghetti, 10 dag salami pokrojonego w drobną kostkę, 1/4 szklanki startego parmezanu, 1 łyżka kaparów, 2 łyżki oliwy z oliwek, 1 duża zielona papryka pokrojona w kostkę, 4 pomidory pokrojone w małą kostkę, 4 łyżki pasty pomidorowej, 1 duża cebula pokrojona w plasterki, 1/4 łyżeczki czarnego pieprzu, szczypta oregano, pół łyżki roztartego czosnku, 1/4 łyżeczki octu winnego, pół szklanki niesłodzonego mleka skondensowanego, sól.SPOSÓB WYKONANIA: Ugotować makaron. Na oliwie podsmażyć salami. Dodać cebulę, paprykę, czosnek i kapary. Smażyć do miękkości. Dodać pomidory. Smażyć do miękkości pomidorów. Dodać pastę pomidorową i ocet. Dodać mleko i gotować aż połowa płynu wyparuje. Do sosu dodać makaron i wymieszać. Doprawić pieprzem, oregano i solą. Spaghetti podawać posypane serem. 