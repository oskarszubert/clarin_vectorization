Świetny sos, dzięki któremu danie na długo zapada w pamięć!! Przepis pochodzi ze strony RecipesIndian.Com. Indie: Jajka w kremowym sosie SKŁADNIKI: 3 łyżki oleju, 5 dag posiekanej cebuli, 2,5 cm kawałek startego imbiru, 1 posiekana zielona papryczka chili, 250 ml śmietany, 1 łyżka soku z limonki, 1 łyżeczka podpieczonych nasion kuminu, 1/8 łyżeczki pieprzu cayenne, pół łyżeczki soli, 1/4 łyżeczki garam masala, 2 łyżeczki pasty pomidorowej, 250 ml bulionu z kurczaka, 6 - 8 ugotowanych i pokrojonych na połówki jajek, 1 łyżka posiekanej kolendry SPOSÓB WYKONANIA: Rozgrzać olej. Dodać cebulę i smażyć 3 minuty. Dodać imbir i chiili. Smażyć minutę. Dodać śmietanę, sok z limonki, mielony podpieczony kumin, cayenne, sól, garam masala, pastę pomidorową i bulion. Zagotować. Jaja włożyć do sosu, polać sosem. Gotować 5 minut. Jajka podawać z sosem posypane kolendrą. 