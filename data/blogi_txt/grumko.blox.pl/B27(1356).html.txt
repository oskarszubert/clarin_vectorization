Prosty sposób na przygotowanie zdrowej i smacznej ryby. Przepis pochodzi ze strony recipes.wikia.com, a rybę podawaliśmy w towarzystwie salsy z mango i awokado. Honduras: Ryba z czosnkiemSKŁADNIKI: 75 dag filetów z białej ryby, pół szklanki mąki, 3 - 4 łyżki oliwy, drobno posiekany czosnek, sól, pieprz, natka pietruszki, papryka, kawałki limonek.SPOSÓB WYKONANIA: Rybę panierować w mące. Smażyć na rozgrzanej oliwie na średnim ogniu przez 3 - 4 minuty. Odwrócić i posypać posiekanym czosnkiem. Smażyć kolejne 3 - 4 minuty. Następnie szybko odwrócić jeszcze raz aby chwilę podsmażyć powierzchnię z czosnkiem. Osuszyć na papierowym ręczniku. Oprószyć natką, papryką, solą i pieprzem. Podawać z sałatką, tortillami, ryżem. 