Dzięki uprzejmości serwisu "Kuchnia Bobyy - się gotuje!" dotarło do nas ostatnio kilka produktów oferowanych przez Manufakturę Czekolady. Firma ta zajmuje się ręczną produkcją czekolady, a za cel postawiła sobie "przywrócenie czekoladzie właściwego miejsca wśród słodyczy". Czytając wcześniej informacje zamieszczone na ich stronie byliśmy bardzo ciekawi jak wypadnie porównanie znanych nam dotychczas produktów ze smakiem czekolady z Manufaktury Czekolady.W pierwszym odruchu chcieliśmy nawet wykorzystać czekoladę do przygotowania jakiegoś pysznego deseru, ale po skosztowaniu kilku małych kawałków doszliśmy do wniosku, że najlepiej będzie delektować się jej smakiem w czystej postaci. Kosztowane przez nas czekolady charakteryzyją się ciężkim i intensywnym kakaowym smakiem, a z wytrawnych dodatków, którymi wzbogacono smak kilku z nich, najbardziej do gustu przypadły nam czekoladki z chili i solą. Jak to w przypadku ręcznie wyrabianych produktów bywa oraz takich, które są kwintesencją jakiegoś smaku, czekolady produkowane przez Manufakturę Czekolady do najtańszych nie należą. Uważamy jednak, że od czasu do czasu można pozwolić sobie na odrobinę "szaleństwa". Taka prawdziwa czekolada z pewnością może być miłym dodatkiem do Świąt, wieczoru walentynkowego czy np. prezentem urodzinowym dla bliskiej sercu osoby. Przy okazji przypominamy, że jeszcze do 26 grudnia w serwisie "Kuchnia Bobyy - się gotuje! " trwa konkurs czekoladowy, w którym nagrodami są właśnie produkty Manufaktury Czekolady. Serdecznie zapraszamy do udziału! 