Tomatadę zaplanowaliśmy jako dodatek do portugalskich szaszłyków espetada. Jak widzicie jest to prosty rodzaj sosu, który z powodzeniem można również podać do ryby czy np. omletu. Przepis pochodzi z książki "Porto, sardynka i fado - Kuchnia portugalska" i jest również naszą piętnastą propozycją w ramach akcji Pomidorowy Sezon 2009.   SKŁADNIKI: pól szklanki oliwy, 1 duża cebula, 50 dag pomidorów lub 10 dag koncentratu pomidorowego, 1 ząbek czosnku, natka pietruszki, sól, pieprz.SPOSÓB WYKONANIA: Rozgrzać w garnku oliwę i wrzucić cebulę pokrojoną na cienkie plasterki. Kiedy zacznie się rumienić, dodać drobno posiekany czosnek i pietruszkę: wymieszać, chwilę podsmażać, a następnie wrzucić pomidory, obrane ze skórki i bez pestek, pokrojone w kostkę lub koncentrat. Dusić przez 20 do 30 minut na niewielkim ogniu , aby wyparowała większość płynu, a potrawa przybrała postać gęstego puree. Przyprawić solą i pieprzem do smaku. 