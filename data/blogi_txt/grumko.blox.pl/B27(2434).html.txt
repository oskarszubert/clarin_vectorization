Meksyk: Pięciowarstwowy meksykański dipŹRÓDŁO: BCookingChannel.Tv.Com. SKŁADNIKI: 2 łyżki oliwy z oliwek, 1 średnia posiekana cebula, 2 rozgniecione ząbki czosnku, puszka 400 g czarnej fasolki, 1 łyżka zmielonej papryczki chipotle w adobo, 4 łyżki soku z limonki, 1/4 łyżeczki mielonych nasion kuminu, 1 łyżka wody, pół łyżeczki soli, pieprz do smaku, 2 szklanki (1 puszka) kukurydzy, 1/4 szklanki posiekanej kolendry, 2 awokado, 4 średnie pomidory bez skórki i pestek, 1/4 szklanki drobno posiekanej cebulki dymki, 1 łyżka posiekanej papryczki jalapeno, 3/4 szklanki startego sera cheddar. SPOSÓB WYKONANIA: Na patelni rozgrzać oliwę na średnim ogniu. Dodać cebulę i smażyć przez 3 minuty. Wmieszać czosnek, smażyć jeszcze 2 minuty. Połowę usmażonej cebuli z czosnkiem przełożyć do miksera, dodać odcedzoną fasolkę, paprykę chipotle, 2 łyżki soku z limonki, kumin, wodę i sól. Zmiksować na gładkie puree, odstawić. Na patelnię włożyć kukurydzę pozostałą cebulę z czosnkiem, gotować przez ok. 3 minuty. Zdjąć z ognia i wmieszać posiekaną kolendrę. Awokado obrać, usunąć pestkę i rozgnieść w małej miseczce, dodając pozostały sok z limonki. W średniej misce wymieszać pomidory, dymkę, jalapeno, doprawiając solą i pieprzem do smaku. Na dnie przezroczystej salaterki wyłożyć warstwę fasolowego dipu. Na niej warstwę kukurydzianą, następnie warstwę miksu awokado, na końcu pomidorową. Na wierzchu posypać tartym serem. Podawać z chipsami tortilla. 