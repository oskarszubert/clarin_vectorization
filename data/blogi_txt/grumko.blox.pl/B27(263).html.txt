Zawsze robimy ją z dodatkiem parówek i obowiązkowo z papryką. Jeśli chodzi o pomidory to dajemy 1 puszkę tych drobno posiekanych oraz pół szklanki soku pomidorowego. Doprawiamy też mocniej tymiankiem, bo to dzięki niemu potrawa ma niesamowity aromat. Przepis pochodzi z książki Katarzyny Pośpieszyńskiej "Przygoda Kulinarna"    SKŁADNIKI: 2 szklanki pokrajanego w kostkę ugotowanego mięsa lub ryby, parówek, kiełbasy lub szynki, 4 łyżki stopionego smalcu, masła lub oliwy, 1/4 szklanki posiekanej cebuli, 1 roztarty ząbek czosnku, 1 1/2 szklanki przetartych pomidorów, 1 posiekana świeża papryka (dowolnie), 3 szklanki ugotowanego ryżu, 1/4 łyżeczki rozkruszonego tymianku, sól, pieprz, 1/4 łyżeczki chili lub ostrej papryki w proszku, natka pietruszki    SPOSÓB WYKONANIA: W garnku z rozgrzanym tłuszczem smażyć cebulę i czosnek na złoty kolor. Dodać pomidory i paprykę, zamieszać, dusić przez 2 minuty. Włożyć mięso, rybę lub wędlinę, zdjąć z ognia, doprawić solą, pieprzem, chili lub papryką. Przełożyć do żaroodpornego naczynia. Wstawić pod przykryciem do gorącego piekarnika (190C) i piec przez 30-40 min. Zapiekankę podawać w tym samym naczyniu, posypaną zieloną pietruszką oraz z zieloną sałatą. 