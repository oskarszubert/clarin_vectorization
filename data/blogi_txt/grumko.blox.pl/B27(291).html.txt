Ciekawy wariant tradycyjnej jajecznicy. Zamiast jajecznicy plus kanapki - mini grzanki zalane masą jajeczną. Szczypiorek urozmaica smak i dodaje kolorytu. Przepis pochodzi z książki Hanny Szymanderskiej pt. "Jaja w roli głównej".   SKŁADNIKI: 6 jajek, 4 łyżki śmietanki, 3 łyżki masła, 4 kromki chleba razowego, 3 łyżki posiekanego szczypiorku, sól.    SPOSÓB WYKONANIA: Chleb pokroić w drobną kostkę. Na dużej patelni stopić masło, obsmażyć kostki chleba, wlać roztrzepane z solą i śmietanką jajka, smażyć aż białko się zetnie. Przed podaniem posypać szczypiorkiem. 