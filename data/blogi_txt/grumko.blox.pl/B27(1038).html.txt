Wczoraj pozdrawialiśmy Majanę, więc dziś dla odmiany pomachamy rączkami Anicie, która ostatnio przygotowywała kotleciki drobiowo - serowe;-) My również połączyliśmy te dwa składniki tyle, że w trochę inny sposób no i z dodatkiem dużej ilości warzyw;-) Danie jedliśmy w towarzystwie makaronu, a najbardziej smakowało nam odgrzewane na drugi dzień, kiedy makaron już na dobre przeszedł wszystkimi smakami warzyw. Przepis na "Polpettine di pollo al peperoni e olive nere" pochodzi z książki "Kuchnia włoska" Wydawnictwa Bellona.    SKŁADNIKI: 1 bakłażan, sól i czarny pieprz, pół szklanki oliwy z oliwek, 1 ząbek czosnku, 1 duża cebula pokrajana na grube plastry, 2 długie papryki długie czerwone, zielone lub żółte, pokrojone w kostkę, 1 cukinia pokrojona w kostkę, 10 pomidorów koktajlowych przekrojonych na połówki, pół szklanki czarnych oliwek, 600 g mielonej piersi kurczaka, 2 łyżki stołowe chleba bez skórki namoczonego w mleku i wyciśniętego, pół szklanki świeżo startego parmezanu, 1 jajko, 1 łyżka stołowa drobno posiekanej natki pietruszki, pół szklanki mąki, pół szklanki bulionu wołowego, 10 rozdrobnionych listków bazyli.  SPOSÓB WYKONANIA: Pokrój bakłażana na grube plastry, posyp solą, włóż do durszlaka na ok. 20 minut, następnie pokrój w kostkę. W dużym rondlu na 2 łyżkach oliwy przesmaż czosnek i cebulę. Dodaj paprykę, bakłażan, cebulę, pomidory i oliwki. Przypraw solą i pieprzem. Wymieszaj i podsmażaj przez ok. 20 minut, dodając nieco wody gdyby sos odparował. W międzyczasie w misce wymieszaj mięso kurczaka, chleb, parmezan, jajko, pietruszkę i trochę soli. Uformuj z masy małe okrągłe kulki, po czym obtocz je w mące. Rozgrzej resztę oliwy i smaż kulki na średnim ogniu na złotobrązowy kolor. Dodaj masę warzywną, dopraw solą i pieprzem i smaż jeszcze przez 15 minut starannie mieszając. Jeśli zbytnio wyschną dolej w miarę potrzeby bulion. Przełóż na ogrzany półmisek, posyp bazylią i podawaj na gorąco. 