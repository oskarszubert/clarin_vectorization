W oryginale opis przygotowania tego łososia jest dosyć długi, ale tak na prawdę jest bardzo prosty i można by go streścić w kilku słowach. Bardzo nam smakowało połączenie ryby (użyliśmy pół kilograma filetów) z sosem bazyliowo - czosnkowym, więc jak ktoś lubi oba te składniki, to gorąco zachęcamy do zrobienia sobie takiego sosu i to niekoniecznie do łososia. Przepis pochodzi z serwisu kobieta.wp.pl.    SKŁADNIKI: łosoś - 4 dzwonki, szklanka jogurtu, 3 ząbki czosnku, 3 łyżki oliwy, 3 łyżki musztardy, pęczek świeżej bazylii, łyżeczka cukru, biały pieprz, sól    SPOSÓB WYKONANIA: Piękne dzwonki świeżego łososia [o tym, czy pierwszej świeżości mówi jasnoróżowy kolor] należy skropić dużą ilością soku z cytryny i odstawić na bok - aby nabrały trochę wyrazistości smaku. Przygotowujemy sos: miksujemy pęczek bazylii z jogurtem, cukrem, ząbkami czosnku, musztardą, szczyptą soli i białego pieprzu. Wstawiamy go do lodówki aby się schłodził. Dzwonki łososia osuszamy papierowym ręcznikiem, delikatnie solimy i pieprzymy, kładziemy na patelni, na której uprzednio rozgrzewamy masło z dodatkiem oliwy. Smażymy rybę około 2-3 minut z każdej strony na średnim ogniu - nie powinna być do końca usmażona. Rybę wkładamy do piekarnika rozgrzanego do 200 stopni. W piekarniku powinna "dochodzić" jakieś 10 minut - jej kolor powinien być lekko złoty - wtedy jest gotowa. przygotowanie na grillu polega na włożeniu ryby w folie lub specjalnego uchwytu do pieczenia ryby na grillu(w uchwycie mamy pełną kontrole nad pieczeniem oceniamy kolor i przypieczenie z obu stron bez gimnastyki z folia) i pieczeniu około 10 min. Po upieczeniu na talerze wykładamy po dzwonku łososia dla osoby. Na rybę wlewamy odrobinę sosu - nie polewam całej ryby - tylko jej kawałek. Więcej sosu wylewamy na talerz dookoła ryby - dzięki temu ryba za szybko nie rozmięknie z powodu sosu, a i ich temperatury pozostaną takie, jakie powinny być. Na rybę, w miejscu, gdzie znajduje się sos dla dekoracji kładę kilka listków bazylii. Potrawa jest gotowa - do takiego łososia najbardziej pasują pieczone ziemniaki i sałata z sosem vinegrette. 