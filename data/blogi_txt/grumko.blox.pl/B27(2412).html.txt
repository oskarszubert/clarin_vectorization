Przepis pochodzi z książeczki "Potrawy wigilijne" z serii Lubię Gotować. Pasztet z bakalii SKŁADNIKI: po 10 dag suszonych śliwek kalifornijskich, moreli, fig, daktyli, rodzynek i skórki pomarańczowej smażonej w cukrze, 4 łyżki miodu, 2 łyżki soku z cytryny, 1 łyżka rumu; do przygotowania formy: pół łyżki masła, 1 łyżka cukru pudru; do dekoracji: parę łyżek posiekanych migdałów, podpieczone płatki migdałowe lub wiórki kokosowe.SPOSÓB WYKONANIA: Bakalie umyć. Daktyle oczyścić z pestek i dwukrotnie zemleć wraz z morelami, figami, śliwkami i skórką pomarańczową. Dodać miód, sok z cytryny, rum i utrzeć. Do masy dodać rodzynki i wymieszać. Płaską formę cienko wysmarować masłem i wysypać cukrem pudrem. Włożyć masę, wyrównać powierzchnię i wstawić na noc do lodówki. Przed podaniem pokroić. Pasztet można posypać posiekanymi migdałami, podpieczonymi płatkami migdałowymi lub wiórkami kokosowymi. 