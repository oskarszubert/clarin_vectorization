Mało jest przepisów na potrawy z wykorzystaniem żołądków drobiowych, a że je lubimy, to z dużą przyjemnością przygotowaliśmy je według receptury pochodzącej z Dominikany. Smakowało i to bardzo;-) Przepis pochodzi ze strony Dominican Cooking. Dominikana: Ryż z żołądkami drobiowymi / Locrio de molleja SKŁADNIKI: 90 dag żołądków drobiowych, 4 szklanki ryżu, woda, 5 łyżek oleju, 4 łyżki pasty pomidorowej, 1/4 szklanki posiekanej zielonej papryki, szczypta oregano, 1 łyżeczka rozgniecionego czosnku, szczypta czarnego pieprzu, 1/8 szklanki posiekanych oliwek, 1/4 szklanki posiekanego selera, 1 łyżeczka posiekanej natki pietruszki, 1 łyżeczka posiekanej kolendry, pół łyżeczki listków tymianku, sól. SPOSÓB WYKONANIA: Ugotować żołądki w wodzie z dodatkiem soli, pieprzu oraz oregano. Rozgrzać 3 łyżki oleju. Ugotowane i osuszone żołądki obsmażyć. Dodać paprykę, oregano, czosnek, pieprz, oliwki, seler, natkę, kolendrę i tymianek. Gdy warzywa będą podsmażone dodać pastę pomidorową. Wymieszać i zalać 7 szklankami wody. Posolić. Dodać ryż. Gotować aż ryż będzie miękki, a płyn zostanie wchłonięty. Na koniec wmieszać pozostały olej. 