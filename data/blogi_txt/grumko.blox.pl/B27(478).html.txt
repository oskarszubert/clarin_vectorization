Wspaniałe szaszłyki! Dzięki marynowaniu w jogurcie i przyprawach są bardzo aromatyczne i  rozpływające się w ustach. Robiliśmy je z piersi kurczaka i smażyliśmy na grillu elektrycznym. Gotowe serwowaliśmy z smażonymi ziemniakami z przyprawami. Przepis pochodzi z książki "Przygoda kulinarna" Katarzyny Pośpieszyńskiej    SKŁADNIKI: pół kilograma mięsa bez kości, 1 średnia posiekana cebula, 4 łyżki oleju, pół cytryny, 2-3 roztarte ząbki czosnku, 2 łyżeczki imbiru w proszku, 1 łyżeczka przyprawy garam masala, 1 łyżeczka ostrej papryki w proszku, 4 łyżki octu 6%, 1 i 1 szklanki jogurtu lub śmietany 18%. SPOSÓB WYKONANIA: Cebulę wymieszać z olejem, odstawić. Natrzeć mięso cytryną i pokroić w 3 centymetrową kostkę, dodać olej z cebulą i dokładnie wymieszać. Pozostałe składniki również dokładnie wymieszać i dodać do mięsa. Mięso powinno być przykryte marynatą. Odstawić w chłodne miejsce. Czas marynowania mięsa: młode kruche mięso marynujemy 24 godziny., kurczaki 24 - 32 godz., wołowinę 36 godzin, baraninę do 72 godzin. Kostki mięsa nakłuć na rożen i opiekać w elektrycznym opiekaczu lub w mocno rozgrzanym piekarniku, aż nabiorą jasno brunatnego koloru. Podczas opiekania mięso posmarować kilka razy marynatą. 