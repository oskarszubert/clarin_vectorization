Po ośmiu greckich przepisach i krótkich wspominkach z Krety wracamy do naszej podróży z Widelcem po Azji. Pozostaniemy jednak w wakacyjnych klimatach, bo następnym krajem na szlaku naszej zabawy są Malediwy, które często odwiedzane są przez turystów. Danie jest bardzo proste w przygotowaniu i smakuje nad wyraz swojsko, więc z pewnością znajdzie się jakiś amator takich właśnie serokurczaków;-) My podawaliśmy je z sałatką z ziemniaków, jajek i majonezu. Przepis pochodzi ze strony MaldivianRecipes.Com. Malediwy: Kawałki kurczaka z seremSKŁADNIKI: 4 lekko rozkłócone jajka, 1 i pół szklanki startego żółtego sera, 3 szklanki bułki tartej, 2 łyżeczki pieprzu, 30 podłużnych kawałków kurczaka, mąka do panierowania, sól do smaku, olej do smażenia.SPOSÓB WYKONANIA: Mąkę i jajka umieścić w osobnych miseczkach. Wymieszać ser z bułką tartą, solą i pieprzem. Kurczaka panierować w mące, jajku, a na końcu w bułce tartej z serem. Smażyć na złoto na rozgrzanym tłuszczu. Podawać z sosami np. barcecue. 