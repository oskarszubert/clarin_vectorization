Dwie ostatnie propozycje z kuchni luksemburskiej bazują na sosach z dodatkiem wina. Dziś polecamy smażono - pieczonego pstrąga, a jutro zapraszamy na kurczaka;-) Przepis na F'rell am Reisleck pochodzi ze strony Luxemburg Recipes.   SKŁADNIKI: 4 pstrągi po 25 dag każdy, 200 ml wytrawnego wina Riesling lub Elbling, 300 ml świeżej śmietany, 55 g niesolonego masła, natka pietruszki, 3 szalotki, szczypta trybuli - dodaliśmy natkę pietruszki, gałązka estragonu - dodaliśmy trochę suszonego, szczypiorek, sól, pieprz, słodka papryka.SPOSÓB WYKONANIA: Oczyszczone pstrągi posolić, popieprzyć, oprószyć mąką. Smażyć ryby na rozgrzanym maśle po ok. 3 minuty z każdej strony. Podsmażone ryby przełożyć do wysmarowanego masłem naczynia żaroodpornego. Na pozostałym ze smażenia ryb tłuszczu przesmażyć posiekane zioła, dodać wino, dokładnie wymieszać. Zalać pstrągi. Dodać śmietanę, doprawić solą, pieprzem i papryką. Ryby wstawić do nagrzanego piekarnika i piec ok. 15 - 20 minut. Ryby wyłożyć na ogrzany talerz. Sos redukować aż zgęstnieje. Ryby podawać z sosem i gotowanymi ziemniakami. 