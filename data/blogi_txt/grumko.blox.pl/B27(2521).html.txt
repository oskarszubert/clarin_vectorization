Uganda: Kebaby ugandyjskie ŹRÓDŁO: Celtnet.Org.Uk.  SKŁADNIKI: Sos: 240 ml jogurtu naturalnego, 1/4 łyżeczki soli, 1 posiekana papryczka chilli, 3 łyżki posiekanej natki pietruszki. Kebaby: 3 kromki chleba pełnoziarnistego, 3 rozbełtane jajka, 1 łyżka sosu Worcestershire, 280 g bułki tartej, 200 g krążków cebuli smażonych w głębokim oleju i pokrojonych na kawałki, 3 zmiażdżone ząbki czosnku, 2 łyżki świeżo startego imbiru, pół łyżeczki mielonego kuminu, pół łyżeczki zmiażdżonych nasion kolendry, 4 łyżki posiekanej natki pietruszki, 1 posiekana papryczka chili bez pestek, 100 ml jogurtu naturalnego, 900 g mielonej wołowiny. Do smażenia: 750 ml oleju roślinnego. SPOSÓB WYKONANIA: Kromki chleba namoczyć w wodzie na 3 minuty. Wyjąć i odcisnąć z wody, następnie pokruszyć do dużej miski. Dodać jajka i sos Worcestershire. Wmieszać bułkę tartą, smażoną cebulę, czosnek, imbir, mielony kumin, kolendrę, natkę pietruszki i chili. Dodać mięso i jogurt. Wyrobić masę do połączenia składników. Z masy formować kulki wielkości orzecha włoskiego i włożyć na godzinę do lodówki. W międzyczasie w miseczce wymieszać składniki sosu i odstawić. W woku mocno rozgrzać olej, smażyć po kilka kulek przez ok. 4 minuty, aż przybiorą brązowego koloru. Usmażone kulki przekładać na papier kuchenny, by osączyć z nadmiaru oleju. Kuleczki nadziewać na wykałaczki i podawać z przygotowanym wcześniej sosem. 