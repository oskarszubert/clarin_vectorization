SKŁADNIKI: 800 g ziemniaków, 4 łyżki mleka, 200 g mąki, 250 g wędzonki, 4 ząbki czosnku, 2 jajka, sól, 2 łyżeczki majeranku, pieprz, tłuszcz do smażenia   SPOSÓB WYKONANIA: Ziemniaki umyć, obrać i utrzeć. Wodę odlać. Czosnek obrać, poszatkować lub pokroić na cienkie plasterki. Mleko podgrzać i wlać do utartych ziemniaków. Następnie dodać mąkę, pokrojoną w drobną kostkę wędzonkę, jajka i czosnek. Dokładnie wymieszać. Doprawić solą, pieprzem i majerankiem. Jeśli ciasto jest za rzadkie dodać mąki, jeśli za gęste dolać trochę mleka. Na patelni podgrzać tłuszcz. Nakładać ciasto łyżką, smażyć z obu stron do uzyskania złotego koloru. 