SKŁADNIKI: 15 dag pieczarek, 1,5 l rosołu (może być z kostki): ja gotowałem bulion na żołądkach drobiowych, które następnie posiekałem i dodałem do zupy, 2 dag kaparów, 25 dag ugotowanego domowego makaronu, 150 ml śmietany, 10 dag startego żółtego sera, natka pietruszki, 1 łyżka masła, sól, pieprz i majeranek do smaku.   SPOSÓB WYKONANIA: Pieczarki oczyścić, opłukać, drobno pokroić i usmażyć na maśle. Zalać rosołem, dodać kapary. Gotować ok. 8 min. Wlać śmietanę. Zagotować. Dodać ugotowany makaron, natkę pietruszki i starty żółty ser. Doprawić solą, pieprzem i majerankiem do smaku. 