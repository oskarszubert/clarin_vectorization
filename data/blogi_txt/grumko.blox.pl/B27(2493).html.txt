Libia: Kanapki z ziemniaków i mięsa / Batata Mbattina ŹRÓDŁO: Celtnet.Org.Uk. UWAGI: Przepis jes również naszą propozycją w III Festiwalu Kuchni Arabskiej, który zorganizowała Panna Malwinna.  SKŁADNIKI: 8 obranych ziemniaków pokrojonych w ok. 3 mm plasterki, 225 g mielonej jagnięciny - u nas mieszane mięso wieprzowo-wołowe, 1 pęczek posiekanej kolendry, 2 posiekane cebule, 2 posiekane pomidory, pół łyżeczki soli, pół posiekanej papryczki chili, pół łyżeczki mielonego pieprzu, 1/4 łyżeczki cynamonu, 4 rozkłócone jajka, mąka do panierowania, olej do smażenia.  SPOSÓB WYKONANIA: Wymieszać mięso, kolendrę, cebulę, sól, pomidory oraz przyprawy. Formować kulki, a każdą kulkę wkładać pomiędzy 2 plasterki ziemniaków. Dociskać tworząc kanapkę. Rozgrzać olej. Kanapki panierować w jajkach, a następnie mące. Smażyć po 3 minuty z każdej strony. Osączyć z tłuszczu. Przełożyć na lekko wysmarowaną tłuszczem blaszkę do pieczenia. Zapiekać w temperaturze 180 °C do miękkości ziemniaków czyli ok. 15 - 20 minut. 