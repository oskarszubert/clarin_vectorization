Somalia: Wątróbka jagnięca po somalijsku ŹRÓDŁO: Celtnet.Org.Uk. SKŁADNIKI: 1 wątroba jagnięca pokrojona na małe kawałki – u nas pół kg wątróbki drobiowej, 1 pokrojona w kostkę cebula, 1 posiekany pomidor, 1/4 szklanki pokrojonej w kostkę zielonej papryki, 1 posiekana zielona papryczka chili, sok z połowy cytryny, 1 łyżeczka mielonych ziaren kolendry, 2 łyżki posiekanej natki kolendry, sól i pieprz do smaku, olej do smażenia. SPOSÓB WYKONANIA: Na patelni rozgrzać olej, dodać cebulę, smażyć do miękkości, dodać pomidor, smażyć przez kilka minut i doprawić solą i pieprzem. Wmieszać paprykę, chili, sok z cytryny, kolendrę i natkę. Dodać wątróbkę i gotować do miękkości mięsa. Podawać z pieczywem. Można udekorować kawałkami cytryny. 