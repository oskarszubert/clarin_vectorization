Tym razem nie było tak smacznie jak w przypadku karpia z kminkiem w winnym sosie. Filet pochodził z tej samej ryby, ale jednak czuć go było mułem, a za tym nie przepadamy. Za to bardzo smaczna była pieczona cebula z pietruszką, więc może smakoszom karpia ten przepis się kiedyś się przyda. Przepis pochodzi ze strony Astray Recipes   SKŁADNIKI: pół kilograma karpia, 1 szklanka posiekanej cebuli, 1/4 szklanki posiekanej pietruszki, olej, sok z cytryny, ziarna kminku. SPOSÓB WYKONANIA: Karpia umyć i podzielić na porcje. Delikatnie ponacinać skórę i posypać solą. Wymieszać cebulę z natką pietruszki. Obłożyć karpia przygotowaną mieszanką. Posypać ziarnami kminku, skropić sokiem z cytryny i zapiekać ok. 30 minut w piekarniku nagrzanym do 180 stopni. Podawać z ziemniakami pieczonymi, puree lub frytkami. 