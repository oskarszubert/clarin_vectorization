A oto kolejny pomysł na jednogarnkowy i smaczny obiad. Przepis pochodzi ze strony AsiaRecipe.Com.  Afganistan: Potrawka z ciecierzycy i kurczaka z ryżem / Chelo nachodoSKŁADNIKI: 5 szklanek wody, 4 udka z kurczaka, 1 szklanka namoczonej na noc ciecierzycy, 2 średnie posiekane cebule, 1 łodyga selera pokrojona w plasterki, 1 duża marchewka pokrojona w plasterki, 1 cukinia pokrojona w plasterki, 1 łyżeczka soli, 1/4 łyżeczki pieprzu, 1/4 łyżeczka mielonego kuminu, 1/4 szklanki posiekanej kolendry, 1/4 szklanki posiekanego koperku, 1/4 szklanki soku z limonki, 4 szklanki wody, 1 łyżeczka soli, 2 szklanki ryżu, 1/4 szklanki oleju kukurydzianego. SPOSÓB WYKONANIA: Zagotować wodę, dodać kawałki kurczaka. Dodać ciecierzycę, cebule, seler, marchewkę, cukinię, sól, pieprz i kumin. Przykryć i gotować 45 minut. Dodać kolendrę, koperek, sok z limonki i gotować przez 15 minut. Przygotować ryż. Zagotować 4 szklanki wody, posolić. Dodać ryż i gotować przez 5 minut. Odcedzić. Przepłukać zimną wodą. Ryż włożyć z powrotem do garnka i zalać olejem. Przykryć i gotować na bardzo małym ogniu przez 30 minut. Ryż serwować osobno z potrawką. 