Przepis pochodzi z książki "Kuchnia grecko - polska i polsko - grecka dla początkujących"  SKŁADNIKI: 1,5 - 2 kurczaka w porcjach, pół kostki masła, 1 duża drobno pokrajana cebula, 2 ząbki czosnku przeciśnięte przez praskę, pół litra puree lub przecieru pomidorowego, 1 puszeczka koncentratu pomidorowego, pół kilograma makaronu (najlepiej kolanek) 15 dag tartego żółtego sera, sól, pieprz, 2 płaskie łyżeczki cynamonu, 1 liść laurowy, 1 łyżeczka cukru  SPOSÓB WYKONANIA: Kurczaka nacieramy solą i pieprzem, rozgrzewamy masło w brytfannie (zostawiamy 2 łyżki do polania makaronu) i obsmażamy go ze wszystkich stron, żeby nabrał złotego koloru. W rondlu smażymy cebulę z czosnkiem, dodajemy pomidory (przecier i koncentrat), szklankę wody, sól, pieprz, cukier, cynamon, liść laurowy i tym sosem polewamy kurczaka. Przykrywamy brytfannę i dusimy kurczaka 40 minut. Gotujemy makaron, polewamy stopionym masłem, wykładamy na duży półmisek, na którym obok podamy kurczaka, a wszystko posypujemy tartym serem. 