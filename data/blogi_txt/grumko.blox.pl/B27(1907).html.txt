Dziś coś dla miłośników omletów czyli bardzo fajna propozycja na smaczny, a jeśli dodatkowo kurczaka z cebulą przygotujecie dzień wcześniej, to nawet i szybki obiad lub śniadanie. Przepis pochodzi ze strony Persiancity.Com. Iran: Omlet z kurczakiem / KooKoo-yeh MorghSKŁADNIKI: 60 dag kurczaka, 4 duże jajka, 4 średnie cebule, 1 - 2 łyżki soku z limonki, pół łyżeczki szafranu, 1 łyżeczka sody oczyszczonej, olej do smażenia, sól i pieprz.SPOSÓB WYKONANIA: Cebulę pokroić w plasterki i lekko zezłocić na oleju. Dodać pokrojonego na kawałki kurczaka i podsmażyć. Kiedy kurczak zmieni kolor doprawić solą i pieprzem, podlać szklanką gorącej wody i gotować ok. 20 minut aż woda wyparuje. Ostudzić. Kurczaka obrać z kości i podzielić na mniejsze kawałki. Szafran zalać 2 - 3 łyżkami gorącej wody, a sodę rozpuścić w 2 - 3 łyżkach zimnej wody. Jajka wymieszać i doprawić solą i pierzem. Do jajek dodać szafran, sodę, sok z limonki, kurczaka oraz cebulę. Wymieszać. Na patelni rozgrzać olej i wlać masę jajeczną. Smażyć na średnim ogniu ok. 5 - 10 minut. Podzielić na 8 kawałków, odwrócić i smażyć kolejne 5 - 10 minut. 