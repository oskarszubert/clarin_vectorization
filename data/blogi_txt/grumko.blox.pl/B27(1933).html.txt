A to bardzo fajny pomysł na makaron w wersji na słodko. U nas na śniadanie, ale można go sobie przygotować na obiad czy np. w porze deserowej. Przepis pochodzi ze strony Omani Recipes Collection.  Oman: Wermiszel na słodko / Swayweih SKŁADNIKI: 2 szklanki makaronu wermiszel, 4 łyżki margaryny lub masła, pół szklanki posiekanej cebuli, 1/3 szklanki startego kokosa - dodaliśmy wiórki kokosowe, 1/3 szklanki cukru, 3 jajka, 1 łyżka mielonego kardamonu, duża szczypta szafranu, 1/4 szklanki posiekanych orzechów nerkowca, 1/4 szklanki posiekanych pistacjiSPOSÓB WYKONANIA: Na 2 łyżkach tłuszczu podsmażyć cebulę. Wyjąć z patelni. Usmażyć jajecznicę. Ugotować makaron. Rozgrzać 2 łyżki tłuszczu. Dodać kardamon, szafran, cukier, cebulę, jajka oraz wiórki. Dokładnie wymieszać. Orzechy nerkowca i pistacje chwilę przesmażyć. Wymieszać z przygotowaną wcześniej masą. Na wierzchu ułożyć ugotowany makaron. Podgrzewać przez minutę. Podawać. 