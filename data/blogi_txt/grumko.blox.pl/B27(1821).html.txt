Ósma wycieczka to wyjazd do małego miasteczka Lyttos, które w czasach starożytnej Krety było jednym z najpotężniejszych miast. Zachowane za miasteczkiem ruiny są dosyć skromne, ale ich położenie na stokach Gór Dhikti gwarantuje bardzo miłe dla oka widoki.   Naszą dziewiątą wycieczkę zaczęliśmy niejako od końca, bo najpierw zjechaliśmy na południe Krety do miasteczka Matala, a wracając do nas na północ zwiedziliśmy trzy stanowiska archeologiczne. Matala znana jest z grot, które w dawnych czasach były wykorzystywane jako miejsce pochówku zmarłych. W latach sześćdziesiątych XX wieku groty zamieszkiwali hippisi. Z Matali pojechaliśmy do Fajstos, gdzie w bardzo dawnych czasach na wzgórzu wznosił się Minojski Pałac.   Z Fajstos prowadzi 3 kilometrowa droga do Letniego Pałacu w Aghia Triadha.   Ostatnim punktem naszej wycieczki była Gortyna, dawna rzymska stolica Krety, którą w czasach świetności zamieszkiwało nawet 200 tysięcy ludzi. Duże wrażenie zrobiły na nas ruiny kościoła św. Tytusa, niegdyś ogromnej bazyliki z kopułami i trzema nawami. W Gortynie zachowały się również fragmenty Agory czyli rynku. Zachowały się tam również kamienne tablice z kodeksem prawnym, pochodzącym z V wieku przed naszą erą.  Ser graviera poznaliśmy lata temu podczas naszej pierwszej wizyty na wyspie Korfu. Od tego czasu za każdym razem, gdy jesteśmy w Grecji kupujemy go sobie ot tak dla miłego przegryzania;-) Tym razem wykorzystaliśmy gravierę również do przygotowania fajnego dania z kurczakiem. Już samo ugotowane mięso dobrze smakuje, a dodatkowo zapieczone z serem jest po prostu pyszne;-) Przepis pochodzi z książki "Cretan Cuisine. Traditional Mediterranean Flavors".  Kurczak zapiekany z serem gravieraSKŁADNIKI: 1 kurczak o wadze ok. 1,5 kg - użylismy piersi z kurczaka, pół szklanki oliwy z oliwek, sok z jednej cytryny, sól i pieprz do smaku, oregano, 1 szklanka białego wytrawnego wina, 300 g sera graviera.SPOSÓB WYKONANIA: Kurczaka podzielić na porcje. Obsmażyć na oliwie. Dodać sok z cytryny, wino, podlać ciepłą wodą, doprawić solą i pieprzem i gotować do miękkości. Wyjąć, obrać ze skóry i kości. Układać w naczyniu żaroodpornym. Posypać pieprzem i oregano. Mięso obłożyć plasterkami sera i piec do momentu aż ser zacznie się rozpuszczać. 