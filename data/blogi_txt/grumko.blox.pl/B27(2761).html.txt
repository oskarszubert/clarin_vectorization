Bardzo smaczny pomysł na rybę, którą z powodzeniem możecie podać na imprezie jako zimną przystawkę lub zjeść na śniadanie np. w niedzielny leniwy poranek;-) Gorąco polecamy!! Przepis pochodzi ze strony RecipeIsland.Com. Jemen: Ryba z czerwoną papryką i przyprawami SKŁADNIKI: 8 - 12 ząbków czosnku, 2 świeże czerwone papryki pokrojone na kawałki, 1/2 łyżeczki kurkumy, 1 łyżeczka kuminu, 1 łyżeczka soli, świeżo mielony pieprz do smaku, 1 szklanka wody, 1/4 szklanki oleju, 1,3 kg filetów z białej ryby, 1 łyżeczka mielonej papryki.SPOSÓB WYKONANIA: W garnku wymieszać wodę, czosnek, paprykę, kumin, kurkumę, sól, pieprz, olej i gotować na małym ogniu przez pół godziny. W razie potrzeby podlewać wodą. Naczynie żaroodporne wysmarować częścią sosu. Ułożyć na nim filety rybne i posmarować resztą sosu. Przykryć i dusić przez 15 - 20 minut. Ostudzić, schłodzić i podawać następnego dnia jako przystawkę. 