Świetny omlet, od jedzenia którego bardzo trudno było nas odciągnąć;-) Przepis pochodzi ze strony AsianOnLineRecipes.Com. Sri Lanka: Omlet z kurczakiem i sosem kokosowym SKŁADNIKI: pół upieczonego kurczaka, 8 jajek, 1 duży posiekany pomidor, 1 łyżka posiekanego koperku, 2 posiekane cebule dymki. Sos kokosowy: 1 i pół szklanki mleczka kokosowego, pół łyżeczki mielonej kurkumy, 2 cm kawałek imbiru, starty, 1 laska cynamonu, 2 łyżki soku z limonki. SPOSÓB WYKONANIA: Oddzielić mięso od kości. Wymieszać kurczaka z pomidorem i koperkiem. Wymieszać jajka z dymką. Na patelnię wylać 1/4 masy jajecznej. Gdy się zetnie wyłożyć na omlet 1/4 masy mięsnej. Dosmażyć omlet. Przełożyć na talerz. Smażyć pozostałe omlety. Podawać z sosem. Sos: wymieszać składniki sosu i gotować do zgęstnienia ok. 15 minut. 