Turcja: Tureckie lody różano-kardamonowe ŹRÓDŁO: Telegraph.Co.Uk. SKŁADNIKI: 3 łyżki mąki kukurydzianej, 450 ml pełnotłustego mleka, 8 strąków kardamonu, 150 ml śmietany kremówki 36%, 125 g drobnego cukru, 3 łyżki wody różanej, 1 łyżka soku z cytryny. SPOSÓB WYKONANIA: Wymieszać mąkę z odrobiną mleka na gładką pastę. Ze strąków kardamonu wyjąć ziarenka i podgrzać je w rondelku z resztą mleka, śmietaną i cukrem. Dodać pastę z mąki i mieszając doprowadzić do wrzenia. Zmniejszyć ogień i gotować przez 10 minut, mieszając. Całkowicie wystudzić, po czym wmieszać wodę różaną i sok z cytryny. Przelać przez sitko do maszynki do lodów i zamrażać zgodnie z instrukcją lub do miski i włożyć do zamrażalnika, mieszając trzykrotnie w trakcie zamrażania. Podawać z herbatnikami pistacjowymi  Turcja: Pistacjowe herbatnikiŹRÓDŁO: Telegraph.Co.Uk. SKŁADNIKI: 110g miękkiego masła, 45g cukru pudru plus dodatkowo do obtoczenia, 55g niesolonych pistacji, 225g mąki, pół łyżeczki proszku do pieczenia, 1 łyżka wody różanej plus dodatkowo do skropienia. SPOSÓB WYKONANIA: Piekarnik rozgrzać do temperatury 160°C. Masło zmiksować z cukrem na gładką masę. Pistacje rozdrobnić w mikserze, ale nie na proszek. Do mieszanki maślanej dodać orzechy, mąkę i proszek do pieczenia. Wyrobić ciasto rękami. Dodać wodę różaną i wyrobić ciasto - ciasto początkowo jest bardzo sypkie, dlatego wyrabianie zajmuje dłuższą chwilę. Uformować kulę, owinąć folią i włożyć na 20 minut do lodówki. Uformować kulki wielkości orzecha włoskiego, następnie docisnąć, by powstało okrągłe ciastko i ułożyć na papierze do pieczenia. Piec 15 minut na złoty kolor. Upieczone nadal będą miękkie, stwardnieją gdy wystygną. W czasie gdy stygną skropić wodą różaną, a gdy są chłodne na tyle, by wziąć je w dłoń, przełożyć na kratkę, i pozostawić do całkowitego wystudzenia. Posypać cukrem pudrem. 