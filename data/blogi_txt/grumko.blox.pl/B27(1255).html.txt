Chimichurri to bardzo popularny w Argentynie sos, który podaje się jako dodatek do grillowanych mięs lub np. empanad. Bardzo przypadł nam do gustu, a jest bardzo czosnkowy, kwaskowaty i pysznie smakuje natką pietruszki. Przepis pochodzi z książki The Book of Latin American Cooking/Elisabeth Lambert Ortiz, a popołudniu zapraszamy na rybne empanady, które podawaliśmy z sosem chimichurri.  Argentyna: ChimichurriSKŁADNIKI: : 1 szt. - pęczek natki pietruszki (płaskolistnej), posiekany, 6 - 8 ząbków - czosnek, 1/2 szklanki - oliwa lub olej roślinny dobrego gatunku, 1/3 - 1/4 szklanki - ocet winny, 1/4 szklanki - woda przegotowana, 1 łyżeczka - sól, 1/2 łyżeczki - czarny pieprz. SPOSÓB WYKONANIA: : Opłukaną i osuszoną zieleninę drobno posiekać. Czosnek zmiażdżyć i utrzeć z solą. Dodać ocet, wodę, pieprz i oregano. Dokładnie wymieszać wszystkie składniki wolno dodając oliwę. Można posłużyć się elektrycznym blenderem, co sprawi, że sos będzie gładszy, puszysty. Odstawić w chłodne miejsce na przynajmniej 2 godziny. Przed podaniem sprawdzić, czy nie trzeba dodać soli lub pieprzu. 