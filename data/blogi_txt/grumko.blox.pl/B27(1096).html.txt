Bardzo smaczne ciasto, które smakuje trochę jak piernik, ale ma zdecydowanie delikatniejszą konsystencję - jest miękkie i wilgotne. Przepis pochodzi ze strony recipes.wikia.com. SKŁADNIKI: pół szklanki masła, 3/4 szklanki cukru, 2 rozkłócone jajka, 1/3 szklanki jogurtu naturalnego, 1/3 szklanki maślanki, 2 szklanki mąki, 1 łyżeczka proszku do pieczenia, 1 łyżeczka sody oczyszczonej, pół łyżeczki cynamonu, 1 łyżka startej skórki cytrynowej, 1 szklanka zmielonych podpieczonych orzechów włoskich. Glazura: 3/4 szklanki wody, 1 szklanka cukru, pół łyżeczki mielonego cynamonu, 1/4 szklanki świeżego soku z cytryny, 1/4 łyżeczki mielonego ziela angielskiego, szczypta mielonych goździków.SPOSÓB WYKONANIA: Piekarnik nagrzać do 160 stopni. Utrzeć masło z cukrem. Dodać jajka, zmiksować. W innym naczyniu wymieszać jogurt z maślanką. Do jeszcze innego naczynia przesiać mąkę z proszkiem i sodą. Do utartego masła z cukrem dodać mix jogurtowy i mąkę z dodatkami. Dokładnie zmiksować. Dodać tartą skórkę z cytryny i cynamon. Dokładnie wymieszać. Masę wyłożyć na wysmarowaną masłem blaszkę. Piec ok. 30 minut. Wymieszać składniki glazury i dusić je na bardzo małym ogniu przez 15 minut. Kiedy ciasto się upiecze wylewamy na nie glazurę i pieczemy jeszcze przez 10 minut. 