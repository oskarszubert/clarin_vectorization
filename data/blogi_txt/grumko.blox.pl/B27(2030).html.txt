Jakoś nie zauważyliśmy, aby dodatek mielonych liści curry specjalnie wpłynął na smak tej jajecznicy, ale zjedliśmy ją z dużą przyjemnością;-) Przepis pochodzi ze strony AsianOnLineRecipes.Com.  Sri Lanka: Jajecznica z listkami curry SKŁADNIKI: 6 jajek, 1 łyżeczka posiekanego koperku, sól do smaku, pół łyżeczki czarnego mielonego pieprzu, 6 cebulek dymek, 2 łyżki ghee, 1 łyżeczka mielonych suszonych listków curry. SPOSÓB WYKONANIA: Jajka dokładnie wymieszać z 2 łyżkami wody. Dodać sól, pieprz i koperek. Dymki pokroić w plasterki i podsmażyć na maśle. Dodać mielone listki curry i smażyć przez minutę. Dodać jajka i smażyć jajecznicę. Powinna być lepiąca i kremowa. 