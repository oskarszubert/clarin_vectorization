Królik to dosyć popularne mięso w kuchni czeskiej. Widzieliśmy przepisy na zupy, pieczenie, ale ze względu na to, że chcieliśmy spróbować knedli ziemniaczanych to sięgnęliśmy po mięso w bardzo smacznym sosie musztardowo - winnym z kaparami. Przepis pochodzi z książki Petera Trnka pt. "The Best of Czech Cooking". SKŁADNIKI: 1 królik podzielony na porcje, 3 łyzki smalcu lub oleju, 1 posiekana mała cebula, 1 ząbek czosnku, 2 łyżki kaparów, 2 łyżki posiekanej natki pietruszki, 1 łyżeczka majeranku, 3 szklanki białego wytrawnego wina, 3 łyżki musztardy.    SPOSÓB WYKONANIA: Na rozgrzanym tłuszczu obsmażyć królika. Zmniejszyć ogień i dodać cebulę. Smażyć przez kilka minut, a następnie dodać czosnek i smażyć dalej. Zalać winem, dodać pietruszkę, majeranek i musztardę. Doprawić solą i pieprzem. Dodać kapary. Przykryć i dusić ok. 45 minut. Wyjąć mięso i trzymać w cieple. W tym czasie sos zredukować, żeby zgęstniał. Mięso podawać polane sosem. 