Przepis pochodzi z książki "Rok na stole" Piotra Adamczewskiego i jest również naszą propozycją przygotowaną w ramach akcji "Wielkanocne Smaki", którą zorganizowała już po raz drugi koleżanka Mirabelka.Korzystając z okazji życzymy Wam Super Udanych Świąt!!PozdrawiamyIrena i Andrzej SKŁADNIKI: 2 jajka, 1 łyżka sosu sojowego, 1 łyżka ziaren sezamowych, 1 łyżka oleju sezamowego, sól, pieprz. Na nadzienie: 4 łyżki serka twarogowego z czosnkiem, 1 łyżka oleju słonecznikowego, posiekane rzeżucha, koperek lub inne zioła. SPOSÓB WYKONANIA: Jajka rozbić z sosem sojowym i ziarnami sezamowym, lekko posolić i posypać pieprzem. Tortownicę posmarować olejem sezamowym, wylać na nią jajka i upiec w temperaturze 180 stopni. Ostudzić. Ser połączyć z olejem i siekanymi ziołami. Rozsmarować cienką warstwą na jajecznym placku, zwinąć w rulon, owinąć folią spożywczą i włożyć na kilka godzin do lodówki. Podawać po zupełnym ostudzeniu, pokrojone w centymetrowe plastry. 