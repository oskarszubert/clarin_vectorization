Prawie dwa lata temu gościła u nas na śniadaniu kaszubska prażenica smażona z żytnim chlebem. Tym razem sięgnęliśmy po jej inną wersję, którą przygotowuje się z bułką, ale na słodko. Usmażyliśmy ją z czterech jajek i 6 kawałków bułki. Dosładzaliśmy na oko i udało nam się uzyskać świetny, nie za słodki smak. Pycha!! Przepis pochodzi ze strony Kuchnia Kaszubska i jest naszą czwartą propozycją w ramach zabawy "Gotujemy po polsku!", która odbywa się pod patronatem agregatora blogów kulinarnych zPierwszegoTloczenia.pl. SKŁADNIKI: jaja, czerstwe bułki, mleko, łyżka cukru, masło.SPOSÓB WYKONANIA: Bułkę pokroić w plastry namoczyć w mleku posypać cukrem smażyć na maśle, jaja rozbełtać wylać na bułki, smażyć nie mieszać. 