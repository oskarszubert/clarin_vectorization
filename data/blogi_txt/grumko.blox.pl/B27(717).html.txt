To już ostatnie kulinarne wspomnienie z tegorocznych Świąt. Składniki sosu są podobne do popularnej pasty z żółtego sera i czosnku, więc jeśli dodatkowo lubicie jeszcze śledzie to na pewno Wam taka przekąska zasmakuje. Przepis pochodzi ze strony did.kuchnia.com.      SKŁADNIKI: 40 dag śledzia solonego, pół szklanki majonezu, pół szklanki kwaśnej śmietany, niecała szklanka drobno startego ostrego sera żółtego, kilka ząbków czosnku do smaku, 1 łyżka musztardy, szczypta pieprzu tureckiego, 1 szczypta pieprzu, 1 szczypta soli   SPOSÓB WYKONANIA: Wymoczyć śledzia. Pokroić na małe kawałki. Zetrzeć ser, wycisnąć czosnek przez praskę. Wymieszać wszystkie składniki na krem, dodać przyprawy. W słoiku ułożyć śledzia na przemian z kremem. 