W planie na ten weekend było Dwukolorowe ciasto bananowe według receptury podanej przez Ewenę na jej blogu Raspberries and Cream. Jednak gdy zajrzałem do niej aby wydrukować sobie ten przepis moim oczom ukazało się to śliczne brownies;-) Obiecałem sobie, że jeśli uda nam się kupić maliny to je upieczemy i jak widzicie słowa dotrzymałem;-) Brownies bardzo lubimy, a to ma jeszcze dodatkową zaletę, że oprócz mocno skondensowanego smaku czekolady wyczuwalny jest lekko kwaskowaty posmak malin. Bardzo fajnie połączenie!!  SKŁADNIKI: 150 g masła, w kawałkach, 200 g ciemnej czekolady, w kawałkach, 220 g drobnego cukru (1 szklanka), 2 łyżeczki ekstraktu z wanilii, 3 jajka, 75 g mąki (1/2 szklanki), 75 g mąki ze środkiem spulchniającym (1/2 szklanki), 100 g białej czekolady, pokrojonej na kawałki, 150 g mrożonych malin (lub świeżych).    SPOSÓB WYKONANIA: Nastawiamy piekarnik na 180 st C. Natłuszczamy kwadratową foremkę o bokach 19 cm, i wykładamy papierem do pieczenia. Masło i ciemną czekoladę rozpuszczamy w kąpieli wodnej. Mieszamy z cukrem i ekstraktem wanilii, dodajemy roztrzepane jajka, mąki, białą czekoladę i maliny. Mieszamy. Masę wkładamy do przygotowanej foremki i pieczemy ok 35 min. Studzimy w foremce, wyciągamy i kroimy na kwadraty. 