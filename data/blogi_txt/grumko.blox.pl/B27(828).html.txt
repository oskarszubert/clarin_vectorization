Sunday Roast to określenie tradycyjnego, niedzielnego, brytyjskiego obiadu, składającego się zazwyczaj z pieczonego mięsa, pieczonych ziemniaków, warzyw oraz sosu. Częstym elementem jest również dodatek Yorkshire pudding z którego po doświadczeniach z angielskim śniadaniem świadomie zrezygnowaliśmy;-) Mięso przygotowaliśmy według przepisu na English Roast Beef, który  pochodzi ze strony allrecipes.com, a utłuczone ziemniaki (ok. pół kilograma) doprawiliśmy główką wcześniej upieczonego czosnku. Całość smakowała całkiem nieźle;-)   SKŁADNIKI: ok. 2 kilogramów wołowiny na pieczeń, sól i pieprz do smaku, 2 łyżki masła, pół łyżeczki suszonej szałwii, pół łyżeczki suszonej mięty, 1 średnia cebula w plasterkach, 1 przeciśnięty przez praskę ząbek czosnku. Sos: 1 łyżka masła, 1 łyżka mąki, pół szklanki zimnej wody, 1/ 4 łyżeczki suszonej szałwii, 1/4 łyżeczki suszonej mięty.SPOSÓB WYKONANIA: Rozgrzać piekarnik do 175 stopni. Przyprawić solą i pieprzem. Rozpuścić 2 łyżki masła w brytfannie. Zrumienić mięso ze wszystkich stron. Podlać wodą, dodać szałwię, miętę, cebulę, czosnek. Przykryć i piec 2 - 3 godziny. Wyjąć mięso i trzymać w cieple. W rondlu rozpuścić masło, dodać mąkę. Zasmażyć. Zdjąć z ognia i wmieszać pół szklanki wody. Postawić z powrotem na ogień. Doprawić szałwią i miętą. Pogotować aż sos zgęstnieje. Mięso pokroić w plastry i podawać z sosem. 