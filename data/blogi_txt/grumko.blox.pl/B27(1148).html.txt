Gotowaliśmy już łososia w mleku, więc dla odmiany udusiliśmy szynkę wieprzową w maślance;-) Mięso jest miękkie i fajnie smakuje. Niewątpliwą zaletą tego dania jest również spora ilość warzyw. Przepis na "Rûgusiame piene virta kiauliena" pochodzi ze strony Lithuanian Traditional Foods.   SKŁADNIKI: 600 g chudej wieprzowiny pokrojonej na kawałki, 30 g masła, 4 roztarte ząbki czosnku, 2 pomidory lub pół szklanki sosu pomidorowego, 1 łyżka mąki, 1 szklanka kwaśnego mleka lub maślanki, 2 posiekane cebule, 1 posiekana marchewka, 3 posiekane łodygi selera naciowego, 2 posiekane pory, 1 posiekana rzepa, przyprawy, pieprz, sól, liść laurowy, sól. SPOSÓB WYKONANIA: Zalać mięso mlekiem lub maślanką, dodać sól. Garnek przykryć i gotować na małym ogniu. Na maśle usmażyć cebulę, dodać pozostałe warzywa i dusić do momentu aż będą miękkie. Do warzyw dodać mięso i dusić na małym ogniu przez 10 - 15 minut. Podawać z kapustą kiszoną i ziemniakami. 