Przepis ma tę zupę podała na swoim blogu Malta_79. Przypadł mi do gustu ponieważ lubimy zupy rybne, a dodatkowo nigdy jeszcze sami nie zasalaliśmy dorsza, więc była okazja wypróbować tę metodę. Mimo, iż na końcu zapomnieliśmy dolać do zupy oliwy to wyszła bardzo smacznie. Intensywnie pomidorowa, a jednak z wyczuwalnym posmakiem ryby.  SKŁADNIKI: 600 gram filetów z dorsza / 300 gram solonego dorsza, 12 łyżek soli, 1 cebula, 2 marchewki, 2 łodygi selera naciowego z liśćmi, 2 ząbki czosnku, pęczek natki pietruszki - osobno ogonki, osobno listki, 1 mała papryczka chilli - świeża lub suszona, 2 puszki pomidorów, 450 ml bulionu z kurczaka, oliwa z wytłoczyn oliwek, oliwa extra virgin, sól, pieprz, sok z cytryny    SPOSÓB WYKONANIA: Filety z dorsza zasypujemy solą i odstawiamy na noc. Przed użyciem opłukujemy z soli. Jeśli mamy już soloną rybę, moczymy ją przez 24 godziny w zimnej wodzie, co jakiś czas ją zmieniając. Siekamy cebulę, marchew seler, czosnek i łodyżki natki pietruszki, ewentualnie posiekaj chilli, jeśli wykorzystujemy świeże. W garnku rozgrzewamy kilka łyżek oliwy z wytłoczyn, wrzucamy na nie rozkruszone lub świeże chili, podsmażamy mieszając nieustannie ok. 30 sekund, następnie wrzucamy posiekane warzywa i dusimy przez 15 -20 minut częściowo przykryte. Następnie dodajemy pomidory z puszki i dusimy jeszcze 10 minut. Następnie wlewamy bulion i doprowadzamy do wrzenia. Większe kawałki pomidorów rozgniatamy, a następnie wrzucamy do zupy naszego opłukanego z soli dorsza. Gotujemy na małym ogniu przez 15 minut, aż ryba zmięknie, a jej mięso można będzie rozdzielić widelcem - wtedy delikatnie rozprowadzamy w zupie kawałeczki ryby, przyprawiamy pieprzem i solą, jeśli to konieczne, oraz sokiem z cytryny. Wlewamy na talerz, posypujemy natka pietruszki i polewamy obficie oliwą extra virgin. 