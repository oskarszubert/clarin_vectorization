Do ugotowania tej zupy użyliśmy filetów z łososia i mintaja. Bulion rybny zastąpiliśmy warzywnym z kostki, a gotowe danie smakowało fantastycznie!! Przepis pochodzi ze strony ugotuj.to. SKŁADNIKI: 1 l bulionu rybnego ugotowanego na głowach i ościach ryb np. łososia, 60 dag sprawionych ryb (dorsz / halibut / łosoś - koniecznie co najmniej 2 rodzaje ryb), 20 dag marchewek, 1 ziemniak, 1 korzeń selera, 1-2 łodygi selera naciowego, 1 por, 2 cebule, sok z 1/2 cytryny, sól, biały pieprz, 3 żółtka, 1/2 szklanki kremówki, 1/2 szklanki kwaśnej śmietany, natka do posypania zupy    SPOSÓB WYKONANIA: Obierz i posiekaj cebule. Marchewki, ziemniaki i seler obierz i pokrój w niedużą kostkę. Por i seler naciowy pokrój w cienkie plasterki. Warzywa wrzuć do bulionu rybnego, gotuj 10-15 minut. Opłucz i osusz ryby, skrop je sokiem z cytryny, lekko posól. Pokrój na kawałki i dodaj do zupy. Gotuj kolejne 10-15 minut na małym ogniu. Żółtka energicznie wymieszaj ze słodką i kwaśną śmietaną oraz połową filiżanki gorącej zupy rybnej. Wlej do pozostałej zupy, szybko wymieszaj. Po dodaniu żółtek nie wolno już zupy zagotować, bo powstaną nieapetyczne strzępki. Przypraw do smaku, posyp posiekaną natką. 