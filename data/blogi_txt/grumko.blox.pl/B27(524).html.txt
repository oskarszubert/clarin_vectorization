To nasze wczorajsze śniadanie. Słoninę zastąpiliśmy małym kawałkiem wędzonego boczku, gdyż lubimy połączenie smaków ryby i wędzonki. Tradycyjnie masę jajeczną smażyliśmy z jednej strony, a następnie omlet dopiekaliśmy kilka minut w piekarniku. Przepis pochodzi ze strony kuchnia.rzeszow.biz.pl.    SKŁADNIKI: 4 filety rybne, 2 łyżki masła, 2 łyżeczki oleju roślinnego, 6 dag słoniny, 1 cebula, sól, świeżo zmielony pieprz, 4 jajka, 2 łyżeczki siekanych kaparów, 1 łyżeczka posiekanej natki pietruszki.    SPOSÓB WYKONANIA: Masło i olej rozgrzać na patelni. Rybę pokroić na niewielkie paluszki, smażyć na tłuszczu ok 7 minut. Cebulę obrać, umyć i pokroić w grubą kostkę. Słoninę drobno pokroić i razem z cebulą dodać do ryby. Wymieszać i krótko przesmażyć. Dodać sól i pieprz do smaku oraz posiekane kapary. Jajka roztrzepać z solą, pieprzem, natką pietruszki i wlać na patelnię. Zostawić do ścięcia jajek. 