Zanim rozwiążemy worek z przepisami świąteczno - noworocznymi pożegnamy się w tym roku z kaszanką;-) Chodziła za nami od dawna i dlatego upiekliśmy ją wczoraj na obiad. Przy okazji zrobiliśmy trochę miejsca w lodówce, która już czeka na świąteczne przysmaki i od dzisiaj zamierzamy ją skutecznie zapełniać;-) SKŁADNIKI: kaszanki, świeża papryka, pomidory, czosnek, cebula, szczypiorek, natka pietruszki, sól, pieprz, suszone zioła. SPOSÓB WYKONANIA: Paprykę, pomidory, cebulę i czosnek kroimy na mniejsze kawałki. razem z kaszanką przekładamy do naczynia żaroodpornego. Solimy, pieprzymy i posypujemy ziołami. Pieczemy w piekarnika, a już na talerzu posypujemy posiekanym szczypiorkiem i natką. 