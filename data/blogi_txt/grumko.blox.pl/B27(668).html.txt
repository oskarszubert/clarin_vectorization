W czasie akcji "Gotujemy po polsku!" Anita i Tilianara zaproponowały taką oto właśnie pastę serową. Tak nam się ten przepis spodobał, że liptauer zagościł dziś u nas na śniadaniu. Gorąco polecamy, smakuje fantastycznie!!    SKŁADNIKI: 100 g bryndzy, 100 g miękkiego twarogu, 100 g miękkiego masła, 1 biała cebula pokrojona w drobną kostkę, 4 posiekane anchois, 1 łyżka malutkich kaparów w całości lub dużych kaparów posiekanych, papryka słodka w proszku, mielony kminek, posiekany szczypiorek. SPOSÓB WYKONANIA: Utrzeć dokładnie sery z masłem, dodać przyprawy i dobrze wymieszać. Doprawić do smaku. Pasta powinna być ostra, o zdecydowanym charakterze. Podawać do chleba. 