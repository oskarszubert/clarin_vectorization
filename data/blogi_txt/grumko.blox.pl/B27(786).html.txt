Zabawna historia;-) Okazało się, że razem z Agatą przygotowaliśmy dwie różne wersje potrawy o tej samej nazwie;-) Chodzi o omlet wiejski, który po słowacku nazywa się "sedliacka omeleta". Wersję Agaty możecie podziwiać tutaj, a o naszej napiszę, że jest pewnie równie smaczna choć zdecydowanie bardziej energetyczna;-) Przepis pochodzi ze strony receptar.sk. SKŁADNIKI: 2 - 3 jajka, 1 łyżka wody, 20 g wędzonego boczku, 4 - 5 kiełbasek wędzonych, 1 ugotowany ziemniak, sól, czerwona mielona papryka. SPOSÓB WYKONANIA: Boczek pokroić w kostkę i wytopić. Do tłuszczu dodać pokrojony w kostkę ziemniaka oraz pokrojone kiełbaski i smażyć. Jajka osolić, dodać łyżkę wody i zalać nimi masę mięsną. Smażyć omlet z obu stron. Podawać z chlebem i ogórkami. 