Będziemy dziś w większym gronie kibicować Hiszpanii w walce z Rosją. W związku z tym we wtorek przygotowaliśmy na zagrychę takie małe co nieco. Ilość octu zmniejszyliśmy do ok. 2/3 szklanki. Nam smakują: taka prosta alternatywa dla śledzi w occie. Przepis pochodzi z forum smaczny.pl, a ostatnio widziałem go też na blogu Bo życie ma smak.    SKŁADNIKI: pół kilograma mięsa mielonego, bułka, jajo, cebula, przyprawy, bułka tarta, 1 szklanka octu, 2 szklanki wody, 1 cebula, 2 liście laurowe, 3 łyżki cukru, pieprz w ziarnach, sól.    SPOSÓB WYKONANIA: Mięso przyprawić jak na mielone kotlety i uformować małe kotleciki, usmażyć. Z składników zagotować zalewę, włożyć do niej kotleciki i pogotować 3 minuty. Przełożyć do naczynia w którym będziemy podawać i zalać zalewą. Najlepsze są schłodzone. 