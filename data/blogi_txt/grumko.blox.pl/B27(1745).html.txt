Lata temu w książce z przepisami kuchni chińskiej odkryliśmy świetny przepis na tzw. fałszywe kulki z krewetek. Zajadaliśmy się nimi wielokrotnie, a smakowały nie tylko nam, bo równie często był ozdobą organizowanych u nas obiadów. Dziś polecamy Wam bardzo smaczne kulki z prawdziwych krewetek, które podawaliśmy z sosem hoisin.  Nowością dla nas były kasztany wodne, które tak właściwie to same w sobie smaku nie mają i są tylko przyjemnie chrupkie. Nie mniej w tym przepisie się sprawdziły jako spoiwo dla krewetek. Polecamy!! Przepis pochodzi ze strony Recipes.Wikia.Com.  Tajwan: Kulki z krewetek i kasztanów wodnychSKŁADNIKI: 45 dag krewetek, 4 kasztany wodne drobno posiekane, 1 jajko, 4 posiekane cebule dymki, pół łyżeczki tartego imbiru, 1 łyżeczka soli, 4 łyżeczki skrobi kukurydzianej.SPOSÓB WYKONANIA: Krewetki obrać, umyć i osuszyć. Bardzo drobno posiekać i rozetrzeć na pastę. Dodać kasztany i ponownie utrzeć na pastę. Dodać jajko, dymkę, imbir oraz sól. Wymieszać. Posypać skrobią i ponownie wymieszać. Łyżką nabierać masę i formować z niej kulki. Kulki można ugotować lub usmażyć na oleju. Podaje się je np. z sosem hoisin lub dymką. 