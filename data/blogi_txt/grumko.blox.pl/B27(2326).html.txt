Akcję kulinarną pod hasłem "Upiecz Smakowity Chleb!" czas zacząć! Nasze doświadczenie w pieczeniu pieczywa jest niewielkie, więc tym bardziej ucieszyła nas możliwość poprowadzenia akcji, która zmobilizowała nas do kolejnej próby upieczenia idealnego chleba;-) Ponieważ lubimy chleby z dodatkiem ziaren, to zdecydowaliśmy się na upieczenie chleba mocno słonecznikowego. Zgodnie z naszymi przewidywaniami wypiek nie był doskonały, bo o ile smak był całkiem niezły, to kształt chleba pozostawiał wiele do życzenia;-) Chleb słonecznikowy UWAGI: Przepis na chleb znaleźliśmy na blogu Wiosenki, a upiekliśmy go w ramach zabawy "Upiecz Smakowity Chleb!", której patronem są Zakłady Tłuszczowe "Kruszwica", producent margaryny "Smakowita".  SKŁADNIKI: 3 szklanki mąki, 1 i pół szklanki wody, 1 i 1/4 łyżeczki soli, 1/4 łyżeczki drożdży instant, 1 szklanka ziaren słonecznika. SPOSÓB WYKONANIA: Mąkę, sól, ziarna i drożdże wymieszać w dużej misce. Stopniowo dodawać wodę. Wymieszać do połączenia składników. Zostawić na noc do wyrastania. Następnego dnia wyłożyć ciasto na omączony blat, odgazować, złożyć jak kopertę i przełożyć do koszyka złączeniem do dołu. Ponownie odstawić do wyrośnięcia na około 2 godziny. Energicznym ruchem przełożyć ciasto na blachę. Piec piekarniku w nagrzanym do 220 stopni C przez około 30-40 minut. Po 15 minutach zmniejszyć temperaturę do około 190 stopni C. 