I znowu zrobiło się swojsko, no bo żeberka;-) Danie przyjemnie smakuje sezamem, imbirem i czosnkiem. Nam bardzo przypadło do gustu;-) Przepis pochodzi ze strony KoreanRecipes.Org. Korea: Żeberka z sezamem SKŁADNIKI: 1 kg wieprzowych żeberek, 2 łyżki ziaren sezamu, 2 łyżki oleju, 2 posiekane dymki, starty 4 cm kawałek imbiru, 4 posiekane ząbki czosnku, 2 łyżki drobnego cukru, 2 łyżki sake, 1 łyżka sosu sojowego, 2 łyżeczki oleju sezamowego, 1 i pół szklanki gorącej wody, 2 łyżeczki mąki kukurydzianej. SPOSÓB WYKONANIA: Żeberka podzielić na 3 cm kawałki. Uprażyć nasiona sezamu i zmiksować. Rozgrzać olej i zbrązowić na nim żeberka. Z patelni usunąć nadmiar tłuszczu. Dodać do żeberek połowę zmielonych nasion sezamowych, dymkę, imbir, cukier, czosnek, sake, sos sojowy, olej sezamowy i wodę. Wymieszać. Gotować przez godzinę pod przykryciem. Mąkę wymieszać z odrobiną zimnej wody i wlać do żeberek. Podgrzewać aż sos zgęstnieje. Posypać pozostałym ziarnami sezamu i podawać z ryżem. 