Nazwa tego dania wywodzi się od brazylijskiego miasta Maceio, a kryją się pod nią pieczone kawałki kurczaka w pysznym sosie słodko - kwaśnym. Dzięki dodatkowi mąki ziemniaczanej sos ma konsystencję niezbyt gęstego kisielu i bardzo fajnie łączy się z mięsem oraz resztą dodatków. Jest bardziej kwaśny niż słodki, więc jeśli ktoś nie przepada za zbyt ostrymi smakami to proponujemy zmniejszyć ilość octu. Przepis pochodzi z książki "Banany w rytmie samby: Kuchnia brazylijska".   Brazylia: Kurczak a la Maceio / Frango A Moda de MaceioSKŁADNIKI: 8 kawałków kurczaka (ok. 70 dag), sól, pieprz, olej, filiżanki octu winnego, filiżanka cukru, 2 łyżki mąki ziemniaczanej, łyżka musztardy, łyżka ostrego sosu (Worcester), pół puszki ananasa, papryka, 2 pomidory. SPOSÓB WYKONANIA: Posolone i popieprzone kawałki kurczaka ułożyć w naczyniu żaroodpornym, polać olejem i upiec. Gdy kurczak się piecze, przygotować sos. Wymieszać cukier, ocet, mąkę ziemniaczaną; gotować na małym ogniu, aż nabierze szklistości. Dodać musztardę, sos Worcester, sok z ananasa; dobrze wymieszać. Na kilka minut przed podaniem, dodać do sosu ananas pokrojony w kawałki, paprykę pokrojoną w paski i ćwiartki pomidorów. Zalać tym kurczaka i dopiec. 