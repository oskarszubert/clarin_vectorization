Tunezja: Ciecierzyca z botwinką na tunezyjski sposób ŹRÓDŁO: Celtnet.Org.Uk. SKŁADNIKI: 340 g porwanych na kawałki liści botwinki, 2 duże obrane ze skórki ząbki czosnku, pół łyżeczki soli morskiej, 1 łyżeczka mielonej kolendry, 1 mała suszona papryczka chili, 2 łyżki oliwy, 100 g posiekanej cebuli, 2 łyżeczki pasty pomidorowej, 150 g ugotowanej ciecierzycy, 180 ml płynu z gotowania ciecierzycy, 1 cytryna pokrojona na kawałki. SPOSÓB WYKONANIA: Liście botwinki gotować na parze do miękkości czyli przez ok 4 minuty. Dokładnie osuszyć z wody. Zmiksować na pastę czosnek, sól, kolendrę oraz chili. Rozgrzać oliwę i smażyć cebulę przez 8 minut. Dodać pastę pomidorową oraz pastę czosnkową. Chwilę przesmażyć razem. Dodać ciecierzycę oraz płyn z gotowania. Zagotować i dusić na małym ogniu przez 10 minut. Zdjąć z ognia. Dodać botwinkę. Podać z chlebem lub kuskusem. 