SKŁADNIKI: 1 kg żeberek wieprzowych, 2 średnie cebule, 3 łyżki smalcu, 3 dojrzałe pomidory, 80 dag niedużych ziemniaków, 400 ml rosołu (może być z kostki), 2 ząbki czosnku, 1 świeża papryka, 2 łyżeczki słodkiej papryki w proszku, sól, pieprz i szczypta kminku.   SPOSÓB WYKONANIA: Żeberka umyć, osuszyć i pokroić na porcje. Natrzeć solą i pieprzem. W dużym rondlu rozgrzać smalec. Obsmażyć na nim żeberka z obu stron na złoto-brązowy kolor. Mięso wyjąć i przełożyć w ciepłe miejsce. Na pozostałym po smażeniu tłuszczu, zrumienić obraną i pokrojoną w kostkę cebulę i przeciśnięty przez praskę czosnek. Doprawić sproszkowaną papryką i kminkiem. (ilość podana w składnikach). Dołożyć wcześniej podsmażone żeberka. Podlać rosołem. Dusić na wolnym ogniu ok. 20 min. Pomidory sparzyć i obrać ze skórki. Miąższ pokroić w cząstki. Paprykę pozbawić gniazda nasiennego i pokroić w paseczki. Ziemniaki obrać i każdego przekroić na cztery części. Tak przygotowane warzywa dodać do duszących się żeberek. Dusić dalej do miękkości mięsa i ziemniaków. 