Jak widzicie robimy sobie tygodniową przerwę w naszej wędrówce kulinarnej. W środę Irena ma urodziny, więc w najbliższym czasie czekają nas dwie imprezy i technicznie nie dalibyśmy rady dodatkowo przygotowywać dań z kuchni wybranego europejskiego kraju. Poza tym chcielibyśmy w czasie tego tygodnia zjeść kilka rzeczy, które chodziły za nami od jakiego czasu - jak choćby prezentowany poniżej hamburger. Do jego przygotowania użyliśmy choriozo, które przyrządziliśmy domowym sposobem, a usmażone mięso z dodatkami wkładaliśmy nie do bułeczek cebulowych, ale zwykłych hamburgerowych. Smakowało superancko!! Przepis pochodzi ze strony My recipes.    SKŁADNIKI: Sos: 1/3 szklanki majonezu z niską zawartością tłuszczu, 1/4 szklanki posiekanej świeżej kolendry, 2 łyżki soku z limonki, 1/4 łyżeczka soli, połówka awokado. Burgery: 20 - 25 dag hiszpańskiej kiełbasy chorizo, 1 łyżeczki soli, 5 tortilli kukurydzianych, ok. 70 dag mięsa z piersi kurczaka, 1 posiekana papryczka jalapeno bez pestek, tłuszcz do smażenia, 8 podpieczonych bułeczek cebulowych, 8 plasterków pomidora.    SPOSÓB WYKONANIA: Dokładnie wymieszać składniki sosu majonezowego i odstawić. Kiełbasę obrać ze skórki i wraz z solą, tortillami, kurczakiem i papryczką zmiksować. Z otrzymanej masy uformować 8 burgerów, które smażyć po 7 minut z każdej strony. Bułki przekroić na połowę. Każdą z połówek posmarować przygotowanym majonezem. Ułożyć po plasterku pomidora, położyć burgera i przykryć druga połówką. 