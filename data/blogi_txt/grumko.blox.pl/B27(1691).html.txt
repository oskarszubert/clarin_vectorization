Była już herbata z kardamonem, więc do pary proponujemy Wam dziś kawę z dodatkiem tej przyprawy. Drugim niezwykle ważnym składnikiem jest woda różana, która podobnie jak kardamon nadaje kawie bardzo fajny aromat i posmak. Irena swoją kawę słodziła, a ja tylko zabieliłem ją mlekiem. Polecamy!! Przepis pochodzi ze strony Food.Com. Do kawy podaliśmy irańską mieszankę orzechową. Bahrajn: Kawa z kardamonem SKŁADNIKI: 4 szklanki wody (900 ml - 1l), 3 łyżki mielonej kawy, 1 łyżeczka mielonego kardamonu, pół łyżeczki szafranu, 2 łyżki wody różanej. SPOSÓB WYKONANIA: Zagotować wodę. Dodać kawę, kardamon i szafran. Gotować przez 3 minuty. Przecedzić do dzbanka. Ponownie zagotować i zdjąć z ognia. Dodać wodę różaną. Podawać w filiżankach z daktylami, mieszanką orzechów lub ciastkami. 