Po wczorajszych naleśnikach z mango, dziś zapraszamy na sernik o smaku tego owocu;-) Zaczniemy od pochwalenia ciasteczkowego spodu, który naszym zdaniem jest jednym z najpyszniejszych spodów jaki do tej pory jedliśmy. Słonawy i orzeszkowo - cynamonowy smak fajnie współgra z masą, w której dominuje kwaskowate i lekko ostre mango. Po prostu pycha;-) Przepis pochodzi ze strony recipeisland.com. Jamajka: Sernik z mango SKŁADNIKI: SPÓD: 1 szklanka pokruszonych ciasteczek, 2 łyżki brązowego cukru, 1 łyżeczka cynamonu, pół szklanki rozpuszczonego masła, pół łyżeczki soli, 1/4 szklanki posiekanych orzeszków ziemnych. MASA SEROWA: 2 i pół szklanki puree z mango, 1 szklanka cukru, 2 szklanki kwaśnej śmietany, 2 łyżeczki ekstraktu z wanilii, 3 jajka, 75 dag kremowego serka, starta skórka z połówki pomarańczy .SPOSÓB WYKONANIA: Wymieszać składniki spodu i wyłożyć nim wysmarowaną tłuszczem blaszkę. Wymieszać śmietanę, serek, jajka, sól i wanilię, skórkę z pomarańczy i mango. Wyłożyć na ciasteczkowy spód piec w wodnej kąpieli przez 2 i pół godziny w temperaturze 175 stopni. Zwiększyć temperaturę do 200 stopni i piec jeszcze przez 20 minut. Schłodzić w lodówce. 