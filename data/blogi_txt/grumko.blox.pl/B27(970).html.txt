Skoro w terminologii kulinarnej funkcjonuje pojęcie gołąbków dla leniwych to przez analogię taką zapiekankę można spokojnie nazwać pierogami dla zgnuśniałych;-)  Nam bardzo smakował, a przepis pochodzi ze strony ragenet.com.    SKŁADNIKI: 12 płatów makaronu lasagne, 1/3 szklanki oliwy, 5 cebul drobno posiekanych, 1 łyżeczka pieprzu, półtorej szklanki startego sera cheddar, 6 szklanek przeciśniętych przez praskę ziemniaków, czosnek w proszku. SPOSÓB WYKONANIA: Rozgrzać piekarnik do temperatury 160 stopni. Ugotować makaron zgodnie z instrukcją na opakowaniu, osączyć i ostudzić. Rozgrzać olej i usmażyć na nim cebulę. Odłożyć pół szklanki. Ziemniaki wymieszać z cebulą, pieprzem, czosnkiem w proszku oraz serem. Naczynie do zapiekania wysmarować tłuszczem. Wyłożyć 3 plastry makaronu a na nim 1/3 masy ziemniaczanej. Układać kolejne warstwy tak aby na górze znajdowały się plastry makaronu. Posypać odłożoną cebulą. Przykryć folią i piec 40 minut. 