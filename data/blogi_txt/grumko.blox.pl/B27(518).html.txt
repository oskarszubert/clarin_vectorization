Jakiś czas temu Notme na swoim blogu podała kilka wariantów przygotowania i podania koktajlu z arbuza. Nam do gustu przypadła wersja najbardziej "rozbudowana" czyli ta z dodatkiem lodów;-) Wyszedł z tego w sumie deser bo całość konsumowaliśmy przy pomocy łyżeczki. Ubywające składniki uzupełnialiśmy w pucharkach na bieżąco, ale jak to zwykle bywa w którymś momencie się skończyły, pozostawiając nam w pamięci bardzo miłe wspomnienie wczorajszego popołudnia;-) SKŁADNIKI: 300 - 350g arbuza, 1,5 szklanki jogurtu naturalnego (odtłuszczonego), lody waniliowe, śmietankowe lub inne (1 gałka na jedną szklankę koktajlu), cukier waniliowy.    SPOSÓB WYKONANIA: Arbuza pokroić w paski i usunąć z nich pestki. Klika pasków pokroić na kwadraty i kilka na trójkąty (do ozdobienia) Zmiksować arbuza z jogurtem i cukrem waniliowym (można dodać zwykły cukier, jeśli mało słodkie) i schłodzić 2 godziny. Przed podaniem do każdej szklanki dodać kulkę lodów, potem pokrojonego arbuza w kostki i wszystko to zalać zimnym koktajlem. 