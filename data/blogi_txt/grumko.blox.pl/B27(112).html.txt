SKŁADNIKI: 4 udka z kurczaka, 40 g pszennej mąki z pełnego ziarna, 40 g masła, 80 g cebuli, 400 g marchewki, 400 g bulw kopru włoskiego, 800 g ziemniaków, 120 g wytrawnego białego wina, 400 ml bulionu, 60 g kwaśnej śmietany, tymianek, 160 g zielonej sałaty, 120 g rzodkiewek, 20 g oleju, sól, pieprz, trochę octu, papryka w proszku.   SPOSÓB WYKONANIA: Zmieszać paprykę, sól i mąkę. Mięso wymyć pod gorącą wodą, nieco osuszyć, obtoczyć w mące i dusić na maśle. Cebulę, marchewkę, ziemniaki obrać i pokroić w kosteczkę. Bulwy kopru umyć, wyczyścić i pokroić w paseczki. Po dziesięciu minutach od momentu wrzucenia mięsa dodać do niego jarzyny i dusić dalej razem. Dolać wina, bulionu i dusić jeszcze przez około 40 minut Następnie dolać śmietanę, doprawić pieprzem, papryką i tymiankiem. Sałatę umyć, rzodkiewkę umyć, wyczyścić i pokroić w plasterki. Zrobić zaprawę z oleju, octu, soli oraz pieprzu i połączyć ją z sałatą oraz rzodkiewkami. 