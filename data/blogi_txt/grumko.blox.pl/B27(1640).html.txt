Tydzień temu proponowaliśmy Wam quesadillas z grzybami. Dziś zachęcamy do wypróbowania wersji na słodko z jabłkami i syropem klonowym, ale również z dodatkiem wędzonego boczku. Tych, których to połączenie nieco dziwi zapewniamy, że ta mieszanka smaków naprawdę się sprawdza i uważamy, że to jedne z najsmaczniejszych quesadillas jakie mieliśmy przyjemność do tej pory zjeść. Przepis pochodzi ze strony My Colombian Recipes. Kolumbia: Quesadillas z bekonem i jabłkiemSKŁADNIKI: 8 pszennych tortilli, 1 obrane jabłko pokrojone na plasterki, pół łyżeczki cynamonu, 4 plastry gotowanego bekonu pokrojone na mniejsze kawałki - u nas wędzony boczek, półtorej szklanki tartego sera, syrop klonowy.SPOSÓB WYKONANIA: Na blacie ułożyć 4 tortille. Każdy placek posypać warstwą sera. Na serze ułożyć plasterki jabłka, posypać cynamonem. Na jabłkach ułożyć plasterki bekonu. Nakryć pozostałymi tortillami. Patelnię przesmarować tłuszczem i smażyć po 2 minuty z każdej strony. Podawać na ciepło z syropem klonowym. 