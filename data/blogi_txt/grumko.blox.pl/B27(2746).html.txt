Hiszpania: Hiszpańskie kulki z mięsa mielonego/ Albondigas ŻRÓDŁO: „Cooking Spanish” Wydawnictwa Whitecup Przepis inspirowany naszym pobytem na Majorce w październiku 2013. Obszerną relację z tego wyjazdu znajdziecie po kliknięciu TUTAJ. SKŁADNIKI: po 175 g mielonego mięsa wieprzowego i cielęcego, 3 rozgniecione ząbki czosnku, 35 g bułki tartej, po 1 łyżeczce mielonych: kolendry, gałki muszkatołowej i kuminu, szczypta mielonego cynamonu, 1 jajko, 2 łyżki oliwy z oliwek. Ostry sos pomidorowy: 1 łyżka oliwy z oliwek, 1 posiekana cebula, 1 rozgnieciony ząbek czosnku, 125 ml wytrawnego białego wina, 1 puszka (400 g) krojonych pomidorów, 1 łyżka pasty pomidorowej, 125 ml bulionu z kurczaka, pół łyżeczki pieprzu cayenne, 80 g zielonego groszku. SPOSÓB WYKONANIA: W misce wymieszać mięso, czosnek, bułkę tartą, przyprawy, jajko, nieco soli i pieprzu. Dokładnie wymieszać na gładką masę, następnie wstawić na pół godziny do lodówki. Nabierać łyżką porcje mięsa i rolować w kulki. Na patelni rozgrzać oliwę i obsmażyć na niej kulki mięsne partiami, każdą partię po zdjęciu z patelni osuszyć z nadmiaru tłuszczu na papierowym ręczniku. Przygotować ostry sos pomidorowy: na patelni, na średnim ogniu rozgrzać oliwę i podsmażać na niej cebulę przez 3 minuty. Dodać czosnek i smażyć jeszcze minutę. Dodać pomidory, pastę i bulion i gotować przez 10 minut. Dodać pieprz cayenne, groszek i kulki mięsne i gotować na małym ogniu przez 5-10 minut, do zgęstnienia sosu. Podawać gorące. 