Bardzo fajny wypiek. Łatwo się go robi, a i smakuje ciekawie. Polecamy! Przepis pochodzi ze strony Joy of baking. SKŁADNIKI: pół szklanki (113g) niesolonego masła, 3/4 szklanki (150g) drobnego cukru, 3 duże jajka, 1 łyżeczka ekstraktu z wanilii, 2 szklanki (260g) mąki, pół łyżeczki proszku do pieczenia, pół łyżeczki sody, 1/4 łyżeczki soli, 1 łyżeczka cynamonu, pół szklanki kwaśnej śmietany lub jogurtu, pół szklanki (55g) podpieczonych i posiekanych orzechów włoskich lub pecan, półtorej szklanki (195g) posiekanych truskawek.SPOSÓB WYKONANIA: Nagrzać piekarnik do temperatury 180 stopni. Foremkę natłuścić i wysypać mąką. Zmiksować masło z cukrem. Dodawać pojedynczo jajka. Dodać ekstrakt z wanilii. Przesiać mąkę z proszkiem, sodą i cynamonem. Stopniowo wymieszać z masą maślaną. Dodać kwaśną śmietanę. Na koniec wmieszać delikatnie truskawki i orzechy. Przełożyć do foremki i piec przez ok. godzinę do zezłocenia. Podawać na ciepło lub w temperaturze pokojowej. Chlebek można zamrozić. 