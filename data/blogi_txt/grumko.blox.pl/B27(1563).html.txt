Pozole to bardzo smaczna meksykańska zupa, którą przygotowuje się mięsa wieprzowego lub drobiowego oraz z ziaren specjalnej odmiany kukurydzy, zwanej cacahuazintle. Cechą charakterystyczną tej kukurydzy jest to, że jej ziarna są uprzednio gotowane przez kilka godzin w słabym roztworze wapna, co sprawia, że ziarna tracą włóknista otoczkę, uwalniając składniki odżywcze. Pozole często przygotowuje się z okazji meksykańskiego Święta Niepodległości, które przypada w dniu 16 września. Istnieje wiele odmian regionalnych tej zupy, a dodatkowe składniki najczęściej podawane są osobno i każdy dobiera je sobie według indywidualnych upodobań. Przepis pochodzi z książki Marleny Spieler "What's Cooking: Mexican".   Meksyk: PozoleSKŁADNIKI: 450 g chudej wieprzowiny, pół małego kurczaka, 1 kostka drobiowa, 1 główka czosnku podzielona na nieobrane ząbki czosnku, 1 posiekana cebula, 2 liście laurowe, 450 g hominy lub ciecierzycy, 1/4 - 1/2 łyżeczki mielonego kuminu, sól, pieprz. Do podania: pół drobno poszatkowanej kapusty, usmażona skórka wieprzowa - pominęliśmy, chipsy tortilla, cząstki limonki, suszone liście oregano.SPOSÓB WYKONANIA: Do garnka włożyć wieprzowinę i kurczaka. Zagotować i odszumować. Dodać kostkę bulionową, czosnek, cebulę i liście laurowe. Gotować na średnim ogniu pod przykryciem do miękkości mięsa. Wyjąć mięso, a po ostudzeniu pokroić mięso na mniejsze kawałki. Zebrać tłuszcz. Wyłowić liście laurowe i czosnek. Do wywaru dodać hominę, posypać kuminem, ponownie zagotować. Doprawić do smaku solą i pieprzem. Na talerzu ułożyć kawałki mięsa. Przykryć kapustą. Ułożyć smażoną skórę wieprzową, oregano i chili. Zalać gorącą zupą. Podawać z chipsami tortilla i limonką. 