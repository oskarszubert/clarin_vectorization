Madagaskar: Kurczak z przyprawami / Poulet aux EpicesŹRÓDŁO: Celtnet.Org.Uk. SKŁADNIKI: 4 nóżki z kurczaka, 2 łyżki oleju, 2 posiekane cebule, 5 posiekanych ząbków czosnku, 1 łyżeczka świeżo startego imbiru, 1 łyżeczka mielonej kurkumy, 1 łyżeczka mielonego kuminu, 1 łyżeczka pokruszonych ziaren kolendry, 800 ml jogurtu, 500 g posiekanych pomidorów, 1 pęczek posiekanej kolendry, sok z 2 limonek, sól i czarny pieprz do smaku.  SPOSÓB WYKONANIA: Na oleju obsmażyć nóżki z kurczaka. Wyjąć, a na pozostałym tłuszczu smażyć cebulę i czosnek przez 4 minuty. Dodać przyprawy. Podlać 50 ml wody i chwilę razem dusić. Dodać jogurt, posiekane pomidory i połowę posiekanej kolendry. Zmniejszyć ogień, dodać kurczaka i 200 ml gorącej wody. Przykryć i gotować do miękkości kurczaka - ok. 20 minut. Przed podaniem doprawić solą, pieprzem oraz sokiem z limonki. Posypać resztą kolendry i podawać z ryżem. 