W czasie przeglądania litewskich przepisów moją uwagę przykuły pojawiające się kilka razy ziarna konopi. Do tej pory kojarzyły nam się one przede wszystkim z karmą dla ptaków i między innymi dlatego postanowiliśmy sprawdzić jak smakują ludziom;-) W smaku przypominają ziarna słonecznika tyle, że zawierają w sobie lekką nutkę goryczki. Generalnie w połączeniu ze smażoną cebulką i śledziami bardzo nam smakowały i gdyby nie to, że czasu mamy mało to chętnie byśmy pokazali Wam jeszcze inne dania przygotowane z ziarnami konopi. Przepis na "Silkė su spirgyne" pochodzi ze strony Lithuanian Traditional Foods.   SKŁADNIKI: 8 filetów śledziowych, 3 cebule pokrojone w plasterki, 1 szklanka ziaren konopi, 2 łyżki oleju, sól do smaku.SPOSÓB WYKONANIA: Śledzie pokroić na kawałki i wyłożyć na półmisek. Dwie cebule usmażyć na oleju, doprawić pieprzem. Ostudzić i wyłożyć na śledzie. Smażyć pozostałą cebulę z ziarnami konopi do momentu aż będą chrupiące. Ostudzić i zmiksować. Proszkiem posypać śledzie. Podawać z chlebem lub ziemniakami ugotowanymi w mundurkach. 