Po zapiekance z parówek na ostro i zapiekance Yankee Noodle Dandy polecamy wam bardzo smaczną rybę zapieczoną z orzechami i beszamelem. Przepis pochodzi z książki Miry Michałowskiej "Nie tylko o hamburgerze - kuchnia amerykańska".  Stany Zjednoczone: Ryba zapiekana z orzechami SKŁADNIKI: 1 szklanka cienkich kawałków ugotowanej ryby, 1 szklanka białego sosu, 1 szklanka drobno posiekanych orzechów, 2 jajka na twardo bardzo drobno posiekane, tarta bułka, masło.SPOSÓB WYKONANIA: Rybę połączyć z białym sosem, orzechami i posiekanymi jajkami. Wymieszać i przełożyć do wysmarowanego tłuszczem naczynia żaroodpornego. Posypać tartą bułką i położyć kilka wiórków masła. Zapiekać w temperaturze 160 stopni przez 25 minut. 