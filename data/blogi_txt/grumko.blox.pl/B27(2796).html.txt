Zanim zamkniemy naszą kuchnię i wyjedziemy na urlop mamy dla Was jeszcze zaproszenie do wzięcia udziału w czwartej edycji zabawy "Gotujemy po polsku!", która odbędzie się w dniach od 11 do 17 listopada br. Podobnie jak w latach ubiegłych patronat nad naszą akcją objął agregator blogów kulinarnych zPierwszegoTloczenia.pl, a producent Oleju Kujawskiego po raz kolejny ufundował bardzo atrakcyjne upominki dla blogerów biorących udział w zabawie. W tym roku jest to szybkowar Econtrol 4,5l marki SILIT, który mają szansę otrzymać Ci blogerzy, którzy w ramach akcji przygotują co najmniej 3 potrawy o polskim rodowodzie. Do rozdania mamy kilkadziesiąt szybkowarów, tak więc w przypadku dużej ilości zgłoszeń wybierać będziemy najciekawsze wpisy. Jeśli macie ochotę wziąć udział w akcji, to przygotowane przez Was dania opublikujcie na Waszych blogach pomiędzy 11 a 17 listopada br. Każdy wpis - oprócz przepisu i zdjęcia - opatrzcie logiem zabawy, a w jego treści wstawcie linka kierującego Waszych czytelników do serwisu zPierwszegoTloczenia.pl. Przykładowe przekierowanie może wyglądać tak: "W ramach akcji Gotujemy po polsku!, której patronem jest serwis zPierwszegoTłoczenia.pl przygotowałam..."Ponieważ akcja będzie ogłoszona również na Mikserze Kulinarnym (http://zmiksowani.pl), to Wasze propozycje możecie dopisywać na stronach tegoż serwisu.Prosimy jednak - i będzie to dla nas podstawowe źródło przygotowania podsumowania - o przesłanie na nasz adres: sblister@interia.pl zbiorczego zestawienia, które powinno zawierać informacje kto (pełna nazwa bloga oraz adres strony głównej bloga) i co przygotował wraz z linkami do przepisów. Na Wasze maile czekamy do piątku 18 listopada włącznie.W celu przyspieszenia rozsyłki upominków prosimy również o podanie w zgłoszeniu danych adresowych oraz kontaktowego numeru telefonu. Dla przypomnienia, a może i również inspiracji podajemy linki do podsumowań poprzednich edycji: "Gotujemy po polsku!" - edycja I, "Gotujemy po polsku!" - edycja II, "Gotujemy po polsku!" - edycja IIITym optymistycznym akcentem żegnamy się;-) Planujemy być z Wami w kontakcie, ale gdyby jednak coś poszło nie tak, to spotkamy się w tym miejscu dopiero pod koniec przyszłego tygodnia. Pozdrawiamy;-)Irena i Andrzej  Poniżej podajemy kod banera i z góry dziękujemy za informowanie o naszej zabawie na Waszych blogach! A href="http://grumko.blox.pl/2011/10/Gotujemy-po- polsku-edycja-IV.html"IMG alt="Gotujemy po polsku!" src="http://grumko.blox.pl/resource/gotujemy.vol.4.jpg" border=1 align=middle name=AGMOID0/A 