Nadal poszukujemy Iwony Wieczorek, która zaginęła 17.07.2010 r. Minęły już ponad 2 lata, lecz niestety w dalszym ciągu nie wiemy, co się z nią stało.      "Tuż przed świętami policjanci prowadzący sprawę po raz kolejny  rozmawiali z matką Iwony. Interesowało ich, czy - zanim córka zaginęła -  były jakieś problemy z tzw. haraczownikami. (...) W grudniu policjanci rozmawiali z radiestetą zamieszkałym w Elblągu,  który - jak twierdzi - opracował unikatową metodę ustalania miejsc,  gdzie znajdują się zarówno żywe osoby, jak i szczątki zmarłych. Z "ekspertyzy", jaką sporządził, wynika, że zwłoki Iwony zostały ukryte na  terenie ogródków działkowych. Wątek miejsca tego typu pojawiał się już  wcześniej w śledztwie. Iwona na kilka godzin przed zaginięciem bawiła w  towarzystwie znajomych na terenie ogródków działkowych w Sopocie. Pół  roku temu policja prowadziła tam szczegółowe badania. Zdaniem radiestety z Elbląga zwłoki zostały ukryte na działkach w  Gdańsku-Nowym Porcie. Chodzi o obszar, który znajduje się mniej więcej  na wysokości stadionu PGE Arena - tyle że po drugiej stronie torów kolejowych." (źródło)    Poszukiwania Iwony nadal trwają. Pobierz plakaty i rozwieś je w swojej okolicy. 