W odpowiedzi na Wasze e-maile, pojawi się na blogu cykl wpisów, omawiających procedurę zgłaszania zaginięć i przebieg poszukiwań w świetle przepisów prawa. Dziś część pierwsza, dotycząca samego przyjęcia przez Policję zawiadomienia o zaginięciu.    Zgodnie z Działem II Rozdz. 1 Zarządzenia nr 124 Komendanta Głównego Policji z dnia 04.06.2012 r. w sprawie prowadzenia przez Policję poszukiwania osoby zaginionej oraz postępowania w przypadku ujawnienia osoby o nieustalonej tożsamości lub znalezienia nieznanych zwłok oraz szczątków ludzkich przyjęcie zawiadomienia o zaginięciu osoby przebiega w następujący sposób: § 3  1. Policja podejmuje poszukiwanie osoby zaginionej niezwłocznie po otrzymaniu informacji o   zaginięciu osoby. Zawiadomienie o zaginięciu  osoby, którego wzór stanowi załącznik nr 1   do zarządzenia, przyjmuje  się od osoby uprawnionej bezpośrednio po otrzymaniu takiej informacji. W    przypadku otrzymania informacji o   zaginięciu osoby drogą  telefoniczną, mailową lub pocztową należy niezwłocznie skontaktować się  ze zgłaszającym w celu przyjęcia od niego zawiadomienia o   zaginięciu  osoby. 2.   Zawiadomienie o   zaginięciu osoby zakwalifikowanej do kategorii  III (osoby małoletnie, których zaginięcie jest samowolnym oddaleniem się w wyniku kolejnej ucieczki z domu rodzinnego, domu dziecka lub ośrodka opiekuńczego lub innej tego typu placówki; osoby pełnoletnie, które w związku z przymusowym umieszczeniem ich przez uprawniony organ w szpitalu psychiatrycznym, domu pomocy społecznej lub innej tego typu placówce samowolnie oddaliły się z placówki; osoby małoletnie zaginione w związku z tzw. "porwaniem rodzicielskim" KLIK, o ile nie zachodzą przesłanki wyłączające), którego wzór stanowi załącznik nr 2   do zarządzenia, przyjmuje się  bezpośrednio od osoby uprawnionej. W   przypadku gdy zawiadomienie od uprawnionej osoby zostało przekazane drogą telefoniczną, mailową lub  pocztową, należy sporządzić notatkę urzędową zawierającą informacje  wymienione w   załączniku nr 2. Sama notatka nie stanowi podstawy do  rejestracji osoby zakwalifikowanej do kategorii III jako zaginionej.    3.   Zawiadomienie o zaginięciu osoby w   wyniku tzw. „porwania  rodzicielskiego” przyjmuje się od rodzica zgłaszającego zaginięcie i kwalifikuje do kategorii III, w   sytuacji gdy drugi rodzic lub opiekun  prawny posiadający pełną władzę rodzicielską bez porozumienia ze  zgłaszającym rodzicem zabiera osobę małoletnią, nie informując tego  rodzica o   jej miejscu pobytu. Nie dokonuje się przyjęcia zawiadomienia  o   zaginięciu osoby w wyniku tzw. „porwania rodzicielskiego” w    przypadku gdy możliwe jest zakwalifikowanie zaginięcia osoby do  kategorii I lub II albo w   sytuacji gdy od właściwego sądu rodzinnego  i opiekuńczego wpłynął do Policji wniosek o   ustalenie miejsca pobytu osoby małoletniej.   4.   Odstępuje się od przyjęcia zawiadomienia o   zaginięciu osoby po upływie pięciu lat od daty jej zaginięcia.   5.   Zawiadomienie o   zaginięciu osoby jest obowiązany przyjąć  dyżurny jednostki Policji, do której zgłosiła się osoba uprawniona, lub  wyznaczony przez niego policjant tej jednostki.     6.   Każdy pełniący służbę policjant, inny niż wymieniony w   ust. 5, do którego zgłosi się osoba uprawniona, jest obowiązany:     1)   przyjąć od osoby uprawnionej zawiadomienie o   zaginięciu osoby;     2) niezwłocznie przekazać zawiadomienie o   zaginięciu osoby do dyżurnego najbliższej jednostki Policji oraz podjąć określone przez  niego czynności w   niezbędnym zakresie;     3) sporządzić notatkę służbową z   wykonanych czynności i przekazać ją dyżurnemu jednostki Policji, o   którym mowa w pkt 2.     7.   Jeżeli z   treści przyjętego zawiadomienia o zaginięciu  osoby wynika, iż istnieje realna możliwość szybkiego odnalezienia osoby  zaginionej, a   zwłaszcza małoletniej lub wymagającej opieki albo gdy  zachodzi obawa bezpośredniego zagrożenia życia, zdrowia lub wolności tej  osoby - dyżurny jednostki Policji, o   którym mowa w   ust. 5   lub w    ust. 6 pkt 2, zarządza i   nadzoruje w   niezbędnym zakresie przebieg czynności poszukiwawczych zmierzających do odnalezienia osoby. § 4 1.   Przyjmując zawiadomienie o   zaginięciu osoby należy ustalić w   szczególności:    1)   pełne dane personalne osoby zaginionej;    2)   cechy wyglądu zewnętrznego z uwzględnieniem znaków szczególnych;     3)   opis ubioru z uwzględnieniem znaków lub cech szczególnych poszczególnych elementów;     4)   oznaczenie grupy krwi;     5)   opis przedmiotów posiadanych w   czasie zaginięcia, w   tym numer telefonu komórkowego osoby zaginionej;     6)   miejsce i okoliczności zaginięcia;     7)   informacje o   stanie zdrowia osoby zaginionej, w   tym dane  dotyczące upośledzeń fizycznych oraz psychicznych, nałogach oraz  charakter nawyków i skłonności z   uwzględnieniem prób samobójczych  oraz innych zagrożeń dla bezpieczeństwa własnego i   innych osób;     8) rodzaj, czas trwania i   skutki poprzednich oddaleń z   miejsca pobytu;     9)   prawdopodobną przyczynę zaginięcia, w kontekście sytuacji  rodzinnej, zawodowej, konfliktów, wypowiedzi, pozostawionych listów;    10)   adresy osób i instytucji, do których mogła udać się osoba zaginiona;     11) rodzaj i   zakres czynności poszukiwawczych podjętych dotychczas przez rodzinę, znajomych lub podmioty pozapolicyjne;     12) informacje dotyczące opiekuna prawnego osoby zaginionej, w szczególności dane kontaktowe;     13)   jeżeli to możliwe informacje dotyczące osoby uprawnionej do  odbioru osoby zaginionej w   przypadku wystąpienia takiej konieczności; 14)   nazwy kont internetowych portali społecznościowych, do których osoba zaginiona należała.     2.   Do zawiadomienia o zaginięciu osoby, w   miarę możliwości,  dołącza się aktualną fotografię osoby zaginionej, przekazaną przez  zawiadamiającego o   zaginięciu.     3.   Jeżeli treść złożonego zawiadomienia o zaginięciu osoby  uzasadnia podejrzenie popełnienia przestępstwa, podejmuje się czynności  określone w   przepisach postępowania karnego, niezależnie od innych  przedsięwzięć określonych w   zarządzeniu.     4.   Przyjmujący zawiadomienie o   zaginięciu osoby jest  obowiązany do niezwłocznego sprawdzenia osoby w   odpowiednich  aplikacjach dostępowych Krajowego Systemu Informacyjnego Policji (KSIP)  dostępnych przez System Poszukiwaczy Policji (SPP), przy czym ustalenie, że osoba zaginiona jest zarejestrowana w   tej ewidencji jako zaginiona  na terenie innej jednostki Policji powoduje odstąpienie od przyjęcia  takiego zawiadomienia.     5. Czynności policjanta, o   których mowa w   ust. 4, ograniczają się do sporządzenia notatki zawierającej informacje przekazane przez osobę zgłaszającą, którą następnie należy przesłać do  jednostki Policji, która dokonała wcześniejszej rejestracji tej osoby  jako zaginionej.     6.   Ustalenie, że osoba zaginiona jest poszukiwana w   związku z    prowadzonym postępowaniem karnym nie jest podstawą do odstąpienia od przyjęcia zawiadomienia o   zaginięciu osoby.     7.   Jeżeli z treści przyjętego zawiadomienia o   zaginięciu  osoby wynika, że zaginięcie ma związek z   katastrofą statku  powietrznego lub wodnego, albo z   innym szczególnym zdarzeniem o    charakterze klęski żywiołowej, czynności poszukiwawcze i    identyfikacyjne są prowadzone w   zakresie określonym przez kierownika  grupy operacyjno-procesowej, powołanej w   związku z   zaistnieniem tego  zdarzenia.     8.   Jeżeli z   treści przyjętego zawiadomienia o   zaginięciu  osoby lub dokonanych sprawdzeń wynika, że jest to kolejne zgłoszenie  zaginięcia osoby pełnoletniej i   nieubezwłasnowolnionej, po tym jak  osoba ta będąc uprzednio zaginioną nie wyraziła zgody na ujawnienie osobie uprawnionej swojego aktualnego miejsca pobytu, składając pisemne  oświadczenie, albo też miejsce pobytu osoby jest znane zgłaszającemu, a    przekazane informacje nie wskazują na nowe okoliczności uzasadniające  podejrzenie popełnienia przestępstwa przeciwko życiu, zdrowiu lub  wolności osoby zaginionej albo jej zaginięcia, podejmuje się jedynie  czynności sprawdzające w niezbędnym zakresie, które dokumentuje się w    formie notatki służbowej bez rejestrowania osoby jako zaginionej w    ewidencji policyjnej.     9.   Przyjmujący zawiadomienie o   zaginięciu osoby powinien  poinformować osobę zawiadamiającą o najbliższym znanym punkcie lub  kontakcie do organizacji udzielającej pomocy prawnej lub psychologicznej  rodzinom osób zaginionych, a   w przypadku zaginięcia osoby małoletniej  o całodobowej bezpłatnej linii 116   000.   § 5    1.   Dyżurny jednostki Policji lub wyznaczony przez niego policjant niezwłocznie po przyjęciu zawiadomienia o   zaginięciu osoby rejestruje  to zawiadomienie oraz osobę zaginioną w   ewidencji policyjnej oraz  sporządza notatkę urzędową zawierającą dodatkowe ustalenia i    informacje uzyskane w   trakcie przyjęcia zawiadomienia o   zaginięciu  osoby.     2.   Dyżurny jednostki Policji rejestrującej osobę zaginioną w    ewidencji policyjnej, w   przypadku zakwalifikowania tej osoby do I kategorii (osoba, która nagle opuściła ostatnie miejsce pobytu w okolicznościach uzasadniających podejrzenie popełnienia na jej szkodę przestępstwa przeciwko życiu, zdrowiu lub wolności lub uzasadniających podejrzenie zagrożenia dla jej życia, zdrowia lub wolności), notatkę urzędową, o   której mowa w   ust. 1, niezwłocznie  przesyła do komórki właściwej do prowadzenia poszukiwań i    identyfikacji osób w   Biurze Kryminalnym Komendy Głównej Policji oraz  komendy wojewódzkiej Policji i komendy powiatowej/miejskiej Policji  właściwych ze względu na miejsce zamieszkania osoby zaginionej.   § 6Rejestracja osoby zaginionej w   ewidencji policyjnej jest automatycznie replikowana do Systemu Informacyjnego Schengen (SIS).  § 7Kategorię osoby zaginionej określa policjant sporządzający zawiadomienie  o   zaginięciu osoby, po dokonaniu analizy i oceny podanych w   nim  faktów i   okoliczności, przy czym wątpliwości w   tym zakresie  rozstrzyga kierownik jednostki Policji, w   której przyjęto  zawiadomienie o   zaginięciu osoby. - szerzej o tych kategoriach napiszę w innym poście  § 8Osobie uprawnionej składającej zawiadomienie o   zaginięciu osoby wydaje  się potwierdzenie przyjęcia zawiadomienia o zaginięciu osoby,  sporządzone według wzoru stanowiącego załącznik nr 3   do zarządzenia. (źródło). 