Zgodnie z Działem II Rozdz. 4 Zarządzenia nr 124 Komendanta Głównego Policji z dnia 04.06.2012 r. w sprawie prowadzenia przez  Policję poszukiwania osoby zaginionej oraz postępowania w przypadku  ujawnienia osoby o nieustalonej tożsamości lub znalezienia nieznanych  zwłok oraz szczątków ludzkich dokumentowanie czynności poszukiwawczych zależy od kategorii osoby zaginionej.     Formą gromadzenia dokumentów z wykonywanych czynności poszukiwawczych jest teczka poszukiwania. Prowadzenie teczki poszukiwania osoby zaginionej przez wyznaczonego  policjanta jest obowiązkowe jedynie w   przypadku zakwalifikowania osoby  zaginionej do kategorii I   lub kategorii II.   Teczkę poszukiwania zakłada się po dokonaniu rejestracji osoby zaginionej w   ewidencji policyjnej. Dokumentację z   wykonywanych czynności poszukiwawczych przez jednostkę  Policji w   sprawach poszukiwania osób zaginionych zakwalifikowanych do  kategorii III, włącza się do jednej zbiorczej teczki czynności  poszukiwawczych, prowadzonych w komórkach organizacyjnych jednostek  Policji wykonujących te czynności.     Jeżeli poszukiwania osoby zaginionej zakwalifikowanej do kategorii II  nie zostały zakończone w ciągu roku od dnia wszczęcia poszukiwań oraz  po upływie każdego kolejnego roku, policjant prowadzący poszukiwanie  sporządza szczegółową analizę i   ocenę wykonanych w   sprawie czynności poszukiwawczych wraz z   wnioskami i   planem dalszego prowadzenia  poszukiwań.(źródło) 