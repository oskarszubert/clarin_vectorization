O zaginięciu Kamila pisałam tutaj.         Niestety nadal nie wiemy, co się z nim dzieje i gdzie obecnie przebywa. Znamy jednak coraz więcej okoliczności, w jakich zaginął. Początkowo pojawiały się w mediach informacje, że Kamil był widziany, jak wyszedł z klubu z dwoma lub trzema nieznanymi mężczyznami. Policja w jednym z wywiadów powiedziała jednak, że informacje te nie były prawdziwe. Kamil wyszedł z lokalu sam.   "godz. 2.37 - Kamil idzie kładką przez tory kolejowe na dworcu Szczecin Główny. Nie schodzi na perony  2.39 - schodzi z kładki. Idzie ulicą Kolumba w kierunku Pomorzan. 3.03 - dochodzi do autokomisów przy ul. Kolumba. Potem zawraca. 3.06 - jest na wysokości dworca PKP. I znów zawraca.  3.07 do 3.19 - stoi na przystanku autobusowym przy dworcu. Potem  przechodzi przez ulicę. Krąży wokół budynków szczecińskiego Centrum Przedsiębiorczości. 3.49 - idzie w kierunku Pomorzan 3.52 - przechodzi na drugą stronę ulicy i zawraca. 4.09 - idzie na przystanek autobusowy przy dworcu 4.12 - przechodzi znów w kierunku Centrum Przedsiębiorczości 4.29 - wraca na przystanek autobusowy   Ta, z pozoru dziwna wędrówka, ma prawdopodobnie związek z poszukiwaniem telefonu komórkowego, który zgubił w tej okolicy.  4.36 - idzie na parking przy Odrze, obok Centrum Przedsiębiorczości. Tu  ślad się urywa. Nie wiadomo, czy Kamil dochodzi bliżej Odry i próbuje  np. wejść na pobliski mostek" (źródło). 