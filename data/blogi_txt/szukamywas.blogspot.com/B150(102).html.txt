Jak zapewne zauważyliście, nasz blog bierze udział w konkursie Blog Roku 2012 (szczegóły).        Od dziś, od godziny 15.00, ruszyło głosowanie sms. W jego efekcie, do kolejnego etapu konkursu przejdą blogi, które otrzymają największą liczbę głosów. Z danego numeru telefonu można wysłać tylko jeden sms. Jeśli popieracie nasze działania i chcecie nam pomóc przejść do kolejnego etapu, możecie wysłać sms o treści K00034 na numer 7122 (0 oznaczają cyfry zero, w treści smsa nie można wstawiać spacji). Całkowity koszt takiego smsa to 1,23 zł brutto (z VAT). Pieniądze zgromadzone z tych smsów, mają zostać przekazane przez organizatorów na cele charytatywne, tj. integracyjno- rehabilitacyjne obozy dla dzieci z ubogich rodzin i dzieci niepełnosprawnych. Głosować można do dnia 31.01.2013 r.    Każdy sms zwiększa szanse na to, że dowie się o nas więcej osób, a co za tym idzie zwiększą się szanse na odnalezienie kolejnych zaginionych. Im więcej osób tu zajrzy, tym większe prawdopodobieństwo, że ktoś rozpozna osobę zaginioną i pomoże jej wrócić do domu. Pamiętajcie, aby nie być obojętnym na zaginięcia osób, bo taka tragedia może dotknąć każdego z nas. W imieniu całego zespołu szukamywas dziękuję za każdy oddany na nas głos! 