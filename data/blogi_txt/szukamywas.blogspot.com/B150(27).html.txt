Adam Krzyszpin  Data zaginięcia: 2010/01/10 Wiek w dniu zaginięcia: lat 22  Wzrost: ok 182 cm Kolor oczu: niebieskie Ostatnie miejsce pobytu: Szkocja   "Adam wraz z dziewczyną Natalią, wyjechał do Szkocji w czerwcu 2009 roku. Zamieszkali u rodziców Natalki, którzy mieszkali tam i pracowali od kilkunastu miesięcy"    "W dniu jego zaginięcia, 10 stycznia, także wybierał się na ryby. O 6.00 rano zawiózł Natalię do pracy, a potem udał się nad morze. - Samochód pozostawił tam, gdzie zawsze, przy drodze na łączce, około 300 metrów od morza" "Niestety nikt nie wie, czy dotarł do miejsca, gdzie zazwyczaj łowił. Rodzina jednak wie, że wziął ze sobą sprzęt wędkarski, krzesełko, wędkę, reklamówkę z przynętami, ręcznik i nożyk do czyszczenia ryb. Adam miał przy sobie dokumenty, karty do bankomatu, klucze do mieszkania i telefon komórkowy, którego nigdy nie wyłączał. Zamierzał pozostać nad morzem do około 10.00, ponieważ potem umówiony był z kolegą, z którym miał pojechać zarezerwować bilety do Polski. – Mieli przyjechać z Natalką w marcu na urlop"    "Na spotkaniu się nie pojawił. Około południa ojciec narzeczonej ze znajomymi postanowili pojechać i poszukać przyszłego zięcia."   "Na polance nad klifami, przez którą trzeba przejść idąc na skałki, gdzie Adam wędkował, znaleziono dużą paczkę chipsów, batona oraz napój. Co ciekawe, żadne opakowanie nie było otwarte. Według Natalii, znalezione rzeczy nie należały do Adama, ponieważ dziewczyna dobrze pamięta ,co zabierał tego ranka ze sobą. Poza tym nie miał możliwości nigdzie tego kupić po drodze"    "W dniu zaginięcia ubrany był w czarno-białą bluzę z kapturem, ciemno zielony polar, ciemno granatowy bezrękawnik, niebieskie jeansy, a pod spodem miał zielone spodnie dresowe, kremowe adidasy firmy Puma i białe skarpetki. Na głowie miał granatową czapkę z daszkiem."  Źródło informacji. 