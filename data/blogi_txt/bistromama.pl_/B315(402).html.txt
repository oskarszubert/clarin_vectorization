Jaki on włoski? Mam ochotę zapytać.  Zwykłe polskie ucierane ciasto z jabłkami :)  Może z tą różnicą, że do włoskiego placka kroi się jabłka razem ze skórką.  Ale zostańmy przy tej nazwie i kraju pochodzenia.  W końcu przepis pochodzi od samej Nigellissimy :)          100 g masła 250 g mąki pszennej 2 płaskie łyżeczki proszku do pieczenia szczypta soli 150 g cukru 2 jajka skórka otarta z jednej cytryny cukier wanilinowy lub ekstrat 75 ml mleka 3 jabłka (ok. 500 g) 1 łyżeczka cukru trzcinowego 1/2 łyżeczki zmielonego cynamonu   Piekarnik rozgrzewamy do 180 stopni. Tortownicę(23 cm) smarujemy masłem i dno wykładamy papierem do pieczenia.     Masło ucieramy z cukrem i cukrem wanilinowym na jasną kremową masę, dodajemy stopniowo po jednym jajku, a następnie mąkę, proszek, sól, skórkę z cytryny oraz mleko. Miksujemy razem, aż powstanie dość rzadkie, ale jednolite i gładkie ciasto. Jedno jabłko kroimy na pół, usuwamy gniazda nasienne i jedną połówkę kroimy w drobną kostkę. Dodajemy do ciasta i delikatnie mieszamy całość za pomocą drewnianej łyżki.     Pozostałe jabłka i pozostałą polówkę kroimy na ćwiartki, usuwamy gniazda nasienne i nie obierając, kroimy na cienkie plasterki. Układamy na cieście i posypujemy cukrem trzcinowym wymieszanym z cynamonem.     Ciasto wstawiamy do nagrzanego piekarnika na ok. 45 minut. Przed wyjęciem sprawdzamy patyczkiem czy jest upieczone. Odstawiamy placek na godzinę, żeby przestygł. Można podawać również na ciepło. Smacznego! 