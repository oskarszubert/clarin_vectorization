W środku tego kruchego,   pszenno-razowego ciasta,   kryje się cała gama smaków i kolorów.     Tak akurat na wiosnę,   na taki dzień jak wczorajszy.    Warzywa można poukładać warstwami, ale wpadłam na to już po upieczeniu.    Na zimno  smakowało mi jeszcze bardziej   niż na ciepło.     ciasto:  na tortownicę o średnicy 18 cm  150 g mąki pszennej 150 g mąki pszennej razowej 100 g zimnego masła 50 g smalcu (można dać masło zamiast tej części smalcu) 1 jajko 1 płaska łyżeczka soli    Z podanych składników zagniatamy ciasto i wkładamy na 30 minut do lodówki. Tortownicę smarujemy masłem, dno wykładamy papierem do pieczenia. Ciasto dzielimy na trzy równe części. Każdą część rozwałkowujemy osobno, pierwszą wykładamy na dno, drugą wałkujemy na szerokie pasy i wylepiamy boki  tortownicy. Po nałożeniu nadzienia, na wierzch układamy rozwałkowaną trzecią część ciasta.    nadzienie:  200 ml śmietany (użyłam 18 %) 3 jajka 4-5 różyczek brokułu 1 mała cukinia 1 czerwona papryka 1 mała puszka lub 1/2 dużej puszki czerwonej fasoli 1 mała puszka lub 1/2 dużej puszki kukurydzy sól, pieprz tymianek świeży lub suszony     Brokuły myjemy i dzielimy na różyczki. Krótko obgotowujemy w osolonej wodzie, lub lepiej - na parze. Cukinię kroimy w grubą kostkę, paprykę w mniejszą i razem dusimy kilka minut na oliwie. Jajka i śmietanę rozbijamy trzepaczką, przyprawiamy solą i pieprzem, dodajemy tymianek. Wszystkie składniki, tj. brokuły, cukinię, paprykę, kukurydzę i opłukaną fasolę układamy na wyłożonej ciastem tortownicy (dno i boki muszą być bardzo szczelnie złączone). Można to zrobić warstwami a można warzywa wcześniej wymieszać. Następnie całość zalewamy masą ze śmietany i jajek. Całość przykrywamy ostatnią rozwałkowaną częścią ciasta. Pozostałe resztki ponownie zagniatamy, wałkujemy i radełkiem wycinamy paski, którymi dekorujemy górę. Piekarnik nagrzewamy do 180 st. i warzywne ciasto pieczemy ok. 60 minut. Na ostatnie 10 minut (lub dodatkowe 10)  proponuję włączyć tylko dolne grzałki. Smacznego :))) A tutaj jeszcze trwa konkurs,                                 w którym można wygrać książkę                             "Kulisy Kulinarnej Akademii". Akurat na Dzień Kobiet :)  KLIK KLIK --- 