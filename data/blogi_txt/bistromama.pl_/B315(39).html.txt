Na kuchni hinduskiej znam się tak jak kot na kwaśnym mleku, czyli w ogóle.   Może tylko tyle, że mieszkając w UK, byłam kilka razy w tandoori cuisine.   Na tym moja znajomość tematu się kończy.     Poniższe danie jest więc baaaardzo amatorskie i wersji dla początkujących :)          ryż:    2 saszetki ryżu długoziarnistego   1 opakowanie mrożonej mieszanki warzyw (marchewka, groszek, fasolka szparagowa0   curry (do smaku) kurkuma (dla poprawnienia koloru)   sól, pieprz    Osobno ugotowałam ryż w woreczkach, osobno warzywa. Połączyłam razem i doprawiłam przyprawami, nie żałując curry.   kurczak:   2 małe piersi kurczaka pokrojone w paski   pasta Tikka Masala - miałam prezentowaną poniżej i z czystym sumieniem ją polecam, ale nadejdzie dzień, kiedy tę pastę skomponuję sama ;)   200 ml śmietany 18 %    Zrobiłam w wersji bardziej uproszczonej niż w przepisie na opakowaniu.  Piersi kurczaka pocięte w paski podsmażyłam delikatnie na patelni, dodałam gotową pastę i smażyłam jeszcze jakieś 8-10 minut. Na koniec dodałam śmietanę. 