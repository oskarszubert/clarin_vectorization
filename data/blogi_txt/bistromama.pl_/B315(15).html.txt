Po weekendzie bardzo kulinarnym   i nie mającym nic wspólnego z Food Blogger Fest ;)   tydzień zaczynam od przepisu  na słodkie pomarańczowe maleństwa.     Babeczki pieczone w silikonowych foremkach,   dostępnych w tej chwili w każdym wzorze i kolorze. Dla dzieci mogą stanowić dodatkową zachętę,   żeby pomóc w kuchni.   W dodatku silikonowe foremki myje się błyskawicznie, nie zajmują wiele miejsca w kuchennej szafce,   a babeczki same z nich wypadają.   I to mówię ja, jeszcze do niedawna należąca do frakcji zagorzałych przeciwniczek silikonowych... foremek ;) Ten przepis na blogu pojawia się po raz pierwszy,   ale swoją premierę miał na portalu Mamabu.       240 g mąki 160 g cukru 140 g masła 3 jajka 60 ml świeżego soku z pomarańczy 1,5 łyżeczki proszku do pieczenia szczypta soli   Masło ucieramy z cukrem na gładką masę, dodajemy jajka. Ciągle ucierając, dosypujemy powoli mąkę, proszek, sól i na końcu sok z pomarańczy. Mieszamy szpatułką. Przekładamy ciasto do foremek do 3/4 wysokości. Pieczemy ok. 25 minut w temperaturze 180⁰C. 