Ciasto Pani Walewska znam od dawna.Z "przyjęć" urodzinowych w mojej pierwszej pracy.Ech... to były czasy ;)Nasiadówki w pokojach, wręczanie prezentu, zapach kawy i słodkiego ciasta.Do czasu, aż sekretarka zrobiła imprezę w gabinecie dyrektora pod jego nieobecność :)Imprezy się skończyły, ale przepisy i miłe wspomnienia zostały.To wszystko działo się jeszcze w czasach, kiedy myślałam, że Internet ma coś wspólnego z Interpolem :) To ciasto różni się od innych przepisów na "Panią Walewską" przede wszystkim tym, że ciasto kruche nie jest jest pieczone od razu z dżemem i bezą, a tylko z bezą, a dopiero później przekładane dżemem i kremem.   Piekę je dość często i stąd dwie wersje i dwa przepisy:  wersja I - z powidłami, mielonymi migdałami i polewą czekoladową   wersja II - z dżemem z czarnej porzeczki i płatkami migdałów     Wersja I - z polewą ciasto:  2 pełne szklanki mąki 1 łyżeczka proszku do pieczenia 1/2 szklanki cukru 200 g masła 4 żółtka    Mąkę przesiewamy na stolnicy razem z proszkiem do pieczenia, dodajemy cukier i pokrojone na kawałki masło. Siekamy nożem, dodajemy żółtka i zagniatamy ciasto, które dzielimy na 2 równe części. Ciasto rozwałkowujemy i przenosimy na wyłożoną papierem tortownicę o średnicy 28 cm lub na blachę o wymiarach 22 x 29 cm. Ciasto może się rwać, jest bardzo delikatne i czasami zdarza mi się przenosić w kawałkach i łączyć palcami już na blaszce lub tortownicy.      beza:  4 białka 1 szklanka cukru pudru 200 g zmielonych migdałów   Białka ubijamy na sztywną pianę i cały czas ubijając dosypujemy cukier. Na samym końcu dodajemy zmielone migdały i delikatnie mieszamy całość.    Na ciasto (można je wcześniej podpiec, ja tego nie robię) wykładamy bezę i pieczemy jednocześnie w obu tortownicach/blaszkach (lub jedno po drugim) ok. 20-25 minut w temperaturze 170 st., z czego ostatnie 10 minut pieczemy tylko na dolnych grzałkach.      krem waniliowy  2 szklanki mleka 2 łyżki mąki pszennej 2 łyżki mąki ziemniaczanej 3 łyżki cukru 1 torebka cukru wanilinowego 2 żółtka 250 g masła   1 słoik powideł śliwkowych    Odlewamy pół szklanki mleka i mieszamy z nim mąkę pszenną, mąkę ziemniaczaną, cukier, cukier wanilinowy oraz żółtka. Resztę mleka doprowadzamy do wrzenia i dolewamy połączone składniki masy budyniowej. Gotujemy ok. 2 minut na wolnym ogniu, mieszając cały czas, żeby nie powstały grudki. Odstawiamy do wystygnięcia. Masło rozbijamy mikserem i dodajemy po 1 łyżce ostudzoną masę budyniową.     Na pierwszym placku z bezą rozprowadzamy połowę powideł, na powidłach krem, jeszcze raz powidła i przykrywamy drugim plackiem "do góry nogami". Ciasto w przekroju powinno wyglądać następująco: ciasto kruche - beza - dżem - krem - dżem - beza - ciasto kruche - polewa.    Najlepiej ciasto lekko obciążyć i odłożyć na noc w chłodne miejsce.   Na następny dzień (lub kilka godzin później) na ciasto robimy polewę.     polewa:  70 g masła 70 g cukru pudru 3 lyżki ciemnego kakao 1 łyżka zimnej wody Wszystkie składniki wkładamy do rondelka i na wolnym ogniu doprowadzamy do roztopienia, a następnie do krótkiego zagotowania. Tężejącą polewę wylewamy na ciasto i dowolnie ozdabiamy.        Wersja II            ciasto:  2 pełne szklanki mąki 1 łyżeczka proszku do pieczenia 1/2 szklanki cukru 200 g masła 4 żółtka    Mąkę przesiewamy na stolnicy razem z proszkiem do pieczenia, dodajemy cukier i pokrojone na kawałki masło. Siekamy nożem, dodajemy żółtka i zagniatamy ciasto, które dzielimy na 2 równe części. Ciasto rozwałkowujemy i przenosimy na wyłożoną papierem tortownicę o średnicy 28 cm lub na blachę o wymiarach 22 x 29 cm. Ciasto może się rwać, jest bardzo delikatne i czasami zdarza mi się przenosić w kawałkach i łączyć palcami już na blaszce lub tortownicy.      beza:  4 białka 1 szklanka cukru pudru 100 g płatków migdałów   Białka ubijamy na sztywną pianę i cały czas ubijając dosypujemy cukier.  Na ciasto (można je wcześniej podpiec, ja tego nie robię) wykładamy bezę, którą posypujemy płatkami migdałów. Ciasta pieczemy jednocześnie w obu tortownicach/blaszkach (lub jedno po drugim) ok. 20-25 minut w temperaturze 170 st., z czego ostatnie 10 minut pieczemy tylko na dolnych grzałkach.      krem waniliowy  2 szklanki mleka 2 łyżki mąki pszennej 2 łyżki mąki ziemniaczanej 3 łyżki cukru 1 torebka cukru wanilinowego 2 żółtka 250 g masła   1 słoik dżemu z czarnej porzeczki    Odlewamy pół szklanki mleka i mieszamy z nim mąkę pszenną, mąkę ziemniaczaną, cukier, cukier wanilinowy oraz żółtka. Resztę mleka doprowadzamy do wrzenia i dolewamy połączone składniki masy budyniowej. Gotujemy ok. 2 minut na wolnym ogniu, mieszając cały czas, żeby nie powstały grudki. Odstawiamy do wystygnięcia.Masło rozbijamy mikserem i dodajemy po 1 łyżce ostudzoną masę budyniową.     Na pierwszym placku z bezą rozprowadzamy połowę dżemu z czarnej porzeczki, na tym krem, jeszcze raz dżem i przykrywamy całość drugim plackiem. Ciasto w przekroju powinno wyglądać następująco: ciasto kruche - beza - dżem - krem - ciasto kruche - beza z migdałami.    Ciasto lekko dociskamy, tak aby nie skruszyć bezy, i odstawiamy na noc w chłodne miejsce.    Smacznego!  Ufff.... mam nadzieję, że udało mi się w miarę zrozumiale to napisać :)    Którą wersję wybieracie?   Bo ja uwielbiam obie :) 