Po pierwsze - to AleBabeczki! Jak inaczej można nazwać te słodkie cuda, na które przepis pochodzi od fantastycznej kobiety? Kobiety, którą dziś rozpoznaje cała Polska, a która kilka dni temu odwiedziła opolską grupę blogerów i siedziała z nami przy kawie i świątecznych przysmakach, jakby to robiła od lat. To właśnie z blogu Kingi pochodzi przepis na te babeczki :) A na wspomnienie tego wyjątkowego wieczoru jeszcze przyjdzie pora.     Po drugie - formę z Ikei na muffinki zdecydowałam się kupić akurat wtedy, gdy Szanowna Ikea postanowiła przestać sprzedawać do niej papilotki. Nie dość, że w zakup zaangażowałam pół Krakowa, to papilotek do niej szukała już połowa Polski południowej. Nie ma. Nie wiadomo czy będą.Już są, ale ja do najbliższej Ikei mam 80 km. Papilotki zrobiłam więc sama. składniki suche:  1,5 szklanki mąki  3 łyżki kakao 0,5 szklanki cukru 1 łyżeczka proszku do pieczenia 2 łyżki przeprawy do pierników  składniki mokre:  2 jajka 4 łyżki oleju 2 łyżki miodu 1 szklanka mleka  dodatki :   100 g marcepanu pokrojonego w kostkę 30 g żurawiny 50 g groszków czekoladowych (nie dałam)   W jednej misce mieszamy składniki suche. W drugiej misce mieszamy składniki mokre. Łączymy zawartość misek wlewając składniki mokre do suchych składników. Mieszamy tylko do ich połączenia. Dodajemy marcepan oraz żurawinę i delikatnie mieszamy.  Wylewamy ciasto do wyłożonej papilotkami formy. Wstawiamy do nagrzanego piekarnika i pieczemy 25 min w temperaturze 180 C. Po wystudzeniu dekorujemy kremem.     krem:   150 g mascarpone 3 łyżki cukru pudru wiórki kokosowe    Mascarpone ucieramy z cukrem pudrem, Nakładamy na wystudzone muffinki i obficie obsypujemy kokosem.              Zastanawiałam się czy życzenie Wesołych Świąt będzie na miejscu.   Czy nie za bardzo wyświechtane, za bardzo pospolite,   rzucane prze ramię przy wyjściu ze sklepu.  Jakich innych Świąt sobie życzymy? Rodzinnych? Spokojnych? Zdrowych?   Nie ma świąt wesołych, gdy zabraknie rodziny.   Gdy zabraknie spokoju i zdrowia.  Niech będą takie, jakie każdy z Was lubi i o jakich marzy najbardziej. Wesołych Świąt Wam życzę ! 