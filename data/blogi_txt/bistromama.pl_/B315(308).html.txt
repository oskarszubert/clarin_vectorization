Chwila wytchnienia   po ostatnich obiadowych kalorycznych propozycjach.     Sezon grillowy zbliża się wielkimi krokami, zgrillowałam więc gruszkę na dobry początek.     Czy ktoś jeszcze pamięta, że dwa tygodnie naciągaliśmy czapki na uszy   i otrzepywali buty zaśnieżone buty przed wejściem do domu?   Za chwilę będziemy narzekać, że temperatury za wysokie...   Choć ludzie, a przede wszystkim dzieci przeróżnie ubrani jeszcze. Trudno się odnaleźć przy takich skokach temperatur.  Dziś jeszcze dziewczynkę w wełnianej czapce widziałam.   25 stopni ponoć było.   A wczoraj reprymendę dostałam, że za wcześnie na balerinki...    Nie u dziecka, u mnie ;)   Franek dziś rączki lekko opalił. Filtr pora kupić :)    Tylko dziwnie przy tych temperaturach wysokich  łyse drzewa wyglądają.      składniki: proporcje wg uznania  mix sałat ser camembert lub lazur gruszka posiekane orzechy laskowe  rodzynki   Sałaty myjemy i suszymy. Ser rozdrabniamy w palcach (lazur) lub kroimy w kostkę lub kroimy w plastry (camembert). Gruszkę razem ze skórką kroimy na plasterki i podsmażamy na patelni grillowej na niewielkiej ilości oliwy. Orzechy siekamy nożem. Składniki układamy warstwami: sałata, gruszka, ser, orzechy i rodzynki. Polewamy sosem i podajemy z ulubionymi grzankami.  sos:  1 łyżeczka musztardy  1 łyżka soku z cytryny lub octu winnego 3 łyżki oliwy z oliwek 3 łyżki oleju szczypta soli  W słoiczku mieszamy musztardę z sokiem cytryny lub octem winnym. Pod koniec dodajemy olej oraz oliwę z oliwek i całość potrząsamy razem tak długo, aż wszystkie składniki dokładnie się połączą.  Smacznego! 