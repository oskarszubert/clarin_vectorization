Kolejny raz Olga wyczuwa moje kulinarne myśli na odległość :) Przepis przysłała akurat wtedy, kiedy o kremie z cukinii  nie przestawałam myśleć,   ale jeszcze nie zdążyłam skorzystać z wyszukiwarki w internecie.  Zachustowałam Franiołka i wybrałam się do warzywniaka po cukinie.   Zupa okazała się muślinowa, a jednocześnie bardzo sycąca.  Słowem - PYSZNA!  Podałam ją z plastrami grillowanej cukinii i groszkiem ptysiowym.          5 ziemniaków (dałam dwa) 4 szklanki bulionu 3 średnie cukinie 1 cebula 3 łyżki oleju 3-4 gałązki tymianku 1 ząbek czosnku sól pieprz  Ziemniaki obieramy, kroimy na kawałki. Cebulę i czosnek siekamy. Cukinię myjemy i kroimy na kawałki. Na patelni rozgrzewamy olej, podsmażamy na nim cebulę, dodajemy sól i pieprz. Dodajemy ziemniaki, po 5 minutach dorzucamy cukinię i czosnek. Smażymy chwilkę razem. W garnku przygotowujemy bulion i dodajemy do bulionu podsmażone składniki oraz tymianek. Gotujemy do miękkości 20 minut. Ugotowana zupę miksujemy i gotowe! 