Tort dla Mimnie. Mimnie jest zodiakalnym Skorpionem.Mimnie lubi koty.Mimnie prowadzi BLOG..Mimnie zrobiła coś dla mnie.Ja dla Mimnie zrobiłam urodzinowy tort.  Przepis na ciasto to Red Velvet Cake, z Moich Wypieków. Nic w nim nie zmieniałam.   W sumie zrobiłam 1,5 porcji z przepisu podanego poniżej.  Osobno upiekłam 1 porcję, którą przekroiłam na pół, a następnie zrobiłam połowę porcji i ona stanowiła warstwę środkową podczas przekładania kremem. Tort miał średnicę 22 cm.   Krem zrobiłam z mascarpone i bitej śmietany. Dodatkowo zrobiłam krem maślany, do pokrycia tortu przed obłożeniem go lukrem plastycznym. Ciasto:   2½ szklanki mąki pszennej 1¼ szklanki cukru 1 łyżka kakao 1 łyżeczka soli 2 duże jajka 1½ szklanki oleju  1 szklanka maślanki  1 łyżeczka ekstraktu z wanilii  1 łyżka winnego octu 1 łyżeczka sody oczyszczonej 60 ml czerwonego barwnika w płynie Przygotowujemy dwie tortownice o średnicy 24 cm: wykładamy papierem do pieczenia, boki smarujemy masłem (piekłam w jednej o średnicy 22 cm, rośnie równo i można je po upieczeniu przeciąć). Mąkę, kakao i sól przesiewamy do miski. Dodajemy cukier i mieszamy. W drugiej misce roztrzepujemy widelcem jajka, dodajemy olej, maślankę, barwnik, ekstrakt i mieszamy do połączenia (również widelcem).Składniki suche przelewamy do składników mokrych, mieszamy widelcem lub drewniana lyżką na gładką masę (mieszając tylko w jednym kierunku). Do szklanki wlewamy ocet, dodajemy sodę i mieszamy. Powstanie piana. Od tego momentu działamy szybko - pianę wlewamy do ciasta i łączymy. Ciasto przelewamy do tortownicy. Pieczemy w temperaturze 180 stopni przez około 30 minut (piekłam 40 minut) lub dłużej, do tzw. suchego patyczka. Studzimy w formie.    Krem śmietankowy:  400 g śmietanki kremówki (2 małe kubki) 250 g mascarpone 3 łyżki cukru pudru 1 płaska łyżka żelatyny namoczonej w 2 łyżkach wody Śmietankę kremówkę ubijamy, pod koniec dodajemy cukier puder. Powoli dodajemy mascarpone i dalej ubijamy. Na końcu wlewamy rozpuszczoną żelatynę i chwilę razem miksujemy.  Kiedy masa zaczyna tężeć przekładamy nią dwa razy ciasto. Całość wstawiamy do lodówki.     Krem maślany:   200 g masła 3/4 szklanki cukru pudru  Masło z cukrem ucieramy na puszystą masę. Takim kremem smarujemy boki i wierzch tortu. Będzie on stanowił bazę pod lukier plastyczny, który powinno się wykładać na krem maślany lub budyniowy. Tort przełożony kremem śmietankowym i posmarowany kremem maślanym wkładamy do lodówki na przynajmniej 2 godziny. Dodatki:   350 g białego lukru plastycznego  50 g czarnego lukru plastycznego ok. 60 cm czarnej koronki    Lukier plastyczny rozwałkowujemy, podsypując co jakiś czas stolnicę i wierzch lukru cukrem pudrem. Delikatnie przenosimy lukier na tort (mi pomogła silikonowa stolnica).    Ozdobiłam elementami wyciętymi z czarnego lukru.                Sto lat Mimnie ! 