Makaron na obiad mogłabym jeść codziennie.  Stąd też na blogu pojawia się tagliatelle w kolejnej odsłonie.   Do zestawu: makaron + sos śmietanowy   pasuje naprawdę wiele dodatków. Ograniczać nas może tylko własna wyobraźnia   lub brak jakichkolwiek produktów w lodówce ;)          makaron tagliatelle lub inny  30 - 40 dag fasolki szparagowej  20 - 30 dag pieczarek 8 -10 plasterków salami 300 g śmietany 30% (używam Piątnicy) 1/3 szklanki wody 1 kostka rosołowa sól, pieprz ulubione przyprawy (bazylia, koperek, tymianek, u mnie - czubrica)  Makaron gotujemy al dente.  Fasolkę szparagową czyścimy, odcinamy końcówki, kroimy na mniejsze kawałki i gotujemy na półtwardo. Pieczarki kroimy w plastry lub w kostkę i chwilę dusimy w głębokiej patelni na niewielkiej ilości masła. Salami kroimy w wąskie paski, dorzucamy do pieczarek, podlewamy wodą i dodajemy kostkę rosołową. Doprowadzamy do wrzenia, zmniejszamy płomień i dodajemy śmietanę. Na koniec dodajemy ugotowany makaron i fasolkę szparagową, delikatnie razem łączymy, doprawiamy solą, pieprzem i ulubionymi ziołami. Smacznego :) 