Polska Akcja Humanitarna serdecznie zaprasza do Świątecznego Stołu Pajacyka, w mikołajkowy piątek, 6 grudnia nakryje z restauratorami w całej Polsce.To szczególny, jedyny w roku dzień, w którym właściciele odpowiedzialnych społecznie restauracji, pubów i kawiarń przekażą 10% uzyskanego dzięki Wam obrotu na rzecz dożywiania dzieci w Polsce i na świecie. Nie masz pomysłu na prezent? Chcesz, żeby tym razem mikołajki wyglądały inaczej? Lubisz jeść, ale równie ważne dla Ciebie jest, by robić to świadomie? Przez codzienne zabieganie masz głód spotkań z bliskimi? Włącz się do akcji! Zrób prezent sobie, rodzinie, przyjaciołom, a jednocześnie dzieciom, dla których podarunkiem jest już sama możliwość zjedzenia ciepłego posiłku i świadomość, że nie są Ci obojętne. Wszyscy uwielbiamy adwentowe kalendarze i szelest pod poduszką, jednak mikołajowa wizyta w restauracji może dać znacznie więcej radości - jak wszystko, co można dzielić z innymi. Dlatego w tym dniu nie gotuj, smakuj wolny czas i atmosferę fajnej knajpki, daj siebie innym. Szybka instrukcja:     ·         Dołącz do wydarzenia na Facebooku: https://www.facebook.com/events/252050094951192/?ref=5  · Wybierz jeden z adresów biorących udział w akcji, których wciąż aktualizowana lista dostępna jest na stronie: http://www.pah.org.pl/o-pah/434/lista_lokali i na Facebooku albo po prostu znajdź miejsce oznaczone plakatem Świątecznego Stołu Pajacyka   ·         Umów się ze znajomymi na kawę albo grzane wino, zabierz rodzinę na Wasze ulubione jedzenie, z romantyczną kolacją nie czekaj do Walentynek!   ·         Zapłać jak zwykle rachunek a pamięć tego szczególnego czasu zabierz na wynos Janka Ochojska zaprasza do Świątecznego Stołu i gotuje caponatę: http://www.youtube.com/watch?v=Sap0x5lbnRg feature=youtu.be   Z okazji tegorocznej akcji wydaliśmy unikalny, jedyny egzemplarz książki kucharskiej z przepisami Janki, który wylicytować można na aukcji w Radiu Kraków: http://www.radiokrakow.pl/www/index.nsf/ID/aukcja- licytacja?OpenDocument    "Mamy doświadczenie, bo organizujemy Świąteczny Stół od jedenastu lat, przez które Polska Akcja Humanitarna zapewniła dzieciom ponad 128 tysięcy posiłków. Potrzeby nadal są ogromne. 153 miliony dzieci na świecie cierpi z powodu głodu. W Polsce znaczny procent dzieci jest niedożywionych, czego skutki pozostają widoczne latami w sferze fizycznej, psychicznej i społecznej. To zaś odbiera dorastającym młodym ludziom szanse na aktywny rozwój i bycie twórczymi obywatelami. Niedożywione dzieci z ubogich rodzin mają obniżoną odporność, przez co częściej chorują i mają mniej czasu na naukę. Ich mózg, jak reszta ciała, nie ma szans rozwijać się jak u rówieśników. Fizyczną dysproporcję wzmacnia brak wiary w siebie i niska samoocena, którym nierzadko towarzyszą poczucie osamotnienia i bezsilności. Święta to wspólny czas, bądźmy razem także z najbardziej potrzebującymi opieki, ciepła i uwagi, zwłaszcza że to nic nie kosztuje."   O niedożywionych dzieciach warto pamiętać nie tylko 6 grudnia. Pomagać im można przez cały rok poprzez wpłaty na konto: BZ WBK 69 1090 1043 0000 0000 0503 4588Dziękuję w imieniu Polskiej Akcji Humanitarnej! 