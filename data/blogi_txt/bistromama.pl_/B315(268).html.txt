Czyli pomysł na pizzę,   gdy w domu mamy wszystko co do pizzy potrzebne,   a brakuje najważniejszego:   sosu pomidorowego, przecieru pomidorowego,   świeżych pomidorów lub pomidorów w puszce ;)          ciasto:  20 g drożdży 3/4 szklanki wody 350 g mąki 3 łyżki oliwy z oliwek 1 łyżeczka soli  Z drożdży i ciepłej wody robimy rozczyn, dodajemy łyżkę mąki i odstawiamy do wyrośnięcia na ok. 10-15 minut. Dodajemy mąkę, oliwę, sól i dokładnie wyrabiamy ciasto.   dodatki:    80 g ricotty 50 g czerwonego pesto 125 g mozzarelli (1 kulka) 80 g żółtego sera (np. ementalera) pół czerwonej papryki pokrojonej w paski 3 łyżki oliwy kilka drobno posiekanych listków bazylii sól, pieprz papryka słodka papryka ostra   W miseczce mieszamy ricottę z pesto, bazylią i przyprawami wg uznania. Rozprowadzamy równo na podrośniętym cieście. Paprykę  kroimy w paski i chwilę podsmażamy na oliwie i przekładamy na pizzę.   Mozzarellę i żółty ser ścieramy na tarce o grubszych oczkach (mozzarellę można pokroić w plastry) i posypujemy pizzę.  Piekarnik nagrzewamy do 250 st. i przed włożeniem pizzy zmniejszamy do 220 st.   Pieczemy ok. 25 minut w dolnej części piekarnika, aż spód będzie chrupiący, a ser na wierzchu roztopiony i lekko przyrumieniony.      Smacznego :) 