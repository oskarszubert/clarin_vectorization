Pierwsza rzecz, którą chcę napisać to DZIĘKUJĘ !!! Za cyferkę po lewej, która wczoraj zmieniła się z 4 na 5 :) ♥♥♥ Cudny prezent Mikołajkowy od Was ♥♥♥ Pierniczki od lat robię te same. Nie zmieniam przepisu, bo się boję.    A dla mnie najważniejszą rzeczą w pierniczkach, poza smakiem, jest kształt. A jak te moje zachowują kształty dobrze widać na zeszłorocznych, o tutaj :) ciasto na pierniczki:  80 dag mąki 45 dag miodu 15 dag cukru (najlepiej pudru) 20 dag masła 2 jajka 2 płaskie łyżeczki sody oczyszczonej 2 przyprawy do piernika (ma być w sumie ok. 90 g) 2 łyżeczki kakao 1 łyżka kawy mielonej   Roztapiamy masło z miodem i studzimy. Na stolnicę przesiewamy mąkę, mieszamy z sodą i przyprawami. Dodajemy cukier, kakao i kawę.W środku robimy dołek, wbijamy do niego jajka i wolno mieszamy w dołku drewnianą łyżką. Dolewamy masło z miodem i mieszamy do momentu, aż trzeba będzie zacząć wyrabiać ciasto rękami. Zagniatamy, wałkujemy, podsypujemy mąką i wycinamy cienkie pierniczki. Pieczemy ok. 8-10 min. w temp. 180 st.  lukier królewski:  1 białko  ok. 220 g cukru pudru   Białko lekko ubijamy i dodajemy cukier, cały czas ubijając. Pod koniec możemy wymieszać drewnianą łyżką. Lukier potrzebny do krawędzi w pierniczkach i wykonania dekoracji powinien być gęsty, natomiast ten do wypełnienia środka nieco rzadszy. Po wykonaniu każdego kroku należy poczekać aż poprzednia warstwa lukru zastygnie. Jeśli lukier jest zbyt gęsty, można go rozrzedzić odrobiną wody.    *czerwone ozdoby odbite są od szablonów                         A chętnych, którzy chcieliby udekorować takie i inne pierniczki,zapraszam już dzisiaj do opolskiego Solarisa.     Akcję organizuje Stowarzyszenie Opolski Projektor Animacji Kulturalnych OPAK    A pierniczkami i piernikami zarządzać będą:    Natalia - Blog Czeko Lady   Gosia - Delimamma   Kasia - My sweet life, my tasty world    i moja skromna osoba :)    Do zobaczenia !!! 