Przepis wyszperałam w moim zeszycie z czasów liceum.  Pewnie przepisałam go z jednego z czasopism   poradnikowo-domowo- kulinarnych.    Oczywiście nie było tam wzmianki o amarantusie, a zamiast daktyli były figi.        Idą białe Święta :) 2 szklanki mąki pszennej  1/2 szklanki amarantusa* 3/4 szklanki cukru 1 szklanka maku 4 jajka 150 g masła 50 ml rumu lub wódki 6-7 suszonych daktyli (lub fig) 1/2 szklanki orzechów laskowych 1 czubata łyżeczka proszku do pieczenia    Mak zalewamy zimną wodą, zbieramy paproszki i osączamy na gęstym sicie. Najlepiej, gdy zrobimy to dzień lub kilka godzin wcześniej. Mąkę przesiewamy i mieszamy z proszkiem do pieczenia.         Masło roztapiamy. Daktyle (lub figi) kroimy w paski, orzechy siekamy. Żółtka ucieramy z cukrem i aromatem na puch, wciąż ucierając dodajemy po łyżce maku i mąki. Następnie wlewamy letnie masło i ucieramy jeszcze kilka minut. Dodajemy amarantus, daktyle i orzechy. Wlewamy alkohol i starannie wszystko łączymy. Ciasto można piec w większej formie keksowej lub w kilku mniejszych foremkach. Piekarnik nagrzewamy do 180 st. i w małych foremkach pieczemy ok. 40 minut, w większej formie - od. 50 minut. W obu przypadkach sprawdzamy suchym patyczkiem czy ciasto jest już upieczone. Kiedy wystygnie oprószamy cukrem pudrem. * Jeśli nie mamy amarantusa - dodajemy 2 łyżki mąki 