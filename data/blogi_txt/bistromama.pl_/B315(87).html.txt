Taki mały słodki pocieszacz... zrobiłam wczoraj, ale akurat dzisiaj spełnił swoje zadanie na medal ;)  Czasami zdarzają się takie dni, że nic nie wychodzi i cały dzień to jedno wielkie Prawo Murphy'ego. Mam wrażenie, że mojego dzisiejszego pecha pożyczyłam też naszym siatkarzom, którzy pięknie topią trzeciego seta z Włochami? (gdzie jest Wlazły ja się pytam???)          Na 4 pucharki potrzebowałam:   1 koszyczek malin 1, 5 małego kubka śmietanki kremówki, z czego 2 łyźki  2 łyżki cukru pudru 1 tabliczka gorzkiej czekolady 1 łyżka masła  Na spód pucharków dałam skruszone kruche ciastka, bo akurat miałam kilka, ale na zdjęciu tego nie widać. Śmietankę ubilam, pod koniec ubijania dodałam cukier puder. Czekoladę rozpuściłam z masłem w mikrofalówce (zawsze to łatwiej niż na parze), dodałam smietankę i razem wymieszałam. Układałam w pucharkach na przemian: (ciastka), maliny, bita śmietana, czekolada.  Na koniec przyprószyłam wiórkami czekolady. Smacznego :) 