Najlepiej w ubranko uszyte na miarę :)    I to nie byle jakie! Tylko takie wyjątkowe ubranko, na specjalne okazje.    Temat nurtował mnie od dawna.     Zniechęcona bylejakością papilotek dostępnych w supermarketach, załamana cenami tych ładniejszych z sieciowych sklepów,zawiedziona wynikami szukania w internecie, pomyślałam o NIEJ o MIEJSKIEJ KURZE, która to Kura podrapie, poskłada, coś sklei i cuda na kiju gotowe.     Mam jeszcze dla niej sto zadań w głowie, ale na razie boję się o nich głośno mówić ;)      Piękne jest to, że takie papilotki są absolutnie niepowtarzalne,     nie można ich kupić w żadnym sklepie, a w dodatku mogą zostać zaprojektowane według własnego widzimisię. Jako "Agencja Puszystych Babeczek", zatroszczyłam się tylko o modelki w postaci wsadu.    Ale już obmyślam pomysł na kolejne zamówienie, w końcu mój mąż ma wkrótce urodziny.     A kto powiedział, że takie babeczki to tylko dla małych księżniczek? :)     Myślę, że Miejska Kura i z Nergalem papilotki da radę zrobić, albo innym Maleńczukiem ;)    na 12 babeczek:  125 g masła 125 g cukru 2 jajka jajka 1 łyżka mleka 125 g mąki pszennej 1 łyżeczka proszku do pieczenia cukier wanilinowy Masło ucieramy z cukrem i cukrem wanilinowym na puszystą masę. Dodajemy jajka, jedno po drugim i miksujemy do połączenia się składników. Dodajemy mąkę wymieszaną z proszkiem i łyżkę mleka. Miksujemy na najniższych obrotach lub mieszamy łyżką. Ciasto pieczemy w formie na muffinki w temperaturze 180 st. przez ok. 20-25 minut (do suchego patyczka).  krem waniliowy:  200 g masła 2  szklanki cukru pudru 1  łyżka śmietany kremówki  1/2 maleńkiej łyżeczki ziaren wanilii    Masło miksujemy na puszystą masę. Dodajemy cukier i dalej ucieramy. Pod koniec ubijania dodajemy śmietanę i ziarna wanilii. Krem przekładamy do rękawa cukierniczego i końcówką o kształcie gwiazdy wyciskamy na babeczki.     Smacznego!!! 