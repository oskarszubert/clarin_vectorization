Trufle domowej roboty.Trufle hand made.Trufle idealne. Mokre, mocno czekoladowe, rozpływające się w ustach.  Nie wierzyłam, że kiedyś je zrobię i że wyjdą takie pyszne :)  A wszystko zaczęło się od tych małych uroczych papilotek, to je najpierw kupiłam, a później musiałam je czymś wypełnić...           Składniki: - 150 g dobrej gorzkiej czekolady - 50 g śmietanki 30 % - 70 g masła - 1 łyżka miodu - 1 łyżeczka kawy rozpuszczalnej - 1 łyżeczka alkoholu (brandy, amaretto)  do obtoczenia: - ok. 4 łyżek kakao - ok. 4 łyżek cukru  W rondelku zagotowałam śmietankę z miodem, kawą i alkoholem. Do gorącego dodałam miękkie masło i czekoladę w kawałkach. Mieszałam drewnianą łyżką aż wszystkie składniki się połączą.  Wylałam na głęboki talerz i na dwie godziny schowałam do lodówki. Kiedy masa zastygła, nabierałam łyżeczką małe porcje i formowałam kulki. Obtoczyłam część w kakao, a część w cukrze pudrze.  Każdą truflę ubrałam w kolorową papilotkę.  Smacznego :) 