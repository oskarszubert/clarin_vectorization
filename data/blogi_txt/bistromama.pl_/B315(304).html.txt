Nie znam chyba osoby, która nie jadła tego prostego dania w dzieciństwi  Obiad lub deser - jak kto woli - bardzo prosty w przygotowaniu,   a stanowiący istny wehikuł czasu, który pozwoli przenieść się   na chwilę do słodkich wspomnień sześciolatka :) 2 torebki ryżu  3 jabłka  ok. 1,5 szklanki mleka ok. 1.5 szklanki wody 2  łyżki masła  cynamon 3-4 łyżki cukru masło do wysmarowania naczynia żaroodpornego lub miseczek.     Ryż gotujemy w wodzie z mlekiem z dodatkiem łyżeczki masła. Obieramy jabłka ze skórki, trzemy na tarce o grubych oczkach. Podsmażamy lekko na maśle razem z cukrem i cynamonem. Naczynie żaroodporne (u mnie dwie kamienne miseczki) smarujemy masłem,    na dno nakładamy pierwszą warstwę ryżu, przykrywamy ją warstwą jabłek i tak jeszcze dwa razy :)   Ostatnią warstwą powinien być ryż.   Przed zapieczeniem możemy zetrzeć na niego trochę masełka.   Przykrywamy naczynie lub miseczki folią aluminiową i wstawiamy do rozgrzanego piekarnika (ok 170 st.) i zapiekamy do lekkiego zrumienienia (ok.30 minut).     Podajemy z bitą śmietaną,  śmietaną i cukrem lub....  uwaga post zawiera lokowanie produktu :))  ... z podgrzanym sosem waniliowym z Lidla.    Nikt się nie oprze :) 