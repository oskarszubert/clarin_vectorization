Pomysł na ciasto podpatrzony w połowie   u koleżanki z pracy, a w połowie na weselu  .    Słodko-kwaskowe, idealne na upały, najlepsze prosto z lodówki.      Oprócz walorów smakowych jest jeszcze jeden plus     - w postaci efektu kolorystycznego. Ciasto składa się z 4 wartstw,     z czego pierwszą (ciasto kruche) z powodzeniem można ominąć.          Amatorom tego ciasta polecam wersję z musem brzoskwiniowym, przepis znajduje się TUTAJ   lub wersję z musem truskawkowym - TUTAJ Ciasto robiłam w tortownicy o średnicy 27 cm.    warstwa I - ciasto kruche  1 i 1/3 szkl. mąki  2 żółtka 1/2 kostki masła  4 łyżki cukru pudru 1 łyżeczka proszku do pieczenia  Wszystkie składniki zagniotłam, następnie rozwalkowałam ciasto, przeniosłam na wysmarowaną tłuszczem tortownicę i upiekłam na złoty kolor (ok. 15 minut w temperaturze 170 st.)   warstwa II - nutella z sucharkami  3/4 opakowania sucharków (ok.200 - 230 g) 400 g nutelli   Sucharki zmiksowałam w robocie kuchennym na hmmmm... tartą bułkę... Czemu więc od razu jej nie użyłam??? Nie wiem, dalej będę miksować sucharki, bo zawsze można zostawić drobne grudki, które poźniej fajnie chrupią w cieście :) Do zmiksowanych sucharków dodałam nutellę (w miarę ciepłą, nie z lodówki) i mieszałam razem drewnianą łyżką. Taką masę rozprowadziłam  na wystudzonym kruchym cieście. Można ją też rozsmarować bezpośrednio na tortownicy, jeśli omijamy pierwszą warstwę.  Wstawiłam do lodówki.  warstwa III - śmietankowa  400 g śmietanki kremówki (2 małe kubki) 500 g sera białego (najlepiej takiego "z wiaderka" do serników) 4 łyżki cukru pudru 2 czubate łyżki żelatyny rozpuszczone w małej ilości gorącej wody  Śmietankę kremówkę ubiłam razem z cukrem pudrem, dodałam ser, a na końcu rozpuszczoną żelatynę. Kiedy masa zaczęła tężeć wyłożyłam ją warstwę nutellowo-sucharkową i ponownie włożyłam do lodówki.  warstwa IV - malinowa  300-400 g malin świeżych lub mrożonych 2 galaretki o smaku malinowym  Maliny zmiksowałam, miałam kupione mrożone. Galaretkę rozpuściłam w połowie wody, która była podana w przepisie na opakowaniu( czyli 2 galertki w 500 ml wody) i połączyłam ze zmiksowanymi malinami.  Kiedy mus zaczął tężeć wylałam go na masę śmietankową (trzeba to robić delikatnie, żeby uniknąć utworzenia "wulkanów" na warstwie białej.   Mocno schłodziłam w lodówce i na drugi dzień zaniosłam do pracy :))) 