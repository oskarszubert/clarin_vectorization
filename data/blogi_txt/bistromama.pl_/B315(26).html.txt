Bezy piekłam kiedyś bardzo często, bo bardzo je lubimy. Ostatnio jednak bezy w naszym domu pojawiają się najczęściej wtedy, kiedy piekę ciasto kruche. Ono własnie zabiera żółtka a białka nie mogą się zmarnować :)) Tym razem w wersji cappuccino. Mój sposób na udane bezy, czyli bardzo kruche z zewnątrz i delikatnie wilgotne w środku, to nie tylko temperatura i czas pieczenia. To również zawartość cukru. Im cukru więcej tym bezy lepsze, bardziej kruche. Oczywiście nie można przesadzić, ale pewne proporcje mam przetestowane :) Po prostu na jedno białko przypada pól szklanki cukru.        3 białka 1,5 szklanki drobnego cukru  szczypta soli  2 płaskie łyzeczki rozpuszczalnej kawy.  Nagrzewamy piekarnik do 150 stopni.  Ubijamy białka na sztywną pianę ze szczyptą soli, na koniec wsypujemy cukier i rozpuszczalną kawę,  i miksujemy ok. 5 minut na na najwyższych obrotach.  Nakładamy łyżką na wyścieloną papierem do pieczenia blaszkę i wkładamy do piekarnika, obniżając jednocześnie temperaturę do 120 stopni. Pieczemy ok 45 minut. Po tym czasie wyłączamy piekarnik i zostawiamy bezy w środku jeszcze przez godzinę.  Smacznego! 