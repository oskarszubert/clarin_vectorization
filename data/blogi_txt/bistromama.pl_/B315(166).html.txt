Słynne niemieckie ciasteczka.    Przepis pochodzi z książki "Smakowite prezenty" Sigrid Verbert.    Przeczytałam, przygotowałam składniki i dostałam olśnienia:    coś z tym przepisem jest nie tak...  brakuje migdałów! Nie myślałam długo. Miałam, dodałam.  No, teraz mamy prawdziwe Lebkuchen! 360 g mąki 300 g miodu 100 g zmielonych migdałów 125 g cukru trzcinowego 1 jajko 1 1/2 łyżeczki mielonego cynamonu 1 łyżeczka mielonej gałki muszkatołowej 1/2 łyżeczki mielonych goździków 1 płaska łyżeczka sody oczyszczonej szczypta mielonego kardamonu Mąkę przesiewamy i mieszamy z migdałami i przyprawami korzennymi. Jajko ucieramy z cukrem na puszystą masę. Wlewamy powoli miód, cały czas ucierając. Dodajemy mąkę z migdałami i przyprawami korzennymi, szybko wyrabiamy i wkładamy ciasto do lodówki na 2 godziny.   Po tym czasie z ciasta robimy kulki wielkości orzecha włoskiego, spłaszczamy ręką i układamy na blaszkach wyłożonych papierem w dość sporych odstępach. Pieczemy w temperaturze 180 st  przez ok. 15 minut.     lukier:   125 g cukru pudru 1 łyżeczka soku z cytryny   Cukier puder łączymy z sokiem z cytryny i odrobiną wody. Kiedy ciastka wystygną, oblewamy je na kratce lukrem. 