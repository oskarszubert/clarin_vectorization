Przepis znalazłam w majowym magazynie "KUCHNIA".  Chyba nikt nie odmówi tej zdrowej przekąski,   choć nie ukrywam, że batoniki są też wyjątkowo słodkie.  Następnym razem zrobię z polowy porcji, bo z przepisu podanego poniżej wychodzi ich naprawdę dużo! 1puszka mleka słodzonego skondensowanego (460 ml) 600 g płatków owsianych 100 g pestek słonecznika 100 g dowolnych orzechów lub migdałów (dałam pół na pół migdały i orzechy włoskie) 400 g mieszanych suszonych owoców (morele, śliwki, daktyle, jabłka itp.)(u mnie: żurawina, morele i śliwki) szczypta soli 100 g miodu 1/2 małego słoika konfitury morelowej   Lekko podgrzewamy skondensowane mleko. W dużej misce mieszamy płatki owsiane, pestki słonecznika, posiekane orzechy, suszone owoce i sól. Dodajemy ciepłe mleko, miód i konfiturę, mieszając. Rozsmarowujemy masę na wyłożonej papierem do pieczenia blasze na grubość 1-1,5 cm. Pieczemy przez 30 min. w temp. 180 st. na zloty kolor.  Kiedy przestygnie, kroimy na batoniki. Smacznego :) 