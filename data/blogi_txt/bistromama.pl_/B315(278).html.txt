Jedno z moich ulubionych drożdżowych ciast,   robię je z pamięci i jak zwykle na oko.   Przeważnie z lukrem cytrynowym, ale że nie miałam cytryny w domu, to po raz pierwszy zrobiłam lukier na bazie wyciśniętego soku z pomarańczy.   Do środka natomiast dodałam startą skórkę pomarańczową.           ciasto   ok. 50 dag mąki 15 dag masła 3/4 szkl. mleka 2/3 szkl. cukru (daję zwykle pół szklanki) 50 g drożdży  2 jajka 3 żółtka 2 łyżki oleju 1/2 szkl. drobnych rodzynek starta skórka z 1 pomarańczy Na początek zrobiłam rozczyn. Do niewielkiej miseczki wlałam ciepłe mleko, rozkruszyłam drożdże, dałam łyżkę cukru i i łyżkę mąki.  Wymieszałam i odstawiłam w ciepłe miejsce do wyrośnięcia(ok. 10-15 min.)  W międzyczasie przesiałam do dużej plastikowej miski mąkę, dodałam cukier, wyrośnięty rozczyn, roztopione i ostudzone masło, jajka i żółtka.  Wyrobiłam wszystko drewnianą łyżką (to w drożdżowych dla mnie podstawa - nie mikser, nie ręcznie, ale drewniana wysłużona łyżka). Ponownie odstawiłam do wyrośnięcia, aż ciasto podwoiło swoją objętość (20-30 min).  Po wyrośnięciu jeszcze raz króciutko wyrobiłam łyżką, dodałam skórkę z pomarańczy i rodzynki.  Na koniec wlałam olej (dzięki temu ciasto odrywa się od łyżki i łatwo odchodzi od miski).   Przełożylam do keksówki (nie czekałam ponownie, aż urośnie), wstawiłam do piekarnika nagrzanego do 180 st. i piekłam 45 minut. Na 10 minut przed końcem pieczenia, przykryłam wierzch papierem.  lukier  sok z połowy 1 pomarańczy cukru pudru tyle, abu lukier był w miarę gęsty (ok. 1 szkl.)  Sok wycisnęłam do plastikowej miski, dodawałam cukier i mieszałam drewnianą łyżką (można mikserem) aż był w miarę gęsty (tak, aby w trakcie rozprowadzania spływał po bokach "tylko trochę")  Smacznego :) 