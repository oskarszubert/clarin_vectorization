Nie wierzyłam, że ciasto z rabarbarem może się udać :)   Byłam pewna, że po ukrojeniu zobaczę niezłego zakalca.  A ciasto udało się i to bardzo.   Na pewno do powtórzenia.   Na pewno do wykorzystania również jako muffinki.  Takie proste, a takie dobre.    Zamiast cukru waniliowego dodałam skórkę i sok z cytryny.  Ciasto jest mokre, lekkie i rześkie. Idealne na gorące weekendy.  Spróbujcie sami :)           Ciasto:  1 szklanka maślanki 3 jajka 3/4 szklanki cukru 1/2 szklanki oleju 2,5 szklanki mąki 2 łyżeczki proszku do pieczenia skórka starta z jednej cytryny sok z połowy cytryny 30 – 40 dag rabarbaru (2 łyżki cukru i 1 łyżka miodu) lub inne owoce sezonowe    Cukier i jajka ubijamy, dodajemy szklankę maślanki i oleju. Mąkę mieszamy z proszkiem do pieczenia. Dodajemy do ciasta, na koniec dodajemy otartą skórkę i sok z cytryny. Energicznie mieszamy drewnianą łyżką, zgodnie z zasadą robienia muffinek - tylko do połączenia składników.  Rabarbar obieramy i kroimy w kostkę, dodajemy cukier i  miód, a następnie odstawiamy, aż puści sok. Kruszonka:  1 szklanka mąki 3/4 szklanki cukru 1/2 kostki masła kropelka zapachu cytrynowego  Miękkie masło w palcach rozcieramy z cukrem i mąką, do powstania grudek.     Odsączony rabarbar układamy na cieście, kruszonkę palcami rozkruszamy na owocach. Pieczemy 50-60 minut w 180 stopniach.    Źródło inspiracji: pychotka.pl 