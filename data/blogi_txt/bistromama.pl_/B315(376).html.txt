Nie będę kłamać, tarta trochę oszukana ;)  Nie robiłam kruchego ciasta, użyłam gotowego ciasta drożdżowego na pizzę.  Ale w skrócie powiem - nie dość, że tarta smakowała wyśmienicie  to jeszcze wyglądała całkiem całkiem :)             gotowe ciasto mrożone na pizzę ok. 1/2 kg kurek (część najładniejszych zostawiłam w całości) ok. 20 dag wędzonego boczku 1 cebula 1 łyżka masła 2 jajka 150 ml gęstej śmietany ok. 20 dag sera z niebieską pleśnią  Kurki oczyściłam, opłukałam i osuszyłam. Zeszkliłam cebulę i usmażyłam boczek, dodałam kurki i smażyłam ok. 10 minut. Doprawiłam solą i pieprzem. W międzyczasie nagrzałam piekarnik do 180 stopni. Roztrzepałam jajka ze śmietaną, połączyłam z boczkiem, cebulką i kurkami. Ciasto drożdżowe rozłożyłam na wysmarowanej masłem formie do tarty. Napełniłam nadzieniem i zawinęłam z ciasta brzegi. Na wierzch tarty położyłam pokrojoną w kostkę gorgonzolę oraz wczesniej odłożone kurki. Piekłam przez 40 minut.  Smacznego! 