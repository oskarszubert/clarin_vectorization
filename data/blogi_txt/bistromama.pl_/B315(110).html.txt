Dzisiaj przepisu nie będzie.   Będzie natomiast o pewnych fartuszkach i bujaniu w kuchni kołyski :)   Zanim jednak o tym, z nieukrywaną radością informuję, że dołączyłam do grona Ambasadorek marki Home Look.   Banerek po prawej stronie już działa, klikajcie i oglądajcie :)   I zakochajcie się w tych retro-fartuszkach  i fantastycznych dodatkach w stylu lat 50-tych tak samo jak ja!  W końcu moda zaczyna się w domu!    Są takie strony, blogi, sklepy internetowe, w których człowiek zakochuje się bez pamięci. Wystarczy, że wejdzie tam raz... Tak właśnie miałam z Home Look. Weszłam i zostałam. O ambasadorowaniu ani nie śniłam. Bo jak... ja? A jednak. Kiedy w końcu zdecydowałam się na fartuszek (a trochę to trwało), okazało się, że tego, który wybrałam, w chwili obecnej nie ma. Agata (właścicielka, osoba przemiła i bardzo otwarta) zaproponowała kilkanaście nowych zestawień kolorystycznych. I znowu nie umiałam się zdecydować. Ostatecznie stanęło na połączeniu dwóch modeli: fasonu Julii the Perfect Housewife z kolorystyką Miss Cupcake. I jestem z tego wyboru baaaardzo zadowolona! Z różowym ostatnio mi po drodze :)    Jeśli ktoś myślał, że bujam ;) pisząc o gotowaniu na dwie ręce i jedną nogę to... miał rację. Bujam kołyskę naprawdę. Ta kołyska towarzyszy mojemu drugiemu dziecku i nie wyobrażam sobie bez niej dziennych drzemek Franka. Hania spała w niej do 3 miesięcy, a później wydawało mi się, że już jest za duża i zaczęła spać jak cywilizowane dzieci - w łóżeczku. Franek ma w tej chwili prawie 7 miesięcy, a ja go ciągle w niej układam do drzemki :) Kołyskę pożyczyła mi Kasia, a do Kasi kołyska przyjechała ze Szwajcarii. Nie zawsze jest tak radośnie jak na zdjęciu poniżej. Zaprzyjaźniony Mariusz-fotograf świadkiem :)   Jedno ryczy, drugie się obraża, bo chce buty takie same jak mama, mąż jeszcze w pracy, a tu ciasto na pizzę zaczyna wychodzić na kuchnię... Liczę do dziesięciu, wciskam ciasto z powrotem do miski, czekam na męża, oddaję mu dzieci w myśl zasady "kochanie ja już odpoczęłam, teraz ty poodpoczywaj" i wracam do kuchni. Kocham to miejsce!      Hania ma na sobie słodki (a jakże!) fartuszek z motywem babeczek,   a Franek został wystrojony w śliniak z serii Home Look Baby.                 zdjęcia: Mariusz Stachowiak Mario - dziękuję za poświęcony czas i cierpliwość, zwłaszcza do moich dzieci :) 