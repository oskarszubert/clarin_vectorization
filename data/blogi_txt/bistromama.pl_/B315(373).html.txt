Wracam do starego przepisu na kruche ciasto .  Ze smalcem. Ciasto jest o niebo lepsze niż z samym masłem.  Jeśli ktoś jeszcze nie próbował to bardzo polecam.          spód:  na formę o średnicy 22 cm     200 g mąki krupczatki 100 g zimnego masła (dałam pół na pół ze smalcem) 1 jajko 10 g startego żółtego sera łyżeczka soli łyżeczka czarnuszki   Z podanych składników zagniatamy ciasto i wkładamy na 30 minut do lodówki. Formę do tarty smarujemy masłem i wykładamy rozwałkowanym ciastem aż po brzegi. Nakłuwamy widelcem i pieczemy  w piekarniku ok. 20 min. w temperaturze 180 st.     oraz:   200 ml gęstej, ale nie kwaśnej śmietany (używam Piątnicy 18% do zup) 2 jajka 1 mała cukinia 1 świeża figa 80 - 100 g sera camembert  sól, pieprz czubrica   Cukinię myjemy i odcinamy końcówki. Kroimy wąskie paski wzdłuż całej cukinii (robię to obieraczką do warzyw), a następnie podsmażamy je z odrobiną oliwy na patelni grillowej. Figę kroimy na plastry lub mniejsze części. Ser na małe trójkąty.   Jajka i śmietanę rozbijamy trzepaczką, przyprawiamy czubricą, solą i pieprzem.   Następnie delikatnie przelewamy na podpieczone i przestudzone ciasto.   Na masie układamy grillowaną cukinię, zwiniętą w rulonik (lub ułożoną w inny sposób), cząstki figi i sera. Tartę wkładamy do nagrzanego piekarnika do 180 st. na 20-25 minut.    Tartę podałam z rukolą i pomidorkami koktajlowymi z kilkoma kroplami octu balsamicznego.     Smacznego :) 