Zobaczyłam porzeczki i musiałam je mieć. To kolejny smak dzieciństwa, ale wtedy mocno niedoceniony. A przecież porzeczki, agrest i maliny były w sadzie na wyciągnięcie ręki. Teraz muszę za nie niemało płacić.  Kupiłam więc te porzeczki, ale nie miałam pomysłu jak mogę je wykorzystać.  W pierwszej chwili pomyślalam o cieście z porzeczkami i bezą, ale zamiast lekko rozmiękczyć masło, całkiem je roztopiłam... tak więc powstały muffinki :) Słodko-kwaśne i idealnie wilgotne :) Składniki suche:   1 i 3/4 szklanki  mąki 1/2 szklanki cukru 1 i 1/2 łyżeczki proszku do pieczenia    Składniki  mokre:   12,5 dag roztopionego masła 3/4 szklanki maślanki (ale nie miałam i dalam mleko) 2 jajka    1 szklanka odszypułkowanych porzeczek Mieszam wg zasady muffinkowej: osobno suche i osobno  mokre. Następnie łączę, mieszam drewnianą łyżką. Na samym końcu delikatnie  dodałam porzeczki  Piekłam w formie muffinkowej ok. 23-30 min w temperaturze  170 st. 