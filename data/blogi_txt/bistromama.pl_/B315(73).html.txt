Już miałam napisane "kruszonka z rabarbarem",   ale skasowałam i wróciłam do "crumble z rabarbarem".  Lepiej brzmi i wszyscy wiedzą o co chodzi :)    Wymyśliłam w nocy, zrobiłam z samego rana i czekał na mnie taki pyszny, chrupiący,   kiedy wróciłam z przedpołudniowego spaceru :)         5-7 łodyg rabarbaru pociętego na kawałki (ok. 1 cm) 2 łyżki cukru 1 łyżka masła  1 łyżka mąki ziemniaczanej   kruszonka:  150 g mąki 110 g zimnego masła w kawałkach 4-5 łyżek cukru (dałam 5 i wolałabym odrobinę mniej słodkie) cukier waniliowy   Rabarbar kroimy na kawałki i dusimy z cukrem, masłem i mąką ziemniaczaną.  Trzymamy na małym ogniu przez około 5 minut, często mieszając.  Rabarbar przekładamy do do małych porcelanowych foremek lub do jednej większej.     Mąkę rozcieramy z pokrojonym w kostkę zimnym masłem.  Dosypujemy cukier i cukier waniliowy, rozdrabniamy wszystko w palcach i posypujemy kruszonką rabarbar w formach. Pieczemy w temperaturze 180ºC przez około 30-40 min., aż kruszonka będzie miała złoty kolor.    Można podawać samo, ale crumble bardzo lubi towarzystwo lodów albo budyniu.Smacznego :) 