Jako blogerka opolska brałam udział już w kilku fantastycznych opolskich imprezach kulinarnych. W najbliższą sobotę przed nami kolejne wyzwanie. Największe z dotychczasowych. Najbardziej nagłośnione. Co roku przyciągające do Opola kilka tysięcy osób. Urząd Miasta dał nam wielki kredyt zaufania. Zaprosił do współpracy opolskich blogerów kulinarnych, oddając nam praktycznie cały sobotni program i nazywając ten dzień festiwalu "blogerskim", nomen omen - w Dniu Blogera, który właśnie przypada 31 sierpnia.      Każdy nas: Adam, Natalia, Deli, Karolina, Kasia, Gosia, Krysia, Tomek i ja czujemy, że to dla nas wielkie wyróżnienie, niemała odpowiedzialność, ale i pozytywna energia, która łączy i daje pozytywnego kopa do dalszych działań. Każdy bloger zaprezentuje kuchnię kraju, która sam sobie wybrał :) I tak na przykład będzie można skosztować rosyjskiej solanki, meksykańskiego kurczaka mole, hiszpańskiej zupy krewetkowej z polską papryką, francuskiej tarty cytrynowej, tureckiego kazandibi, żydowskiego kawioru, litewskiego pasztetu ze szczupaka czy szwedzkich köttbullar, czyli klopsików popularnych dzięki Ikei :)    Jeśli będziecie tam z nami, pamiętajcie, że walutą wymienną będzie PRZEPIS! Wasz rodzinny, tradycyjny, świąteczny, od mamy, od babci, od sąsiada, na ciasto, na chleb, na zupę, na jajecznicę! Wydrukowany lub napisany odręcznie. Nie zapomnijcie! Z tych przepisów być może powstanie fantastyczna pamiątka, może uda się wydrukować opolską książkę kucharską... ale na razie jeszcze cicho sza! Żeby nie zapeszać :)    Swoje stoisko obok blogerów będzie miała Miejska Biblioteka Publiczna. Tam będzie równie atrakcyjnie! O akcji "Zaserwuj historię, połknij książkę" więcej możecie poczytać TUTAJ!    Nie zabraknie również atrakcji dla dzieci. Ja zapraszam na mini-warsztaty dla milusińskich "Owoc ma moc!" o godz. 14.30. Natomiast o 16.10 na czekoladowe warsztaty dzieci zabierze Aurora :)    Szczegółowy program Festiwalu znajdziecie TUTAJ        składniki:    500 g ziemniaków 1 brokuł podzielony na różyczki 1 marchewka 2 jajka 150 g żółtego sera 1/2 szklanki tartej bułki  2 ząbki czosnku mielony pieprz, sól trochę bułki tartej do lekkiego obtoczenia przed smażeniem   W osolonej wodzie gotujemy ziemniaki i marchewkę. Po ugotowaniu, marchewkę odstawiamy, a ziemniaki gnieciemy i odstawiamy do wystygnięcia.  W osobnym garnku gotujemy różyczki brokuła (można je lekko rozgotować). Marchewkę trzemy na tarce, a brokuły lekko rozgniatamy widelcem. Wbijamy jajka i dodajemy bułkę tartą. Dodajemy drobno pokrojone ząbki czosnku, starty żółty ser, sól i pieprz. Mieszamy wszytko dokładnie. Placuszki formujemy jak kotleciki i smażymy na patelni z niewielkim dodatkiem tłuszczu. Smacznego!          I na koniec dwa słowa o naszych sponsorach i partnerach, bez których nie mielibyśmy szans stanąć w sobotę na Opolskim Rynku :)      domEXPO to nie tylko nowoczesne centrum wystawienniczo-handlowe, to nowatorska idea będąca odpowiedzią na dynamiczne przemiany rynku i potrzeby klientów. Skupienie w łączącym tradycję z nowoczesnością eleganckim wnętrzu przedstawicieli branży budowlanej i wnętrzarskiej pozwoli każdemu obejrzeć i wybrać właściwy produkt, oszczędzając czas, korzystając z inspiracji i fachowej porady. Wystawcy prezentują u nas ofertę w specjalnych boksach, showroomach, a cała ekspozycja zintegrowana jest z portalem internetowym, co maksymalnie ułatwia wyszukanie produktu, sprawdzenie go i złożenie zamówienia. domEXPO to również architekci, designerzy i wszyscy specjaliści gotowi doradzić na każdym etapie budowy i aranżacji wymarzonego wnętrza, a każdy produkt powiązany jest z fachową, certyfikowaną przez domEXPO usługą tak, aby odwiedzając jedno miejsce przygotować swój dom pod klucz! DOMBIANCODom Bianco Sp. z o.o. jest od 1990 roku niezależnym przedsiębiorstwem reprezentującym na polskim rynku wybranych, renomowanych producentów urządzeń AGD do zabudowy Smeg, okapów Faber, a także zlewozmywaków ceramicznych Villeroy Boch oraz Duravit . Dzięki urządzeniom doskonałym zarówno pod względem wzornictwa, jak i cech użytkowych, staramy się współtworzyć piękne i praktyczne kuchnie, stanowiące serce każdego domu. Wyjątkowa stylistyka naszych urządzeń daje nieograniczone możliwości realizacji oryginalnych pomysłów.  Firma Smeg od ponad 60 lat oferuje urządzenia zarówno do zabudowy jak i wolnostojące. Gama urządzeń obejmuje kompleksowe wyposażenie kuchni: piekarniki, płyty grzewcze, kuchnie, okapy, chłodziarki, zmywarki, pralki oraz zlewozmywaki i baterie. Dzięki współpracy z architektami światowej sławy, nawet zwykły piekarnik czy płyta grzewcza, przeradza się w prawdziwe dzieło sztuki. Produkty Smeg odzwierciedlają styl "Made in Italy" - połączenie najwyższej jakości materiałów, zaawansowanych technologicznie rozwiązań i niepowtarzalnego wzornictwa.      Do smacznego! Do zobaczenia! 