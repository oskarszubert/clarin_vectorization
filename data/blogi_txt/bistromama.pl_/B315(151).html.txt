Zupy czosnkowe gotuję od zawsze,   zaczynałam od tzw. czeskich, czyli najprostszych, klarownych i rosołowych,   później był czeskich ciąg dalszy,   ale zapiekanych w kokilkach pod grzanką z mozzarellą   i z ukrytym w środku jajkiem w koszulce,   a teraz jest czosnkowa na bazie topionego serka.   I ta pod każdym względem odpowiada mi najbardziej.  Pierwszy raz spróbowałam podobnej w Czarcim Kopycie.  Swoją drogą polecam odwiedzić tę piekielną knajpę przy okazji pobytu w Ustroniu :)           3 - 4 ziemniaki 1 cebula 5 ząbków czosnku 2 serki topione (200 g) 1,5 litra rosołu sól, pieprz 1 łyżka masła   czerstwe pieczywo na grzanki starty żółty ser do posypania   Cebulę kroimy w kostkę i szklimy na złoty kolor na maśle, dodajemy pokrojony na większe kawałki czosnek. Zalewamy cebulę i czosnek wywarem rosołowym, wrzucamy ziemniaki i gotujemy, aż będą miękkie. Na koniec dodajemy serki topione, gdy się roztopią miksujemy zupę w blenderze.   Doprawiamy solą i pieprzem.     Można dodać koperek,nawet duuuużo koperku, bo koperek bardzo lubi czosnek :) Można również zupę podać z prażonymi migdałami...  Można jej smak zmienić dodając łyżeczkę startego chrzanu... :)    Tym razem w wersji tradycyjnej, czyli z grzankami i startym żółtym serem. 