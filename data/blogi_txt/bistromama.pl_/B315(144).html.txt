Dawno, dawno temu.... na tyle dawno, że zdążyłam o sprawie zapomnieć, zgodziłam się na opublikowanie kilku zdjęć i przepisów w notatniku, który został wydrukowany przez nasz rodzimy Opolgraf. Sprawa powróciła w zeszłym tygodniu, kiedy okazało się, że kilka sztuk stało się moją własnością. Kiedy zobaczyłam te "notatniki" - oniemiałam! To niemal jak własna książka kucharska! Nie spodziewałam się, że zwykły notatnik może zostać tak pięknie wydany! Można w nim znaleźć kilka moich przepisów, przepisy pracowników http://www.opolgraf.com.pl/ oraz mnóstwo śnieżnobiałych kartek, na których można zapisywać własne przepisy, notatki czy kuchenne złote myśli. Jest również uroczy magnes, który przytrzyma niesforne karteczki albo sklepowe rachunki.     Notatnikiem pochwaliłam się na FB i nie sądziłam, że wzbudzi takie zainteresowanie z Waszej strony.     Drukarnia Opolgraf stanęła na wysokości zadania i podarowała aż 10 dodatkowych sztuk, które można wygrać w przedświątecznym konkursie.    Wystarczy w komentarzu podzielić się wspomnieniem Świąt Bożego Narodzenia, które najbardziej zapamiętaliście z dzieciństwa. Może było to oczekiwanie na wspólne ubieranie choinki, może wizyta kuzynki, która przyjeżdżała tylko raz w roku. A może smak sernika, który piekła babcia.   Każdy z nas nosi w sobie mnóstwo takich wspomnień. Gdybym miała wymienić takie najsilniejsze, to pierwsze miejsce zajęłyby Święta bez choinki… ponieważ tuż przed Wigilią, kiedy nie umiałam usiedzieć w miejscu i tak bardzo cieszyłam się, że w końcu choinka jest ubrana, taka piękna i błyszcząca, postanowiłam jeszcze bardziej podnieść świąteczną atmosferę i zapaliłam pod choinką dwie świeczki. Choinka spłonęła w oka mgnieniu, a razem z nią firanki. Dziś Hania ma swoją choinkę w pokoju i mam nadzieję, że podobne pomysły nie przyjdą jej do głowy ;)        Czas trwania konkursu:  11 – 15 grudnia 2013 r.    Warunki niezbędne: pozostaw komentarz  w poście - odpowiedź na zadanie konkursowe polub stronę Opolgraf na FB zapoznaj się z REGULAMINEM oraz  pozostaw w komentarzu swój adresu mailowy. Jeśli z pewnych względów nie chciałbyś tego robić, prześlij proszę na moją skrzynkę (bistro.mama@hotmail.com) swój adres mailowy oraz nick, którym podpisałaś/eś swój komentarz pod tym postem. Sponsorem nagród jest drukarnia Opolgraf, która w tym roku została uhonorowana tytułem "Lider Przedsiębiorczości Roku 2013". Od siebie chciałabym dodać, że Opolgraf to również Fabryka Inspiracji, czyli cykl spotkań z fantastycznymi ludźmi. Zapraszam! Znajdziecie w nim wiele miejsca na własne zapiski! 