Bardziej przypomina mi barankową pizzę,  ale skoro zagraniczne strony pokazują, że nazwa własna to ta z "monkey", niech więc tak pozostanie. Sosy: czosnkowy i pikantny pomidorowy- obowiązkowe! Pizza idealna do wspólnego odrywania :)     20 g drożdży (świeżych) 3/4 szklanki wody 350 g mąki 3 łyżki oliwy z oliwek 1 łyżeczka soli 1,5 łyżeczki czarnuszki 30-35 plastrów cienko pokrojonego salami pepperoni  250 g mozzarelli (dwie kulki)   Z drożdży i ciepłej wody robimy rozczyn, dodajemy łyżkę mąki i odstawiamy do wyrośnięcia na ok. 10-15 minut. Dodajemy mąkę, oliwę, sól i połowę czarnuszki, dokładnie wyrabiamy ciasto. Odstawiamy do wyrośnięcia.     Mozzarellę kroimy w kostkę. Z ciasta urywamy małe kawałki, każdy rozpłaszczamy w dłoniach, do środka dajemy plaster salami i zawijamy, formując kulkę. Kulki układamy na wysmarowanej oliwą formie w odstępach ok. 1-1,5 cm. Z wierzchu posypujemy pozostałą czarnuszką i odstawiamy na 10-15 minut do wyrośnięcia. Pieczemy w piekarniku nagrzanym do 200 stopni przez ok. 25-30 minut. Podajemy z sosem czosnkowym lub pikantnym sosem pomidorowym.      Inspiracja: barbarabakes.com 