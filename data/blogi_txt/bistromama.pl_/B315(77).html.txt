Tym razem przepis nie został wyszukany przeze mnie w sieci,   to on mnie znalazł, a raczej ona.  Ona to Olga :)   Olga podesłała mi kilka swoich przepisów.   Dziś wypróbowałam pierwszy i śmiało mówię, że jest sprawdzony :)  Cytrynowy aromat tych pysznych tradycyjnych włoskich ciasteczek   jeszcze unosi się w mojej kuchni,   a połowy cantucci już nie ma.    Następnym razem zrobię z pistacjami.   I z podwójnej porcji ciasta :) Przepis niemal wiernie skopiowałam, moje zmiany zaznaczyłam kursywą lub opisałam w nawiasach.   15 dag migdałów - parzymy, obieramy ze skórki i siekamy 25 dag mąki 1/2 łyżeczki proszku do pieczenia 1/2 szklanki cukru skórka z cytryny (otarłam skórkę z dwóch cytryn, bo zależało mi na wyraźnym aromacie)  ew. aromat cytrynowy lub migdałowy szczypta soli 1 łyżka masła 2 jajka Robimy kopczyk z mąki (jak na pierogi), dodajemy wszystkie składniki (oprócz migdałów) i ugniatamy ciasto. Na końcu dodajemy posiekane migdały. Jeżeli ciasto się źle wyrabia należy dodać mąki (przed dodaniem migdałów).Wyrobione ciasto wkładamy do lodówki na około 30 min.Po wyjęciu z lodówki dzielimy ciasto na 3 równe części i formujemy 3 równe wałeczki szerokości blaszki (przygniatamy z góry).   Na wierzchu smarujemy bazą : żółtko+ łyżka mleka (nie posmarowałam, a dość mocno obsypałam mąką).Wkładamy do piekarnika na 30-35 min., temp. 180 stopni.Po upieczeniu wyjmujemy z piekarnika i po lekkim ostudzeniu kroimy ukośnie w paseczki 1,5 cm i układamy na blaszkę (wałeczki muszą być pokrojone zanim całkiem wystygną, żeby nie stwardniały). Pokrojone paseczki pieczemy jeszcze około 15 min. w temp. 150 stopni. Ciasteczka można długo przechowywać w zamkniętym pojemniku.   Przy podwójnej porcji dajemy 3 jajka zamiast 4. Smacznego i dziękuję za przepis :) 