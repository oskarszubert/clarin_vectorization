Danie pyszne i nieskomplikowane.  Do tego efektowne i idealne na niedzielny obiad.  Polędwiczki nie mogą się nie udać :) Polędwiczki:     2-3 sztuki polędwicy wieprzowej 3 łyżki musztardy  2-3 łyżki miodu 3-4 łyżki oliwy z oliwek  tymianek kilka kropel soku z cytryny sól,  pieprz   Polędwiczki myjemy i kroimy w plastry o grubości ok. 2 cm. Rozbijamy na cieńsze plastry (dłonią lub lekko tłuczkiem).   Z pozostałych składników robimy marynatę. Oliwę mieszamy z musztardą, miodem, tymiankiem i sokiem z cytryny.  Przyprawiamy solą i pieprzem. Pokrojone polędwiczki zalewamy  marynatą i odkładamy do lodówki na kilka godzin, a najlepiej na całą noc.   Tuż przed podaniem polędwiczki smażymy na patelni grillowej na dość sporym ogniu, po kilka minut z każdej strony.      Warzywa z sosem serowym: mrożona mieszanka warzyw: brokuły, kalafior, marchewka 1/2 szklanki mleka 1 łyżeczka mąki 2 łyżki masła 10 dag startego żółtego sera sól, pieprz                Warzywa gotujemy na parze na półtwardo.   W rondelku prażymy mąkę na maśle, dodajemy powoli mleko i gotujemy razem aż zgęstnieje. Dodajemy starty ser, jeśli  sos jest za gęsty, rozprowadzamy mlekiem. Przyprawiamy solą i pieprzem. Można dodać również gałkę muszkatołową.     Na talerzu układamy „wieżyczkę” powtarzając dwa razy: grillowaną polędwiczkę, warzywa, sos serowy. 