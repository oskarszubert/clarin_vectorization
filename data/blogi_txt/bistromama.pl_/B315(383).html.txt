Wczoraj dowiedziałam się,   że jeden z portali ogłosił dzień naleśnikowego szaleństwa.  A u mnie w planach były właśnie naleśniki na obiad.  Ale skoro naleśnik ma swój dzień, to chyba należy mu się prywatny tort!  Oto i on :)         Naleśniki:  2 szklanki mąki 1szklanka mleka 1szklanka wody mineralnej gazowanej 2 jajka szczypta soli  1-2 łyżeczki cukru 50 g roztopionego masła.   Jajka, sól, cukier, mleko, przesianą mąkę miksujemy mikserem. Na końcu dodajemy wodę.  Na patelni topimy masło i wlewamy je do ciasta, które cały czas mieszamy.  Smażymy naleśniki na patelni bez użycia dodatkowego tłuszczu.  Wyszło mi ok. 10 placków na patelni o średnicy 21 cm.    Ser:   2 kostki (1/2 kg) białego sera  1 jajko 3-4 łyżki cukru pudru cukier wanilinowy ew. rodzynki   2-3 łyżeczki dżemu truskawkowego truskawki i bita śmietana do przybrania      Wszystkie składniki miksujemy razem na gładką masę,  Gotowe placki naleśnikowe przekładamy serem, mniej więcej w środku jedną warstwę smarujemy dżemem truskawkowym.    Smaczne na zimno i na ciepło :) 