Uwielbiam!! Ale pamiętam z dzieciństwa, że uciekałam przed tą zupą jak wampir przed czosnkiem :)       Niektórzy botwinkę robią na samym wywarze z jarzyn, a ja wrzucam zawsze kawałeczek wędzonych żeberek lub maleńki kawałek boczku (ok. 10 dag). To właśnie posmak wędzonki sprawia, że co chwilę podjadam botwinkę łyżką prosto z garnka.  dwa pęczki botwinki 2 marchewki  1 pietruszka 10 dag wędzonego boczku żeberka wędzone śmietana do zupy 18% (mały kubek) sok z połowy cytryny (może być ocet, ale ja wolę cytrynę) sól , pieprz  liść laurowy, ziele angielskie (2-3 ziarenka) ew. 1 kostka rosołowa ugotowane jajka (1 na osobę)  Ugotowałam wywar z wędzonego boczku (żeberek), marchewki i pietruszki (pokrojonej w słupki), dorzuciłam liść laurowy i ziele angielskie. Botwinkę umyłam, buraczki obrałam i pokroiłam w słupki, dorzuciłam do gotującego się wywaru. Następnie pokroiłam lodyżki i listki, i dorzuciłam do gotującej się zupy. Gotowałam do miękkości. Wyjęłam żeberka, dodałam kostkę rosołową, sok z cytryny, sól i pieprz. Na koniec zabieliłam śmietaną..  Podałam z ugotowanym jajkiem, ale z dzieciństwa pamiętam też mlode ziemniaczki na osobnym talerzu, i piekny buraczkowy ślad na nich po łyżce z botwinki (nastepnym razem tak zrobię!). Ziemniaki oczywiście będą z całą furą koperku :))) 