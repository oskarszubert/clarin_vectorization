Od chwili spróbowania pierwszej krewetki w restauracji,do przygotowania samodzielnych dań w domu - minęło trochę czasu. Ale nie żałuję.   Tym bardziej, że pierwsze spotkanie z krewetką kilkanaście lat temu uważam za wyjątkowo nieudane.  I mój mąż, który ciągle nie je szpinaku, wyjada od jakiegoś czasu krewetki z talerza.  To niewątpliwie mój mały sukces :)    dla dwóch osób ok. 15 sztuk oczyszczonych krewetek Black Tiger 300 ml mleczka kokosowego 2 ząbki czosnku 2 łyżki masła 250 ml przecieru pomidorowego (passaty)  2 łyżeczki mieszanki przypraw garam masala słodka i ostra papryka sól i świeżo zmielony pieprz świeża natka pietruszki   2 torebki ugotowanego ryżu  Krewetki myjemy i osuszamy w papierowym ręczniku. W rondelku rozgrzewamy masło, dodajemy przeciśnięte ząbki czosnku i od razu wrzucamy krewetki. Smażymy po maksymalnie 2 minuty z każdej strony. Krewetki wyciągamy i odstawiamy na chwilę na bok. Do tego samego rondelka dodajemy mleczko kokosowe, przecier pomidorowy i mieszankę przypraw garam masala. Zmniejszamy ogień i powoli gotujemy przez ok. 10 minut. Od czasu do czasu mieszamy. Pod koniec doprawiamy papryką słodką i ostrą, solą i pieprzem. Do sosu dodajemy krewetki i chwilę podgrzewamy. Podajemy z ryżem lub pieczywem. 