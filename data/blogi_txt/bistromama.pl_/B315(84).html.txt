Japońską zieloną herbatę planowałam kupić już dawno. Obtoczenie w niej trufli, bajaderek czy czegoś podobnego,   było na drugim miejscu.   Bo ja ten piękny proszek pragnęłam dodać do świątecznej paschy.   I dodałam! Ale o tym za jakiś czas...    W sobotę znalazłam w szafce paczkę suchych ciastek,  które kupiłam kiedyś z myślą o zrobieniu z nich spodu do sernika.   Nie miałam jednak w lodówce sera.   Ale miałam za to jakieś resztki orzechów, gorzką czekoladę, kawałek masła. I tak urodził się pomysł na czekoladowo - herbaciane kule.     Wieczorem usiadłam, przejrzałam zdjęcia i wstawiałam przepis na stronie konkursu na Kulinarny Blog Roku. Jakie było moje poniedziałkowe zdziwienie, kiedy okazało się, że Szanowne Jury wybrało go do tzw. tygodniowej bitwy on-line :)   Będzie mi bardzo miło jeśli ktoś z Was zagłosuje również na mój przepis. Można to zrobić TUTAJ 260 g herbatników 120 g masła  100 g gorzkiej czekolady 100 g zmielonych orzechów 2 łyżki kakao 6 łyżek mocnego naparu herbacianego 3 łyżki zielonej herbaty w proszku do obtoczenia 3 łyżki kakao do obtoczenia   Masło i czekoladę razem rozpuszczamy i dostawiamy do wystygnięcia. Ciastka kruszymy za pomocą blendera. Dodajemy przestudzone masło z czekoladą, kakao, napar z herbaty i zmielone orzechy. Wszystko razem mieszamy do całkowitego połączenia się składników. Masę przekładamy do miski, przykrywamy folią i odstawiamy do lodówki na kilka godzin. Kiedy masa zastygnie, formujemy kulki wielkości dużego orzecha włoskiego i obtaczamy część w japońskiej zielonej herbacie w proszku, pozostałe w ciemnym kakao.  Smacznego! 