Przepis pochodzi z Książki Kucharskiej Kubusia Puchatka.  Te słodkie cuda robi się błyskawicznie a smakują rozkosznie, niczym najlepszy miodek z Kubusiowej spiżarni.   I nie tylko dzieci uwielbiają takie słodkie jeżyki :)          50 g margaryny 50g cukru pudru 75g płatków kukurydzianych 2 łyżki lejącego miodu 2 łyżeczki kakao   Do garnka wkładamy cukier puder, margarynę, kakao i miód. Trzymamy na małym ogniu, cały czas mieszając, aż wszystkie składniki wymieszają się ze sobą. Zdejmujemy z ognia, wsypujemy płatki i dokładnie mieszamy. Łyżeczką nakładamy jeżyki do przygotowanych wcześniej papilotek. Możemy włożyć na 1-2 godz. do lodówki.  Smacznego :) 