Pomysł na naprawdę błyskawiczny obiad.   Najwięcej czasu zajmuje ugotowanie makaronu ;)    Najpierw miałam ochotę na sałatkę z tuńczykiem, też z makaronem, ale później pomyślałam, ze skoro nie mam pomysłu na obiad to może sałatkę zamienię w ciepłe danie?          Składniki, proporcje wg uznania:     makaron kokardki   kawałki tuńczyka w oleju (zawsze uważnie czytam, bo rozdrobnionego tuńczyka nie trawię)   pół puszki zielonego groszku   zielona fasolka szparagowa (świeża, mrożona luz z puszki)   starty żółty ser   sól, pieprz   ew. oliwa z oliwek lub olej, jeśli tuńczyk jest w sosie własnym.    Przygotowanie jest banalne.   Ugotowałam makaron al dente, do odcedzonego dodałam tuńczyka, groszek, fasolkę i starty żólty ser. Wszystko razem wymieszałam.    Można podawać od razu, a można też dodatkowo zapiec w naczyniu żaroodpornym.   Wybrałam drugą opcję, na wierzch starłam dodatkowa porcję sera i zapiekłam w piekarniku.   Podałam z pieczywem czosnkowym :) 