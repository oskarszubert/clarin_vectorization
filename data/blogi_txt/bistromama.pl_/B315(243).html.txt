W tym przypadku jakikolwiek komentarz jest zbędny.  Przebierałam nogami, tak czekałam na ten deser.  Ale już jest! Tzn. już go nie ma..., bo dziś zniknęły ostatnie dwa kawałki ;) Przepis na bezę pochodzi Moich wypieków, zmniejszyłam tylko trochę proporcje.    beza:   5 białek 220 g cukru 1 łyżeczka maki ziemniaczanej 1 łyżeczka octu   Białka ubijamy na sztywną pianę. Dodajemy cukier i ubijamy, aż nie będzie "zgrzytał". Pod koniec ubijania dodajemy mąkę ziemniaczaną i łyżeczkę octu. Blaszkę wykładamy papierem do pieczenia. Na papierze rysujemy okrąg. Odrysowałam od głębokiego talerza (średnica 22 cm). Wykładamy na niego masę białkową. Możemy  całość wyrównać lub boki zrobić wyższe, a środek niższy (wybrałam drugą opcję). Wstawiamy do nagrzanego do 180 stopni piekarnika i po 5 minutach przykręcamy temperaturę do 150 stopni. Pieczemy 1,5 godziny i studzimy w uchylonym piekarniku.  krem:   150 ml śmietany kremówki 250 g mascarpone 3 łyżki cukru pudru truskawki Schłodzoną śmietanę kremówkę ubijamy z cukrem pudrem, a następnie łączymy z mascarpone. Ubijamy jeszcze chwilkę i dodajemy kilka zmiksowanych truskawek.    Schłodzony krem i truskawki wykładamy na bezę najlepiej tuż przed podaniem. 