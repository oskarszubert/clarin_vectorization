Muffinki robione na szybko.   Szukałam przepisu na takie babeczki, na które składniki będę miała w domu   i nie będę musiała wysyłać o 20  męża na zakupy ;)   Miały być dodatkiem do porannego śniadania.   Nic szczególnego.   Jakże milo się rozczarowałam, kiedy spróbowałam pierwszej babeczki... a później drugiej.  Są pyszne!   Z wyczuwalną cytrynową nutą, lekkim makowym posmakiem, puszyste i  wilgotne.  Na pewno do powtórzenia!          Przepis pochodzi z blogu Moje Wypieki, na 12 muffinek: lekko zmieniony (mniej cukru, bez soli, z większą ilością maku)     170 ml oleju  225 g mąki 1 łyżeczka proszku do pieczenia 150 g cukru 2 jajka 150 ml mleka sok i skórka otarta z jednej cytryny (dałam sok z 1,5 cytryny) 2 łyżki maku     W misce mieszamy suche składniki: makę, cukier, mak, proszek do pieczenia.   W drugiej misce składniki mokre: olej, jajka mleko, sok i skórkę z cytryny.  Łączymy mokre składniki z suchymi i szybko mieszamy. Formę do muffinek wykładamy papilotkami.i nakładamy ciasto. Posypujemy makiem dla dekoracji.   Pieczemy około 20 - 25 minut w temperaturze 180ºC.  R aczej nie jemy ciepłych :) 