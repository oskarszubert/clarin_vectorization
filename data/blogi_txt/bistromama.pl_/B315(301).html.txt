I kto by pomyślał, że w pierwszej wersji   to miały być pierogi z kaszą gryczaną i serem? ;)   ale w domu zabrakło mi mąki.  Na szczęście było ciasto francuskie.     Bardzo proste w wykonaniu. I przepyszne :)   Znikają jeszcze ciepłe w niewyjaśnionych okolicznościach...  Nadzienie może być dowolne - jabłko, gruszka, mak, powidła.  Zrobiłam z białym serem i rodzynkami. 1 opakowanie mrożonego ciasta francuskiego 20 dag białego sera 3 łyżki cukru pudru 1 jajko cukier waniliowy rodzynki cukier puder do posypania  Ciasto rozmroziłam, rozwinęłam, pokroiłam na kwadraty (wyszło mi 12 sztuk). Ser zmiksowałam z jajkiem, cukrem pudrem i cukrem waniliowym. Na koniec wsypałam garść rodzynek i wymiesząlam łyżką.  Nakładałam na każdy kwadracik, składałam po przekątnej i dociskałam boki widelcem. Piekłam w piekarniku nagrzanym do 190 st. ok. 15 minut.   Posypałam cukrem pudrem i viola! 