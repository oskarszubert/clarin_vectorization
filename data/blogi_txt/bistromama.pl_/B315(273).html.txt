Ziemniaczane placki zwykle jadam z dodatkiem śmietany.  I lubię popijać zimnym mlekiem. Wiem, dziwnie ;) Mój mąż placki ziemniaczane je ze śmietaną i cukrem, na co ja nie mogę patrzeć. I nie przeszkadza mu, że w plackach jest cebula, czosnek, sól i pieprz ;) Tym razem byłam w stanie go zrozumieć. W plackach była słodkawa dynia, która przełamała ich wytrawność. Jedliśmy każdy po swojemu i zachwycaliśmy się ich smakiem.          placki:na ok. 12 sztuk   500 g ziemniaków 250 g drobno startej dyni 1 cebula 1-2 ząbki czosnku (opcjonalnie) 3 czubate łyżki mąki pszennej 2 jajka 2 łyżki tartej bułki sól, pieprz olej do smażenia    Obrane ziemniaki, dynię, cebulę i czosnek tradycyjnie trzemy na tarce lub robi to za nas robot kuchenny. Do utartej masy dodajemy jajka, mąkę i bułkę tartą. Doprawiamy solą i pieprzem. Mieszamy razem do połączenia wszystkich składników. Placki smażymy na mocno rozgrzanym oleju (placki zwykle smażę na dwóch patelniach równocześnie). 