Jedna grzanka zatopiona w zupie,  druga - jeszcze chrupiąca - na wierzchu.  Aromatyczna i bardzo pożywna zupa cebulowa,  na którą przepis pochodzi z książki Julii Child  "Gotuj z Julią. Niezbędne przepisy i porady mistrzyni kuchni"     Zapraszam! 3 łyżki masła 1 łyżka oleju 8 szklanek pokrojonej w cienkie plastry cebuli (skroiłam w drobną kostkę) pół łyżeczki soli pół łyżeczki cukru 2 łyżki mąki 5 szklanek bulionu (sugerowany w książce bulion wołowy) 1/2 szklanki koniaku lub brandy (ominęłam) 1szklanka białego wytrawnego wina  sól, pieprz, ostra papryka   W dużym rondlu rozgrzewamy masło i olej. Dodajemy cebulę i smażymy powoli przez mniej więcej 20 minut, do czasu aż zmięknie. Dodajemy sól i cukier, smażymy kolejne 15-20 minut na średnim ogniu, aż cebula się przyrumieni. Posypujemy cebulę mąką i smażymy powoli przez 2 minuty, cały czas mieszając. Zdejmujemy z ognia, wlewamy 2 szklanki gorącego rosołu, ewentualnie koniak i mieszamy. Kiedy składniki się połączą, dodajemy pozostały bulion oraz wino. Gotujemy na wolnym ogniu pod uchyloną pokrywką przez 30 minut.    Podałam z grzankami z bagietki razowej, posypanymi startym żółtym serem i zapieczonymi w piekarniku. Smacznego :) 