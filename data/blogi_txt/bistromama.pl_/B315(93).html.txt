Trend na domowe pieczywo dotarł i do mnie.Potrzebowałam bułek pszennych do czegoś, co mi weszło w głowę i wyjść nie mogło, a co lada dzień pewnie też pojawi się na blogu :)  Do piekarni nie pójdę, bo pada.Sama bym poszła, ale z 10-miesięczniakiem to już mi się nie chce nosa za drzwi wystawiać. Odganiam myśli o bułkach, a tu patrzę... dzień wcześniej dostałam od znajomej kilka broszurek, a w nich m.in. "Domowy wyrób chleba".  Zaczynam czytać, ale wszędzie co najmniej pół kilo mąki... A ja przecież nie chcę bułek dla sztabu wojska, tylko dwie do mojej misji... no dobra cztery, bo takie świeżutkie dwie to znikną od razu przecież... Poczytałam, policzyłam i wyszło tak:      na 4 duże bułki, 6 średnich lub 8 małych:    380 g mąki  3/4 szklanki ciepłej wody 30 g świeżych drożdży 3 łyżki oliwy lub oleju 1 płaska łyżeczka soli 1/2 łyżeczki cukru   Z drożdży, ciepłej wody, cukru i łyżki mąki robimy rozczyn. Odstawiamy na 15 minut w ciepłe miejsce do wyrośnięcia. Na stolnicę lub do plastikowej miski przesiewamy mąkę, dodajemy oliwę lub olej oraz sól i wyrabiamy kilka minut, aż ciasto będzie jędrne i gładkie. Odstawiamy w plastikowej misce przykrytej ściereczką do wyrośnięcia na kolejne 15 minut.   Ciasto dzielimy na tyle części, ile bułek chcemy upiec (4 duże, 6 średnich lub 8 małych). Formujemy w rękach bułki, z wierzchu lekko moczymy wodą i obsypujemy mąką. Kładziemy na blachę wyłożoną papierem do pieczenia, nacinamy z wierzchu ostrym nożem i zostawiamy na 10-15 minut.    Piekarnik rozgrzewamy do 190 stopni. Bułki pieczemy ok. 20 minut.     Bułki można też posmarować rozmąconym jajkiem (wtedy nie moczymy wodą i nie oprószamy mąką) i posypać dowolnymi dodatkami, np. słoneczkiem, dynią, płatkami owsianymi, makiem.     Smacznego! 