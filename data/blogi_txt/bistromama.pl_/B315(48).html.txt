Tym razem tort dla naszego zaprzyjaźnionego fotografa :) Mam nadzieję, że: - niespodzianka Ci się podobała, - goście nie mieli po nim niestrawności, - nie masz niebieskich ścian i podłogi w domu :) Najlepszego, MARIO!   Ciężko o tej porze roku zrobić krem z chabrów, więc wyjścia nie było... jest barwnik. Ale w całym tym zamieszaniu ważniejszy był gest i symbolika, niż walory smakowe i zdrowotne ;)  ciasto:  125 g masła  3 jajka 260 g mąki pszennej 200 g cukru 1 szklanka mleka 5 łyżek powideł (dżemu wiśniowego lub z czarnej porzeczki) 2 łyżeczki cynamonu 1 łyżeczka sody oczyszczonej 2 kopiaste łyżki kakao   W garnku mieszamy cukier z kakao, dodajemy mleko oraz masło. Podgrzewamy, aż zacznie wrzeć i gotujemy ok 1 minuty. Odstawiamy do wystudzenia. Do chłodnej masy dodajemy mąkę wymieszaną z sodą i cynamonem. Mieszamy (najlepiej mikserem), a pod koniec dodajemy powidła.     Osobno ubijamy białka, gdy mamy już sztywną pianę, dodajemy żółtka i jeszcze chwilę ubijamy. Pianę łączymy z ciastem, mieszamy łyżką i wykładamy na tortownicę wyłożoną papierem do pieczenia.     Piekłam w tortownicy o średnicy 18 cm, w temp. 160 st przez 60 minut. Gdy średnica tortownicy jest większa, pieczemy ok. 45 minut w temperaturze 180 st.  masa śmietankowa:  200 g śmietanki kremówki (1 kubek) 250 g mascarpone 3 łyżki cukru pudru 1 płaska łyżeczka żelatyny namoczonej w 2 łyżkach wody   Śmietankę kremówkę ubijamy, pod koniec dodajemy cukier puder. Powoli dodajemy mascarpone i dalej ubijamy. Na końcu wlewamy rozpuszczoną żelatynę i chwilę razem miksujemy. Kiedy masa zaczyna tężeć przekładamy nią ciasto. Całość wstawiamy do lodówki.    krem maślany:   200 g masła 3/4 szklanki cukru pudru ok. 5-7 g niebieskiego barwnika w żelu Masło z cukrem ucieramy na puszystą masę. Stopniowo dodajemy barwnik, aż krem osiągnie pożądany kolor. Do zrobienia włosków potrzebujemy specjalnej końcówki do rękawa cukierniczego - Wilton nr 233.    Krem zaczynamy nakładać od dołu.      dodatki: 50 g białego lukru plastycznego (oczy) 20 g czarnego lukru plastycznego (źrenice i buzia) kilka ciasteczek Cookie monster na imprezie ;) 