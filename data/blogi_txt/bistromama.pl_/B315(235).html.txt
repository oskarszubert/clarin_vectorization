Zdarzają się takie niedziele, że dojadamy resztki z soboty. Czasami bywa pizza gdzieś w przelocie. Na szczęście najwięcej jest takich, które satysfakcjonują całą rodzinę, bo jest i mięso dla męża, a dla mnie do tego mięsa coś więcej niż panierka w schabowym.    Ten przepis miałam zaznaczony od zeszłego roku do wypróbowania. Doczekał się w końcu swojej premiery i w mojej kuchni. Jest wyjątkowo prosty w przygotowaniu, a z całą pewnością nie banalny. Pozostaje mi tylko życzyć smacznego niedzielnego obiadu i pięknego słonecznego popołudnia :) Inspiracja: Magazyn KUCHNIA nr 10-2012  kurczak:   4-5 pałek kurczaka (lub dwa udka) 1 duża cebula 1 łyżka masła 3-4 świeże figi kilka gałązek świeżego tymianku  4-5 łyżek oliwy sól, pieprz   Cebulę kroimy w kostkę i szklimy na rozgrzanym maśle na patelni. Udka kurczaka doprawiamy solą i pieprzem. Obsmażamy z obu stron na patelni. Do naczynia żaroodpornego przekładamy podsmażoną cebulkę, dodajemy pałki kurczaka, figi i gałązki tymianku. Podlewamy oliwą i wkładamy do piekarnika nagrzanego do 180 stopni na ok. 40 minut. W trakcie możemy 2-3 razy przewrócić udka na drugą stronę.    puree z zielonego groszku:  300 g mrożonego groszku 1 ugotowany ziemniak 1 ząbek czosnku 1 łyżeczka masła sól, pieprz  Groszek gotujemy do miękkości w osolonej wodzie. Odcedzamy i miksujemy z pozotałymi składnikami na gładkie puree.    Smacznego! 