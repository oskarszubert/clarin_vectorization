Kontynuuję wątek recyklingowy.  Tym razem ratuję lekko przywiędłą rukolę.  Muszę zacząć kupować rukolę w doniczkach, ta pakowana zdecydowanie za krótko pozostaje świeża po otwarciu. Bo w końcu ile sam człowiek tej rukoli dziennie zje? ;) I ile dni pod rząd może jeść?   Kiedy więc połowa paczki była już lekko przywiędła, pomyślałam o zrobieniu pesto. Gdzieś kiedyś widziałam, ale nigdy wcześniej nie jadłam. To pesto powędrowało do kanapek i do poniedzielnych, czyli porosołowych krokietów. One zdjęcia też mają i pewnie niebawem je zaprezentuję.  A pesto polecam! W niczym nie ustępuje najlepszemu ze słoiczka :) 50 g rukoli 50 g migdałów bez skórki 30 g sera pecorino 3 łyżki oliwy z oliwek 5 łyżek roztopionego masła 1 ząbek czosnku 2 kromki pszennego pieczywa (bagietki) 1 jajko (na dwie kanapki) 1 pomidorek koktajlowy   pesto:  Rukolę myjemy pod bieżącą wodą, osuszamy w papierowym ręczniku. Migdały, ser pecorino oraz czosnek wkładamy wkładamy do blendera i miksujemy kilkanaście sekund na najwyższych obrotach. Dodajemy rukolę, oliwę z oliwek i 3 łyżki roztopionego masło Lurpak. Miksujemy razem przez kolejne kilkanaście sekund na wysokich, ale nie najwyższych obrotach.    Na patelni topimy jedną łyżkę masła, bagietkę kroimy po skosie na kromki o szerokości ok. 2 cm. Podsmażamy przez chwilę na roztopionym maśle, aż kromki uzyskają zloty kolor z obi stron.  Jednocześnie na drugim palniku, na pozostałym maśle, smażymy jajko sadzone (podsmażamy z obu stron). Białko formujemy łopatką wokół żółtka tak, aby kształtem i wielkością pasowało do wielkości kanapek.    Na grzankę nakładamy pesto, na pesto delikatnie przekładamy jajko sadzone, przykrywamy drugą grzanką. Kanapkę kroimy na dwie części, na każdej z nich umieszczamy połówkę pomidorka koktajlowego i całość spinamy wykałaczką, Należy uważać, aby wykałaczka nie przebijała bezpośrednio żółtka.   Smacznego! 