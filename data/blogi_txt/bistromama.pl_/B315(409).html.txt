Klasyczny zapiekany misz masz.   No, może nie do końca,  bo poukładałam składniki warstwami ;)    To taki obiad,  który robi się z tego co akurat pod ręką,   bo został makaron z wczoraj, bo pieczarki jeszcze dzień   i wylądują w koszu na śmieci.     A wyrzucania jedzenia staram się unikać.   Mimo tego, że  gotuję dużo i często,   to zakupy i posiłki planuję tak,   aby jak najmniej się zmarnowało,   a najlepiej wcale.    Da się :) Jednym z warunków są zakupy z listą w ręce.     ok. 100 g dowolnego makaronu (waga makaronu suchego) 400 g różyczek brokuła 200 g pieczarek 7-8 suszonych pomidorów kukurydza 1 łyżka masła  sól, pieprz ulubione zioła (dałam dość sporo zielonej czubricy)   Makaron gotujemy w osolonej wodzie wg czasu podanego na opakowaniu. Odcedzamy. Brokuły chwilę obgotowujemy we wrzącej i osolonej wodzie. Powinny pozostać lekko twarde. Pieczarki oczyszczamy, kroimy każdą na cztery części i podsmażamy chwilę na łyżce masła. Doprawiamy do smaku solą, pieprzem i ulubionymi ziołami. W naczyniu do zapiekania lub garnku, który można podgrzewać w piekarniku układamy warstwami: makaron, brokuły, pieczarki, suszone pomidory, kukurydzę. Całość zalewamy beszamelem, posypujemy ziołami, na wierzchu układamy porwaną na kawałki lub pokrojoną w plastry mozzarellę.   sos beszamelowy:  1,5 łyżki masła 1,5 łyżki mąki pszennej 350 ml mleka 1/2 łyżeczki gałki muszkatołowej sól   125 g mozzarelli (1 kulka)   Masło topimy w rondelku, dodajemy mąkę i chwilę razem podsmażamy. Wlewamy mleko i ciągle mieszając (aby nie powstały grudki) doprowadzamy do wrzenia. Doprawiamy gałką muszkatołową i solą.     Wkładamy do rozgrzanego piekarnika i zapiekamy ok. 30 minut, aż wierzch się ładnie zarumieni (możemy włączyć od góry grzałkę z funkcją grillowania). W razie potrzeby, gdy góra przypiecze się wcześniej, przykrywamy całość folią aluminiową (błyszczącą stroną do dołu). Po wyjęciu z piekarnika odstawiamy na kilka minut.     Smacznego! 