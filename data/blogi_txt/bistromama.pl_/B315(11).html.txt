Miałam w domu niecałą tabliczkę czekolady   i nałóg, który w deszczowy dzień ciągnął mnie do kuchni :)  Tak powstały babeczki brownies.   Dodałam do nich resztkę cukru pudru,   zapomniałam, żeby zostawić trochę do posypania.   Ale bez tego też były pyszne :)          Babeczki (6 sztuk) zrobiłam z tego przepisu, zmieniłam jedynie trochę proporcje.   70 g gorzkiej czekolady 80 g masła  60 g mąki  70 g cukru pudru  3 jajka    W mikrofalówce ( na 60 % mocy) topimy masło z czekoladą wcześniej połamaną na kostki.Jajka ubijamy, dodając stopniowo cukier i mąkę. Do masy jajecznej powoli wlewamy przestudzoną czekoladę. Silikonowe foremki do babeczek napełniamy ciastem do 3/4 wysokości i pieczemy ok. niecałe 20 minut w temp. 180st. Smacznego :) 