Kto mnie zna, ten wie.     Marzyłam, żeby kiedyś poprowadzić takie warsztaty w moim mieście.    Kilka lat temu, odłożyłam te marzenia głęboko do szafy.     Zapadły tam w zimowy sen, a ja z tego snu ich nie budziłam.     Zdecydowałam się na drugie dziecko, zostałam z Frankiem w domu.    Pichciłam, gotowałam, robiłam zdjęcia i blogowałam.     Poznałam Bożenę, właścicielkę Kawiarni Kafka    Miejsca przyjaznego dorosłym i dzieciom. Podczas letnich spacerów zaczęłam do niej częściej zaglądać. Moje marzenia zaczęły wychodzić z szafy.         Na pierwszy ogień poszły warsztaty "Jesienne ciasteczkobranie, ciasteczek ozdabianie".    Na dzieci czekało 200 maślanych ciasteczek w kształcie liści,     które mogły dowolnie malować kolorowym, samodzielnie przygotowanym lukrem.     Na dzień przed warsztatami miałyśmy wszystko dopięte na ostatni guzik,   a przynajmniej tak się nam wydawało :)       Cukiernicy dopisali! Stawiło się 18-tu młodych kuchcików!       Jeszcze mam wielką tremę, jeszcze nie umiem przemawiać, jeszcze wszystko bardzo przeżywam,   ale bardzo się cieszę, że te pierwsze już za nami. Już wiem co poprawić, co powtórzyć, jak usprawnić system mocowania czapek kucharskich :)      Zrobienie czapek kucharskich z brystolu i bibuły było pierwszym punktem warsztatów.  Dzieci  wyglądały w nich uroczo, a przechodnie od razu wiedzieli o co chodzi.     W mieszanie lukru, co to się go robi z mą... z cukru pudru ;) zaangażowani byli wszyscy.   W końcu utarcie szklanki cukru z łyżeczką wody wcale nie jest prostą sprawą!    Była z nami Beata, psycholog dziecięca.   W czasie kiedy ja dosypywałam, dolewałam, pomagałam mieszać, Beata przeprowadziła małą lekcję angielskiego dla dzieci. Oczywiście w jesiennym temacie, bo (angielska) mowa była o kolorach  jesiennych liści.          Zaangażowanie dzieci było ogromne!   Tylu małych kuchcików w jednym miejscu budziło zainteresowanie przechodniów :)     Pierwsze efekty prezentuje Iga :)     Pierwsze efekty zjada Marta.     Galeria Małych Kuchcików!   Rodzicom dziękuję za pozwolenie umieszczenia zdjęć pociech na blogu.       Moja prywatna asystentka, z wypiekami nie tylko na talerzu :)                Szymek wygrał konkurs na zgarnięcie największej ilości bakalii za pierwszym razem :) Dwie najsłodsze kuchareczki :)       Od nadmiaru pomysłów czapki nie wytrzymywały napięcia...     ...lub wręcz przeciwnie, w szale lukrowania opadały na oczy.     Powiedzmy, że wszystko pod kontrolą... powiedzmy, bo ujarzmić geniuszy wcale nie jest tak łatwo!      Chwila na wymianę zdań z mamą Marty i Filipa.     I znowu ktoś nas podgląda :)       I podpatrzone z zewnątrz. Mój mąż paparazzi tam był :)                   Napisali też o nas w opolskiej Gazecie Wyborczej. Zanim dotarłam z warsztatów do domu, artykuł już był na stronie. Co prawda nie były to pierniczki, tylko maślane ciasteczka, ale wybaczamy. W tym całym słodkim szaleństwie można się było zapomnieć :)  http://opole.ga zeta.pl/opole/1,35086,12831532,Mozna_malowac_na_plotnie__Oni_mal owali_na_ciastkach.html   a tutaj jeszcze filmik :)      Mam nadzieję, że będą następne.   Głos muszę tylko trochę wzmocnić :)  I mężowi znów aparat wręczyć.   On zdjęć nie robi na co dzień i zawsze się boję o końcowy efekt.   Przyznaję, że dobrze mu poszło.   Zdjęć tyle, że miałam problem by wybrać kilka. Dlatego ich tu aż tyle :) 