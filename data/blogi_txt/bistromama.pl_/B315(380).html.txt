Po pierwsze primo:  Wolałabym taką tartę na cieście kruchym, ale na francuskie nie mogę narzekać.   Na kruche najzwyczajniej w świecie nie mam teraz czasu :)    Po drugie primo:  Chociaż na pierwszy plan zdjęciowy   wychodzą szparagi i pomidorki koktajlowe,   to na miejsce w tytule zasłużyła sobie   przyprawa z kuchni bułgarskiej - CZUBRICA.   Poleciła mi ją znajoma, poszłam na targ i kupiłam.   Zakochałam się w zapachu na zabój. Dodała tarcie zupełnie nowego smaku,   idealnie skomponowała się z delikatnym smakiem szparagów.   I od kilku dni na stałe zagościła w mojej kuchni.            opakowanie mrożonego ciasta francuskiego 1/2 pęczka zielonych szparagów kilka pomidorków koktajlowych 60 g sera camembert (opcjonalnie) 150 ml śmietany 18 % 1 jajko 1 łyżeczka zielonej czubricy sól, pieprz   Szparagi myjemy, obieramy (obieram nawet zielone) i gotujemy w osolonej wodzie przez niecałe10 minut.   Formę do tart smarujemy masłem i wykładamy francuskie ciasto tak, aby boki można było później zawinąć.   Jajko i śmietanę rozbijamy widelcem, dodajemy czubricę, sól i pieprz, a następnie wykładamy na ciasto.  Na masie układamy pokrojony w kostkę ser camembert, ugotowane szparagi i polówki pomidorków koktajlowych. Boki tarty zawijamy. Można posmarować jajkiem, ale nie trzeba ;)  Pieczemy ok. 25 minut w piekarniku nagrzanym do 190 st.     Smacznego :) 