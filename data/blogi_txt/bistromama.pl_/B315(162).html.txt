To naprawdę dobry dań!  Nie wiem czy przypadłby ten dań srogim jurorom do gustu,  ale zapewniam, że zadowoli kubki smakowe statystycznego Kowalskiego,   Nie wierzyłam, że z tak prostego przepisu wyjdzie tak pyszna potrawa!  Kurczak jest miękki i soczysty, boczek chrupiący,  a słodka śmietanka cudownie przesiąknięta aromatem tymianku i boczku.     Przepis dostałam od mamy Ani, koleżanki mojej córki z przedszkola.  Możemy tak na placu zabaw o tym gotowaniu długo... :)         składniki na 3 porcje:    3 pojedyncze piersi kurczaka 14-15 plastrów wędzonego boczku 200 ml śmietanki 30 % (1 kubek) ulubiona mieszanka przypraw do kurczaka kilka gałązek świeżego tymianku (można pominąć)   Piersi z kurczaka myjemy pod zimną bieżącą wodą i osuszamy. Jeśli przy piersiach są polędwiczki, możemy je zostawić, ale możemy też odciąć i wszystkie polędwiczki, czyli w tym przypadku 3 szt, możemy ułożyć obok siebie i zawinąć razem w plastry boczku.   Osuszone piersi oprószamy mieszanką przypraw do kurczaka (lub solą i pieprzem). Każdą pierś zawijamy jak mumię w 4-5 plastry boczku. Spinamy wykałaczkami. Tak zawinięte piersi układamy w naczyniu żaroodpornym, powinny mieć wokół siebie trochę miejsca, żeby można je było swobodnie obracać. Całość zalewamy śmietanką i na wierzch dajemy kilka gałązek świeżego tymianku. Wstawiamy do piekarnika nagrzanego do 180 st. w sumie na ok. 40 minut.  W trakcie pieczenia obracamy piersi kilkukrotnie, tak aby boczek był zarumieniony z każdej strony. W razie potrzeby zwiększamy temperaturę do 200 stopni. Śmietanka powinna zredukować swoją objętość mniej więcej o połowę. *Zamiast piersi kurczaka można zawinąć też pałki. Próbowałam, sprawdziłam :) Na 1 palkę     potrzebujemy 2 plastry boczku, a pałek na 1 osobę przynajmniej dwie :)    Polecam, polecam, polecam!!!                      Dziękuję za wyróżnienia Naszym kuchennym smakom  Z zapachem wanilii we włosach... Ziółko w kuchni  Rogalikowi od kuchni  Smakołykom alergika Jak tylko znajdę chwilę, to będzie ciąg dalszy ;) 