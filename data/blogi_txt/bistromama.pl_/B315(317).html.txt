Na sałatkę z wędzonym kurczakiem miałam już dawno ochotę.   I w dodatku upominał się o nią szanowny mąż, o dziwo.   Kiedy już jednak postanowiłam zrobić ją na weekend, okazało się,   że teściowa ma dla nas "cały_słoik_świeżutkiej_sałatki_jarzynowej, dla_Justynki_bez_ogórka_bo_nie_może" ;)    Zgadnijcie, która zniknęła pierwsza :)   Jarzynowa oczywiście, bo oboje ją uwielbiamy,   tylko ja robię ją rzadko, bo nie mam cierpliwości do krojenia.    Kiedy już wyjedliśmy jarzynową prosto ze słoika, przyszła pora na delektowanie się nowym, całkiem ciekawym smakiem.    Makaron, kurczak wędzony, sezam i sos sojowy pasują do siebie wyśmienicie. Pozostałe składniki niech nas nie ograniczają :)     sałatka:  ok. 200-230 g ugotowanego dowolnego makaronu (mniej więcej 2 szklanki) 5-7 szt. suszonych pomidorów 1 wędzone udko kurczaka 3-4 ogórki korniszony 1 puszka czerwonej fasolki 5-6 łyżek sezamu    Makaron gotujemy al dente w dość mocno osolonej wodzie i odstawiamy w większej misce do wystygnięcia.     Z udka kurczaka oddzielamy mięso i kroimy w drobne kawałki. Pomidory odsączamy z zalewy i kroimy w paseczki, a korniszony w plasterki. Fasolkę odsączamy na sitku i płuczemy pod bieżącą wodą z nadmiaru zalewy. Wszystkie składniki dodajemy do makaronu i posypujemy sezamem.        sos:    20 ml wody 1 łyżka musztardy 10 kropel sosu sojowego 3 łyżki zalewy z pomidorów sól, pieprz   Do zamykanego pojemnika lub słoiczka dajemy wszystkie składniki sosu, energicznie wstrząsamy, by wszystko dobrze się połączyło. Sos dodajemy do sałatki, doprawiamy do smaku solą i pieprzem i dokładnie mieszamy. Smacznego! 