Nie uwierzycie. Ja jeszcze nie mogę uwierzyć... Mieszkam w województwie, któremu grozi depopulacja. Młodzi ludzie, dzięki podwójnemu obywatelstwu, zaczęli stąd wyjeżdżać jeszcze przed magicznym majem 2004 r., kiedy to Unia otworzyła dla nas swoje granice. Później już było tylko gorzej i chyba tylko prof. Jończy potrafi podać jakiekolwiek liczby, mówiące o skali problemu.  Płaczą władze wojewódzkie, płaczą osamotnione starsze osoby, których dzieci pozostały na Zachodzie, płaczą miasteczka gminne i powiatowe, bo młodych została garstka. I to nie w to akurat nie mogę uwierzyć. Uwierzyć nie mogę, że to właśnie szparagi są na najlepszej drodze do odwrócenia losów województwa!  Na jednym "szparagowym" portalu przeczytałam: Opolskie szparagi zdobywają coraz większą popularność na Zachodzie Europy. Niemcy zaopatrują się tutaj, a z zagranicy wracają całe ekipy zbieraczy, by pracować na polach w Polsce. 1 pęczek białych szparagów 1 niewielki seler (mniej więcej 150 - 180 g) 5 łyżek oliwy z oliwek 3 szklanki wywaru z jarzyn 200 ml gęstej śmietany sól, świeżo mielony pieprz   oraz  szynka hiszpańskiej (Serrano) lub innej suszonej dojrzewającej grzanki ser twardy (pecorino, parmezan) lub starty jakikolwiek inny Szparagi myjemy i obieramy do wysokości 1/3 od dołu. Zdrewniałe końcówki odcinamy. Seler myjemy, obieramy i kroimy na grubsze plastry. Jeśli mamy taką możliwość i seler, i szparagi gotujemy na parze. Najpierw układamy w naczyniu plastry selera i gotujemy na parze ok. 10 minut, a po tym czasie dodajemy szparagi na kolejne 5-7 minut (w trakcie sprawdzamy czy warzywa są już miękkie). Jeśli nie mamy naczynia do gotowania na parze, w osobnych garnkach gotujemy do miękkości seler i szparagi. Ugotowane warzywa przekładamy do blendera, dodajemy oliwę z oliwek, wywar z jarzyn, śmietanę i miksujemy razem na najwyższych obrotach przez ok. 1,5 minuty. Przelewamy do garnka, doprowadzamy do wrzenia i gotujemy przez kilka minut. Doprawiamy do smaku solą i pieprzem.      Szynkę rwiemy na mniejsze kawałki i chwilę podsmażamy na rozgrzanej patelni. Zupę podajemy z grzankami, szynką i plastrami twardego sera (lub startego każdego innego). Każdy z tych dodatków można pominąć, zupa na tym nie straci, ale najbardziej polecam lekko podsmażoną szynkę. Jej wyraźny smak idealnie komponuje się z łagodną zupą. Smacznego! 