Co zrobić na szybko kiedy koleżanki z pracy zapowiedzą się z wizytą?  Nie miałam jak wyjść na zakupy, padał deszcz, mąż w pracy...ale jak zwykle nie zawiodła mnie moja szafka z bakaliami :)  Sprawdziłam co mam i co do czego pasuje. Żurawina i migdały - o tak, duet idealny!  Wrzuciłam w wyszukiwarkę hasło "ciasteczka z żurawiną" i tak trafiłam na ten przepis. Ciasteczka wyszły kruche i rozpływające się w ustach! Przepis z moimi zmianami, czyli cukier brązowy zamiast cukru pudru, dodałam także posiekane migdały.  175 g masła 75 g  cukru pudru (dałam cukier brązowy) 1 łyżeczka cukru waniliowego szczypta soli 1 łyżka mleka 250 g mąki 45 g siekanej suszonej żurawiny 50 g posiekanych migdałów     Masło ucieramy i dodajemy cukier,cukier waniliowy,mleko,sól i ucieramy do białości. Następnie dodajemy mąkę, dobrze mieszamy lub wyrabiamy ręką. Na końcu dodajemy żurawinę i migdały.   Dzielimy ciasto na 2 części i z każdej formujemy wałeczek o średnicy 4 cm. Zawijamy w folię i umieszczamy w zamrażalniku na 30-40 min.  Następnie wyjmujemy i kroimy w 5-6 mm plasterki.Układamy na blasze wyłożonej papierem i pieczemy 10-12 min w 200 st.    Smacznego :) dziewczyny - dziękuję :) 