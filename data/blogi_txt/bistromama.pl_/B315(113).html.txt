Jeśli ktoś jeszcze nie wie co zrobić na piątkowy obiad,   to polecam pyszną rybkę w bardzo aromatycznym sosie.    Przepis jakiś czas temu otrzymałam od Olgi.   Niezwykle rzadko trzymam się dokładnie tego, co zostało podane w przepisie.   W tym przypadku jednak chciałam wiernie oddać smak,   który ktoś zapisał wcześniej na kartce   i wolałam nie eksperymentować :) ryba:  300 - 400 g filetów (flądra, halibut, sola) sól mąka do oprószenia masło  Filety osuszamy, solimy i delikatnie oprószamy mąką. Na patelni rozgrzewamy masło i smażymy filety na dużym ogniu, krótko z obu stron. Ryba powinna być usmażona na zloty kolor. Podajemy z gorącym sosem.    sos:   1/2 cebuli, drobno posiekanej 1 łyżka masła 1 szklanka bulionu warzywnego 1 szklanka śmietany 18% 3-4 gałązki tymianku liść laurowy sól i świeżo mielony biały pieprz 5 łyżek zimnego masła, posiekanego 1 łyżeczka soku cytrynowego   Na patelni, na niedużym ogniu, rozgrzewamy łyżkę masła i smażymy na nim cebulę. Dolewamy bulion, śmietankę, tymianek, liść laurowy i doprowadzamy do wrzenia. Gotujemy na małym ogniu aż sos zgęstnieje.    Dodajemy sól i pieprz do smaku. Zdejmujemy z ognia i przecedzamy przez gęste sitko (zmiksowałam wszystko w blenderze, wcześniej wyjęłam listek laurowy). Do sosu dodajemy zimne masło, w małych kawałkach i mieszamy, aż się rozpuści. Na końcu dodajemy sok z cytryny.   Przed podaniem można posypać świeżym tymiankiem. 