Dziś camembert razy trzy.  Jeśli podaję taki obiad, to tylko w sobotę. Tylko dla nas. Dzieci muszą zadowolić się czymś innym. Zdaję sobie sprawę ile to kalorii, ale od tego zdawania sprawy silniejsza jest miłość do męża i uleganie jego kulinarnym zachciankom :)  Poniższe propozycje można traktować bardzo luźno. Nie ma tu bardzo dokładnych przepisów i proporcji. W końcu panierowany camembert to żadna filozofia. Chyba, że chcemy zapanierować mniejsze trójkąty. Wtedy należy zrobić to bardziej starannie.  A dodatki sera dowolne. Ja najbardziej lubię z żurawiną lub ostatnio odkrytą borówką z gruszką. Mąż woli z sosem czosnkowym. Migdałową panierką był zachwycony. Do tego obowiązkowo sałata z ulubionymi dodatkami.         Camembert z borówką i gruszką     To zdecydowanie najprostszy i najszybszy sposób podania panierowanego sera camembert. Borówkę z gruszką kupiłam w sklepie Bacówka, o którym pisałam kiedyś tutaj.      - ser camembert - 1 jajko  - 100 g bułki tartej - borówka z gruszką lub żurawina - sałata z gruszką i lazurem z TEGO przepisu    Camembert kroimy na trójkąty ( z jednego sera 4 lub 6), panierujemy w jajku i w bułce dwukrotnie, a nadkrojone brzegi bez skórki nawet trzykrotnie, żeby ser podczas pieczenia nie wypłynął. Smażymy na rozgrzanym tłuszczu, po kilka minut z obu stron. Podajemy z borówką i ulubioną sałatką, w moim przypadku była to sałatka z gruszką.          Camembert w migdałowej panierce  W tym przypadku zamiast w bułce tartej, ser panierujemy w zmielonych migdałach (lub orzechach).     - ser camembert - 100 g zmielonych migdałów (orzechów laskowych, włoskich) - 1 jajko - żurawina wg Nigelli z tego przepisu - sos czosnkowy:      - 3 łyżki śmietany      - 3 łyżki majonezu - 2 ząbki czosnku      - szczypta soli i cukru - sałata z pomidorkami i sosem balsamicznym     Migdały lub orzechy mielimy. Ser panierujemy w jajku, a następnie obtaczamy w migdałach i smażymy na oleju po kilka minut z obu stron na rozgrzanej patelni. Podajemy z żurawiną lub sosem czosnkowym, z sałatą i pomidorkami koktajlowymi z dodatkiem sosu balsamicznego.          Camembert w sosem brzoskwiniowym  Sery panierujemy jak wyżej. tradycyjnie w jajku i bułce, lub w jajku i migdałach. Podajemy z sosem brzoskwiniowym, który również idealnie pasuje do pieczonego drobiu. - 150 g brzoskwiń z zalewy - 40 g masła - 2 łyżeczki ostrej musztardy   Brzoskwinie miksujemy na gładką masę. Przekładamy do rondelka, dodajemy masło i musztardę. Podgrzewamy razem do momentu, aż masło się rozpuści, a sos chwilę się zagotuje.   Podajemy z ulubionymi warzywami (tutaj z sałata z pomidorkami koktajlowymi i sosem balsamicznym).    Smacznego!      Biorę udział w akcji 