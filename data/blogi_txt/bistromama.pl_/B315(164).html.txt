W oryginale pieczywo zwane "Bloomin' Gooey Cheese Bread", czyli "kwitnący ciągnący się chlebek z cebulą", do własnej wersji którego dodałam czosnek i masło :)  Jak widać na zdjęciach - testowałam dwukrotnie :) Raz z chlebem pszenno-razowym, a drugi raz z bułkami i muszę przyznać, że do bułek pszennych /zwłaszcza własnego wypieku ;)/ zestaw: "ser, czosnek, szczypiorek" pasuje o wiele bardziej.  Chleb był dodatkiem do sałatki, a bułki zjedliśmy razem z żurkiem. Drugie danie nie było potrzebne. 1 chleb pszenno-razowy lub 4 pszenne bułki 125 g mozzarelli lub żółtego sera 70 g masła 2 ząbki czosnku sól pęczek posiekanego szczypiorku 2 łyżki maku (nie dałam do bułek)   Chleb lub bułki nacinamy w kratkę tak, aby nie przeciąć pieczywa do końca. Pomiędzy nacięcia wkładamy ser pokrojony w wąskie paski (do chleba dałam żółty ser, do bułek mozzarellę). Przekładamy na blaszkę wyłożoną papierem do pieczenia (chleb można do połowy owinąć folią). Masło roztapiamy, dodajemy przeciśnięty czosnek, sól i mak. Mieszamy i łyżeczką rozprowadzamy na pieczywie. Piekarnik rozgrzewamy do 190 stopni i zapiekamy chleb lub bułki ok. 20 minut, aż ser zacznie się topić, a skórka z wierzchu się przyrumieni.    Smacznego! 