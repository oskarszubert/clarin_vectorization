Miało być drożdżowe z jagodami, ale nie dostałam jagód. Kupiłam jabłka, z pomysłem na mniej więcej podobne drożdżowe do rwania.  I co? Wróciłam do domu i miałam "ochotę_na_nic_słodkiego".  Przepis na ten chlebek to "na oko" uśredniony przepis na drożdżówki i pizzę.   Wyszedł rewelacyjnie więc publikuję i polecam :)        chlebek: na tortownicę o średnicy 22 cm  40 g drożdży 3/4 szklanki ciepłego mleka 1/2 szklanki ciepłej wody 300 g mąki pszennej razowej   300 g mąki pszennej 1 jajko 1/2 łyżeczki cukru 2 łyżeczki soli 4 łyżki oliwy z oliwek   Z drożdży,  ciepłej wody, mleka i łyżki mąki robimy rozczyn, odstawiamy do wyrośnięcia na ok. 10-15 minut. Po upływie tego czasu dodajemy jajko, obie mąki, oliwę, cukier, sól i dokładnie wyrabiamy ciasto. Ciasto dzielimy na trzy części i każdą rozwałkowujemy na prostokąt i smarujemy masłem ziołowym. Następnie każdy  prostokąt kroimy na 4 pasy o szerokości ok. 5 cm. W sumie powinniśmy otrzymać 12 pasów (ale równie dobrze może być ich o 2-3 mniej lub więcej).  Każdy pas składamy jak harmonijkę, układamy obok siebie w nasmarowanej masłem tortownicy i odstawiamy na ok. 10 minut do wyrośnięcia. Tortownicę ustawiamy na ruszcie na folii aluminiowej lub na blaszce (masełko z tortownicy może wyciekać).  Pieczemy 30 min. w 190 stopniach.    masło ziołowe:   120 g miękkiego masła 3 łyżki posiekanego koperku 3 łyżki posiekanej natki pietruszki 3 łyżki posiekanych listków bazylii 2 ząbki czosnku 1 łyżeczka soli   Zioła jak najdrobniej siekamy. Masło ucieramy, dodajemy zioła, przeciśnięty czosnek i sól.    Rozsmarowujemy na rozwałkowanym cieście.                      I na koniec niespodzianka, które sprawiła,   że uśmiech przez weekend nie schodził mi z ust.   Mój blog został wyróżniony   przez portal prowadzony przez trzy fantastyczne kobiety,   przez mamy i przyszłe mamy:        Dziękuję :) 