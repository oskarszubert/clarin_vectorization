Spędziliśmy naprawdę fajny weekend w Wiśle,  ale żeby w żadnej knajpie nie było jednej miski cebulowej zupy? Ani racuchów? takich prawdziwych drożdżowych z jabłkiem?  O ile z racuchami uporaliśmy się na miejscu, tak zupy cebulowej doczekałam się dopiero dzisiaj :)    Ale przynajmniej mogę powiedzieć, że grzanki wiślańskie,  bo zrobione z resztek razowego chleba, który wrócił z nami z wycieczki.    Ta zupa jest niewiarygodnie prosta w wykonaniu.        5 dużych cebul  1 serek topiony (np. tylżycki)  2 łyżki masła  1 litr wywaru z włoszczyzny (lub z kostki rosołowej)  sól, pieprz   Cebule obrać i pokroić w kostkę, lub jeszcze prościej - wrzuciłam do robota kuchennego i na pół minuty włączyłam nóż do siekania. Następnie cebulę dusiłam  na maśle, aż zmiękła. Zalałam rosołem, dodałam serek topiony i gotowałam do momentu, aż się rozpuści.Całość zmiksowałam w blenderze, doprawiłam solą i pieprzem do smaku. Zupa powinna mieć słodką nutę.  czerstwy razowy chleb  starty żółty ser  2 łyżki masła   Chleb pokroiłam w kostkę, wrzuciłam na patelnię na rozgrzane masło, posypałam startym serem i mieszając, aby się nie przypaliły, czekałam aż staną się chrupiące. 