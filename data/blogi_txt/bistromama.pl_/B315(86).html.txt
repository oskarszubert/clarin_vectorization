To podobno dziś... wg naukowców najgorszy dzień w roku,   zwany "Poniedziałkiem Melancholii".  Przypada w trzeci poniedziałek stycznia.   Zdążyliśmy zapomnieć o świętach, sylwestrze, wydaliśmy fortunę, a do wypłaty jeszcze trochę ;)   do Wielkanocy i wiosny też ciągle daleko.   I pogoda taka, że nic tylko kocyk i ciepła herbatka.    Dla odmiany proponuję coś, co przypomina choć trochę smak lata :)           Datę tę wyliczył brytyjski naukowiec Cliff Arnall z Uniwersytetu w Cardiff, wg wzoru (źródło: Wikipedia) 1/8W+(D-d) 3/8xTQ MxNA  Gdzie:W: PogodaD: Oszczędnościd: Rachunki do zapłaceniaT: Czas, który minął od świątQ: Czas odkąd porzucono noworoczne obietniceM: Poziom ogólnej motywacjiNA: Potrzeba zmian  Natomiast wzór na deser (4 porcje) wygląda następująco:    ok. 10 ciastek Sasanek lub Digestive   250 g serka mascarpone 200 g śmietanki kremówki 2-3 łyżki cukru pudru   500 g truskawek (o tej porze roku miałam oczywiście mrożone) 3 łyżki cukru   Ciastka kruszymy i układamy na dnie pucharków.   Ubijamy śmietankę z cukrem pudrem, powoli dodajemy mascarpone. 3/4 tej masy wykładamy na ciastka, resztę zostawiamy do ozdobienia deseru.  Rozmrożone truskawki miksujemy z cukrem (można dać trochę rozpuszczonej żelatyny, ale ja wolę konsystencję koktajlu) i wylewamy na białą warstwę.   Ozdabiamy dowolnie - bitą śmietaną, pokruszonymi ciastkami, startą czekoladą, kolorową posypką.  Zapomniałam o mięcie.... :) Miłego dnia!      w wersji bardziej kolorowej :) 