Kolejna prosta sałatka, jednocześnie bardzo zaskakująca w smaku. Wiem, że nie każdy lubi ser kozi.   Im droższy ser, tym specyficzny zapach bardziej intensywny ;)   Jeśli nie przepadacie za kozim serem, można go śmiało zastąpić fetą. mix sałat lub sałata lodowa 200 g sera koziego lub fety 100 g suszonej żurawiny  1 pomarańcza 2-3 łyżki posiekanego koperku winegret   Do miski dajemy mix sałat lub porwaną sałatę lodową, rozdrobniony ser, suszoną żurawinę oraz cząstki pomarańczy, wcześniej obranej, pozbawionej pestek i białych skórek. Całość posypujemy koperkiem, zalewamy sosem i delikatnie mieszamy. sos:  1 łyżeczka musztardy Dijon 1 łyżka soku z cytryny lub octu winnego 6 łyżek oliwy z oliwek (dałam pół na pół oleju i oliwy) szczypta soli  W słoiczku mieszamy musztardę z sokiem cytryny lub octem winnym. Pod koniec dodajemy oliwę z oliwek i całość potrząsamy razem tak długo, aż wszystkie składniki dokładnie się połączą. 