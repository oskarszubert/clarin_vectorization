... i krążące po blogach Versatile Blogger Award :)    Najpierw jednak o tych jadalnych tulipanach...   Zobaczyłam takie cudo na blogu Biblia Smaków dawno dawno temu.   Zakochałam się w tym pomyśle na amen.   Powtarzam go więc dzisiaj,   ale w skromniejszej wersji - tylko pięć tulipanów,   u autorki wyżej wspomnianego bloga było ich aż trzynaście!    To znakomity pomysł na podanie pomidorków koktajlowych   z ulubionym serkiem na śniadanie, kolację czy uroczystość rodzinną. pomidorki koktajlowe (najlepiej tzw. truskawkowe) biały serek (np. Ostrowia) ulubione dodatki do serka (np. koperek, czosnek, ogórek kiszony, papryka itp.) 1/2 pęczku szczypiorku sól, pieprz Biały serek mieszamy z ulubionymi dodatkami (ja miałam czysty śmietankowy, doprawiony jedynie solą i pieprzem). Pomidorki nacinamy od góry w kształcie krzyżyka. Od  strony łodygi wycinamy dziurkę i delikatnie wydrążamy środek. Pomidorki wypełniamy serkiem, najlepiej za pomocą szprycy. Układamy na talerzu/desce i do każdego pomidorka wkładamy łodygę ze szczypiorku. Dokładamy kilka dodatkowych szczypiorkowych "liści", możemy obwiązać bukiet szczypiorkiem lub wstążeczką. Smacznego :)           W związku z tym, że VBA dostałam od trzech blogerek: Marty, Madleine i Ani  postanowiłam też wziąć udział w zabawie.    Zasady:  - Nominuj 15 blogów, które twoim zdaniem zasługują na wyróżnienie- poinformuj nominowanych blogerów o tym fakcie- napisz o sobie 7 rzeczy, których inni nie wiedza- podziękuj blogerowi, który cie nominował i dolącz do posta obrazek Versatile Bloger Award    Blogów do tego wyróżnienia nominowanych było już całe mnóstwo. Złamię zasady i nominować 15 nie będę, w ogóle nominować nie będę, ale napiszę o kilku, w większości niekulinarnych, na których jestem częstym gościem.     Szafa Tosi  - moje absolutne odkrycie roku. Uwielbiam, uwielbiam patrzeć na dzieła Julii, uwielbiam czytać to, co pisze. Przy niejednym poście łzy leciały mi z oczu jak grochy! Z niecierpliwością czekam na każdy nowy wpis.    Sweet Milieu - blog mamy maleńkiej Matyldy. Jak tam pachnie niemowlaczkiem :) Blog kobiety dojrzałej, świadomej i estetycznej do granic możliwości (jak sama o sobie pisze).    Oh my home - blog, w którym mogłabym zamieszkać. Albo inaczej - właśnie tak wyglądają wnętrza, o których marzę przed snem i w wyobraźni próbuję umeblować wymarzony dom.    Miejska KURA - blog kury. Kury na stanowisku, która uwielbia lepić, składać, malować... i jeszcze doczepiać. I nikt kury o takie cuda by nie podejrzewał :)    Delimamma - i na koniec bonus kulinarny :) Blog prowadzi koleżanka. Z jednej strony koleżanka "po fachu", bo zawodowo podobnie, kulinarnie podobnie, ale z drugiej strony kobieta wszechstronnie uzdolniona. Prowadzi zajęcia z fitnessu, kocha taniec, snowboard i pasjonuje ją fotografia.     Polecam :)     a... jeszcze 7 rzeczy o sobie....   to może później ;) 