A raczej piernikowo-serowe,   bo do ciasta dosypałam trochę przyprawy korzennej.   W końcu miało być świątecznie :)  Wyszło pyszne!             ciasto:   1 masło (200 g)   1/2 szkl. cukru 5 łyżek miodu   6 łyżek mleka    Powyższe składniki razem rozpuścić na wolnym ogniu. Do przestudzonej masy dodać:  2 jajka Na stolnicę przesiać:   3 1/2 szkl. mąki 2 łyżeczki sody ew. 2 łyżeczki przyprawy korzennej    W mące zrobić wgłębienie, wlewać powoli wystudzoną masę i "od środka" mieszać drewnianą łyżką do momentu, aż będzie można wyrobić ciasto ręką.    Ciasto podzielić na 4 równe części i każdą z nich piec osobno przez ok. 15 min w temp. 180 st.  Ja miałam blaszkę o wymiarach 29 x 22 cm.    ser  (z przepisu na SERNIK GOTOWANY)     1 kg twarogu półtłustego lub tłustego, zmielonego przynajmniej dwukrotnie 20 dag masła, w temperaturze pokojowej 300 g drobnego cukru do wypieków 4 duże jajka, białka i żółtka osobno 1 opakowanie budyniu śmietankowego lub waniliowego bez cukru 1/3 szklanki mleka ekstrat migdałowy, waniliowy lub ulubiony aromat do smaku Masło utrzeć w misie miksera na lekką, jasną masę. Dodawać cukier i ucierać. Dodawać żółtka, jedno po drugim, ucierając. Dodawać zmielony twaróg i ucierać. Białka ubić na sztywno. Dodać do masy serowej i delikatnie wymieszać.  Masę serową przełożyć do większego garnka i mieszając, zagotować (uwaga: masa łatwo się przypala). Proszek budyniowy rozrobić w mleku i wlać do gotującej się masy serowej. Dodać ulubiony ekstrakt lub aromat i wymieszać.  Jeden z wcześniej upieczonych placków ułożyć w blaszce. Na niego wylać 1/3 masy serowej i przykryć drugim kruchym plackiem. Następnie wylać kolejną 1/3 część masy serowej i przykryć trzecim plackiem. Na ten placek wylać ostatnią część masy serowej i przykryć czwartym, ostatnim plackiem. Sernik obciążyć i schłodzić przez 12 h (całą noc) w lodówce.Na drugi dzień polać polewą i dowolnie ozdobić.  polewa:    100 g margaryny   100 g cukru pudru   2-3 łyżki ciemnego kakao   2 łyżki wody    Składniki razem rozpuścić i mieszając doprowadzić do wrzenia (na krótko). Lekko zastygającą polać ciasto. Smacznego :) 