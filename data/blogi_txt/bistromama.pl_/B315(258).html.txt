Czasami dużo wody musi upłynąć, żeby docenić to co dobre,   a od czego w dzieciństwie bardzo się uciekało.   Dokładnie tego samego spodziewałam się po mojej córce,   a ona zjadła dwa takie pierogi i powiedziała, że pyszne i że jest tam wszystko, co lubi!     Te pierogi to smak zapamiętany z rodzinnego domu. Moja mama na Wigilię zawsze robiła farsz ze słodkiej kapusty, nigdy z kiszonej. Nadziewała nim drożdżowe bułki i tradycyjne ciasto pierogowe.     W tych pierogach połączyłam wszystko to, co kocham i za czym tęsknię.   Farsz ze słodkiej kapusty oraz lekko słodkawe ciasto drożdżowej bułeczki.        Ciasto:  z tego przepisu, po zmniejszeniu proporcji  na ok. 20-22 drożdżowe pierogi  180 ml mleka  300 g mąki  20 g drożdży świeżych  5 g cukru  2 żółtka  40 gram masła    Z drożdży, niewielkiej ilości mleka  i łyżeczki cukru robimy rozczyn, odstawiamy na  15 minut do wyrośnięcia. Mleko doprowadzamy do wrzenia i od razu zalewamy nim mąkę i mieszamy drewnianą łyżką lub mikserem. Kiedy masa przestygnie i jest ciepła (nie gorąca!), dodajemy pozostałe składniki i rozczyn. Ciasto dobrze wyrabiamy. Przykrywamy serwetką i odstawiamy do wyrośnięcia na ok. 30 minut.    farsz: najlepiej zrobić dzień wcześniej    1/3 główki białej kapusty 2 niewielkie cebule 100 g masła 8-10 grzybów suszonych mielony kminek (jesli ktoś lubi) sól pieprz   Grzyby wkładamy do wody i moczymy przez ok. dwie godziny. Następnie gotujemy przez ok. pół godziny. Ostudzone i osuszone z wody (wody nie wylewamy), bardzo drobno kroimy i smażymy na łyżce masła.     Kapustę drobno szatkujemy i dusimy na maśle*  Kiedy masło się wytopi, podlewamy wodą, która została nam z gotowania grzybów i dusimy do momentu, aż kapusta będzie miękka. W razie potrzeby dodajemy też zwykłej wody. W międzyczasie kroimy drobno cebulę i podsmażamy ją na złoty kolor  na masełku. Kiedy kapusta jest miękka, dodajemy do niej podsmażone grzyby i cebulkę. Doprawiamy mielonym kminkiem, solą i dużą ilością pieprzu. Jeszcze chwilę razem smażymy, a następnie odstawiamy do ostygnięcia.     *Ja bardzo lubię maślany posmak, można dać masła zdecydowanie mniej, np. łyżkę, a następnie dusić, podlewając tylko wodą.    oraz:  1 jajko ew. czarnuszka   Podrośnięte ciasto cienko rozwałkowujemy i wykrawamy dość spore kółka (u mnie o średnicy 10 cm). Do każdego krążka nakładamy łyżką farsz, składamy na pół i brzegi ciasta dociskamy widelcem. Kładziemy na blachę wyłożoną papierem do pieczenia, smarujemy z wierzchu rozbełtanym jajkiem i ewentualnie posypujemy czarnuszką. Odstawiamy na ok. 15 minut do wyrośnięcia. Pieczemy w piekarniku nagrzanym do 190 st. przez mniej więcej 25 minut.    Smacznego! 