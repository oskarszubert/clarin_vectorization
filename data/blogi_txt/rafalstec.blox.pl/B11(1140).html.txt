Tutaj znajdziecie mój felieton do dzisiejszej Gazety Sport.pl o meczu, który rósł z sezonu na sezon, aż wszystkie inne zmalały przy nim do rozmiarów meczyków, aż stał się Meczem - ktoś na Twitterze ironizował wczoraj, że gdyby wybuchła teraz nuklearna wojna między Koreą Płn. a resztą świata, hiszpańskie media zauważyłyby ją dopiero po ostatnim gwizdku Gran Derbi. Czy raczej - po ostatnim gwizdku El Clasico, bo i opisującą wydarzenie terminologię marketingowa machina propaguje coraz bardziej monumentalną. Gdzie - i kiedy - to się skończy? 