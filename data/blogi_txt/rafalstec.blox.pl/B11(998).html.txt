Legendarne poczucie humoru bardzo ważnych działaczy piłkarskich jest wiecznie żywe. Agencja AP poinformowała właśnie, że UEFA nie pozwoliła kibicom Bayernu Monachium  - wypaczając słuszną skądinąd ideę - wnieść na dzisiejszy mecz z wicemistrzem Włoch transparentu z napisem „Romani ite domum”, co po łacinie znaczy „Rzymianie, idźcie do domu”. Treść hasła fachowcy uznali za „prowokacyjną”. Uzasadnienie ich decyzji daję w oryginale, żeby niczego nie przeinaczyć: „Anything that may cause offence to a fan base or ethnic group, and therefore pose a security risk, including banners or symbols, is carefully vetted”. Wysłałbym intelektualnym gigantom z UEFA kopię „Żywot Briana”, gdybym się nie bał, że umrą ze śmiechu. Wam na wszelki wypadek też przypominam tylko właściwy fragment (czytelników z Rzymu błagam, by nie podpalali redakcji):          PS UEFA okazała łaskę i zaakceptowała flagę z napisem „Life of Bayern”. 