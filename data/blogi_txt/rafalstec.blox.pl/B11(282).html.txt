Gdyby nie 3 celne strzały dzielnych amatorów z San Marino na bramkę Mołdawii, prawdziwe byłyby wszystkie poniższe zdania. Ponieważ jednak dzielni amatorzy z San Marino w październiku 2012 roku oddali 3 celne strzały na bramkę Mołdawii, prawdziwe są wszystkie poniższe zdanie poza trzecim. 1) Piłkarze San Marino strzelili dziś Polsce gola. Dotąd w tych eliminacjach im się to nie udało. 2) Piłkarze San Marino oddali dziś aż 5 strzałów. Dotąd w tych eliminacjach im się to nie udało. 3) Piłkarze San Marino oddali dziś aż 2 celne strzały. Dotąd w tych eliminacjach im się to nie udało. 4) Piłkarze San Marino utrzymywali się dziś przy piłce przez 42 procent czasu gry. Dotąd w tych eliminacjach im się to nie udało. Moim zdaniem to jest ten moment, w którym selekcjoner Waldemar Fornalik - niezależnie od tego, co się jeszcze zdarzy - przeszedł do historii.﻿ 