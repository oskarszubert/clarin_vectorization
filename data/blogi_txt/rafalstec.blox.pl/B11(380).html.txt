Międzynarodowa Federacja Historyków i Statystyków Futbolu (IFFHS) powstała - według jej własnej witryny internetowej - niemal 24 lata temu, ale rozpanoszyła się dopiero w ubiegłej dekadzie, kiedy jęła uzurpować sobie prawo do tworzenia najrozmaitszych rankingów hierarchizujących piłkę nożną, a media z całego świata ochoczo jej wysiłki wsparły. (Choć podejrzane powinno wydać się już to, że została założona w NRD.)Kim są jej szefowie - Niemiec Alfredo W. Poge, Duńczyk Jorgen Nielsen oraz Hiszpan Jose del Olmo - nie do końca wiadomo, ale niektóre ich pomysły, jak np. comiesięczne notowania w rankingu najsilniejszych klubów świata, zdobyły sobie wcale okazałą popularność. Nawet jeśli wywołują, delikatnie mówiąc, kontrowersje. (Aktualną klasyfikację - umieszczającą Santos wyżej od Interu Mediolan, a Defensor Club de Montevideo - nad Realem Madryt, znajdziecie tutaj.)Ostatnie wyróżnienia IFFHS dotyczą najlepszych bramkarzy 2007, ocenianych ponoć przez jakieś tajemnicze grono ekspertów z 89 krajów. Oto efekty ich typowania:1) G. Buffon           Juventus/Włochy2) P. Cech Chelsea/Czechy3) Casillas             Real/Hiszpania4) E. van der Sar   MU/Holandia5) Rogerio Ceni     Sao Paulo/Brazylia6) Dida                 Milan/Brazylia    J. Reina Liverpool/Hiszpania8) A. Palop           Sevilla/Hiszpania9) Julio Cesar        Inter/Brazylia10) J. Lehmann Arsenal/NiemcyDodam jeszcze, że na 16. pozycji uplasował się nasz Artur Boruc, choć mnie uderza co innego. Otóż nie potrafię sobie wyobrazić, że istnieją jakiekolwiek kryteria ściśle związane z bramkarskim fachem, które mogły dać szóste miejsce Didzie.Ponieważ ranking publikowany jest od 1987 roku, IFFHS sumuje wszystkie jego wydania i podaje wyniki zbiorcze, nazywając je - nie wiedzieć czemu - klasyfikacją wszech czasów. Oto jej aktualny stan:1) P. Schmeichel      Dania         69 pkt G. Buffon             Włochy       693) O. Kahn Niemcy        624) J. Chilavert          Paragwaj    585) W. Zenga            Włochy       556) I. Casillas Hiszpania    537) E. van der Sar      Holandia     458) M. Preud'homme  Belgia        439) C. Taffarel           Brazylia 4010) D. Seaman         Anglia        38...28) J. Dudek Polska        1262) J. Młynarczyk      Polska         2. 