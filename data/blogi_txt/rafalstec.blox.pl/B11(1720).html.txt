Zanim napiszę większy tekst o fenomenie Athletiku, jedynym znanym mi bezwyjątkowo jednolitym narodowym klubie piłkarskim, do poniedziałkowej „Gazety Sport.pl”, podrzuciłem do dzisiejszego wydania obrazek z Bilbao szykującego się do wieczornego szlagieru z Manchesterem United. Przeczytacie go tutaj. Relacji z meczu z przyczyn logistycznych nie nadam, ale zwierzę się, że bardziej chorującego na futbol miejsca jeszcze nie widziałem. No, może poza Argentyną. Fioła mają tutaj totalnego, mam wrażenie, że w Polsce nawet po awansie naszej reprezentacji do finału Euro 2012 nie zobaczyłbym tak powszechnie manifestowanego przywiązania do drużyny, jaką oglądam tutaj przez rewanżem z MU...  Jeszcze raz zapraszam do lektury. Aupa Athletic!﻿ 