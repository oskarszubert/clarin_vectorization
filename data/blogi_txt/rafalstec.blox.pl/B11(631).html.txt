W ocenie działalności PZPN zindoktrynowana przez media opinia publiczna bywa niesprawiedliwa, zasług działaczy z premedytacją nie dostrzega, dlatego poczułem się zobowiązany już teraz - na dwa dni przed publikacją wywiadu z Antonim Piechniczkiem w poniedziałkowej „Gazecie Wyborczej” - podrzucić wam tutaj jego króciutki (za to wdzięczny!) fragmencik w wersji audio. Wiceprezes związku odpowiada na pytanie, co udało mu się osiągnąć w pierwszym roku wiceprezesowania. Całości zamieścić nie mogę (przeprowadzałem wywiad do papieru, pewne zdania przepytywany wypowiadał off the record lub językiem potocznym, inne wygładzał w autoryzacji), ten wyimek ujawniam z czystym sumieniem, mój dostojny rozmówca go nie retuszował. Przy okazji chcę zaostrzyć wasz apetyt, bo fragment oddaje klimat całego wywiadu i w ogóle powagę sytuacji. Uświadamia, jak mrówcza praca w związku wre, jak zarobieni są szefowie naszej piłki, jak intensywny, obfitujący w przełomowe decyzje rok właśnie przeżyli: 