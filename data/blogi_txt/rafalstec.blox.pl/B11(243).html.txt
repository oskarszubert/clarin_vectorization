Tutaj przeczytacie mój felieton z dzisiejszej „Gazety” o klubie, którego właściciel nie ustaje w inwestycjach, ale najbliżej spełnienia marzeń - triumfu w Lidze Mistrzów - paradoksalnie już był, ostatnio raczej się od celu oddala. W tekście nie zmieściłem interesującego i dodającego jeszcze goryczy losom drużyny zestawienia, z którego wynika, że londyńczycy od lat, wyjąwszy wyjątkowy sezon 2006/2007, przegrywają ostateczne starcie z późniejszym triumfatorem rozgrywek. W 2005 roku ulegli Liverpoolowi (a ten pokonał w finale Milan); w 2006 roku ulegli Barcelonie (a ta pokonała w finale Arsenal); w 2008 roku ulegli Manchesterowi (w finale); w 2009 roku znów ulegli Barcy (a ta w finale pokonała Mu); wreszcie w 2010 roku ulegli Interowi (a ten w finale pokonał Bayern). Czy w bieżącym sezonie historia się powtórzy? 