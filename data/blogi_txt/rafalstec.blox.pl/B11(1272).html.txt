Przeczytałem właśnie komentarze pod wpisem o „Kibolach trzymających za mordę całe państwo” i żałuję, że coraz trudniej znaleźć mi sensowne argumenty/punkty widzenia adwersarzy, z którymi warto się szarpać, bo ich uwagi wnoszą coś nowego. (A ze zgadzającymi kłócił się oczywiście nie będę). Dlatego mam pytanie ogólne, z innej beczki, nie dotyczące żadnego konkretnego ligowca. Stawiam je z nadzieją, że odpowiedzi - zuchwale prosiłbym wyłącznie o te skonstruowane przy użyciu rozumu i ze śladową przynajmniej dbałością o logikę - zrewolucjonizują mój pogląd na, by tak rzec, kwestię kibolsko- kibicowską.Pytanie brzmi: Jaki skryty interes może kierować klubem chcącym usunąć z trybun kibiców, którzy nie chuliganią, płacą za bilety, a na stadion przychodzą z jednego powodu - lubią piłkę - i w jednym celu - by robić fajną atmosferę i dopingować drużynę? 