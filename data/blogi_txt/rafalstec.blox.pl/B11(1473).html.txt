Koledzy z poznańskiego oddziału „Gazety” policzyli, że niespotykanie w naszych okolicach eksploatowani piłkarze Lecha niemal nie schodzą ostatnio z boiska, kilku rozegrało już ponad 20 meczów. Sprawdziłem, czy osiągi naszych pracusiów wypadają okazale także na tle osiągów gwiazd ligi angielskiej, nie bez powodu uchodzącej za wyczerpującą jak żadne inne rozgrywki w świecie. Wyniki są frapujące. Najbardziej zarobionych lechitów i najbardziej zarobionych zawodników Premier League klasyfikuję według liczby minut spędzonych na boisku w bieżącym sezonie (biorę pod uwagę wszystkie rozgrywki klubowe i reprezentacyjne): Grzegorz Wojtkowiak         2010 Manuel Arboleda 1949 Frank Lampard                      1921 Gareth Barry 1901 Martin Laursen                      1887 Dirk Kuyt 1850 Rafał Murawski                  1829 John Terry 1798 Rio Ferdinand                       1766 Gabriel Agbonlahor 1718 