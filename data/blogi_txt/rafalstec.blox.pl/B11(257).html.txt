Kto by spojrzał na suche wyniki tegorocznych turniejów, mógłby uznać, że europejska siatkówka jest w odwrocie. Do finału Ligi Światowej po raz pierwszy awansowały aż cztery reprezentacje z innych kontynentów (Brazylia, Kuba, Argentyna i USA), a w Pucharze Wielkich Mistrzów po raz pierwszy zajęły całe podium (Brazylia, Kuba, Japonia). To wrażenie byłoby mylne, zjawiskiem najważniejszym - i szkodliwym - jest postępujące nagromadzenie imprez, które wyniki fałszuje, bo najwybitniejsi siatkarze coraz częściej z trudem odrywają się od ziemi. O działaczowskiej pogardzie dla zdrowia graczy (i sportowej jakości rozgrywek), a także niezbędnych moim zdaniem zmianach w kalendarzu, piszę w felietonie do dzisiejszej „Gazety Sport.pl” - znajdziecie go tutaj. 