Przepraszałem tutaj kiedyś kibiców Jagiellonii, że posądziłem ich o rasizm, a całkiem niedawno zżymałem się na film dokumentalny BBC - moim zdaniem tendencyjny i nieuczciwy - który sugerował, że nasze stadiony ociekają ksenofobią.Dzisiaj myślę inaczej - może i reżyser tamtego dziełka pomanipulował materiałem zdjęciowym, ale przypadkiem dotknął realnego, bardzo poważnego problemu. Skandaliczna koszulka na piłkarzu Mysonie, haniebne wybryki kiboli Lechii Gdańsk, ŁKS-u Łódź, GKS-u Katowice i - teraz - Jagiellonii Białystok - wszystko wydarzyło się przez zaledwie kilkanaście dni. Sporo tego. A PZPN jak zwykle udaje, że coś robi. Minionego wieczoru jego przedstawiciel oglądał na stadionie Jagiellonii tę gigantyczną szmatę:Oglądał i nie reagował. Miał psi obowiązek mecz przerwać i nie wznowić go, gdyby obrzydliwy transparent - z subtelnie podretuszowaną literą „o”, by przypominała krzyż celtycki - nie został zdjęty. Dyrektywy UEFA są klarowne, nie wymagają żadnej kłopotliwej intelektualnie interpretacji i rozdzielania włosa na czworo. Sam mam w laptopie rozesłany przez europejskie władze do wszystkich federacji dokument „Common neonazi symbols in football”, w którym widzę znajomy znak z komentarzem: Celtic Cross - The celtic cross is all over the world a symbol for the “supremacy of the white race” and one of the main nazi symbols. It is widely spread at football stadiums on banners, scarves, flyers, etc. instead of the letter O.Podejrzewam, że wysłannik PZPN się bał. Pamiętał pewnie incydent z meczu w Warszawie, kiedy nawet piłkarze nie zdołali od swojego sektora wynegocjować zdjęcia zakwestionowanej przez delegata flagi. (Zakwestionowanej niesłusznie, ale to zupełnie inny problem). Wiedział, że na polskich stadionach chuligan robi, co chce. No i pewnie zorientował się, iż działaczy Jagiellonii plugawy slogan na ich obiekcie nie zawstydził, nie wpędził w rozpacz, nie sprowokował do zlecenia interwencji służbom porządkowym.Przyzwyczaiłem się, że stadionowe zwyrodnienie nie przeszkadza ani PZPN-owi, ani klubom. Dopiero teraz dociera do mnie, że obojętnych jest więcej, że nie protestują nawet reklamodawcy, którzy - tym razem będzie to Orange, Leroy Merlin, Żubr - widzą swoje logo na gazetowych zdjęciach tuż pod obrzydliwymi transparentami. I znów dochodzę do wniosku, że polską ligą nie potrafię zajmować się ze sportowego punktu widzenia, bo czego by piłkarze nie wyczarowali, ich wysiłek zawsze zohydzi kibolska tłuszcza. Tej wiosny nie ma właściwie kolejki, by okoliczności nie zmuszały nas - redakcji „Gazety” - do odwracania oczu od boiska i desperackiego apelowania do PZPN o jakiekolwiek próby cywilizowania naszych stadionów. Staliśmy się bandytów zakładnikami, ich wszechwładza powoduje, że tuż po ciekawym finiszu kolejki Orange Ekstraklasy i nadzwyczajnym szlagierze Real - Barcelona nie piszę o futbolu, lecz rozmyślam, czy nie dałoby się złożyć w UEFA lub FIFA donosu na polską piłkę nożną. Bo przecież, do jasnej cholery, art. 58 Kodeksu Dyscyplinarnego światowych władz stanowi jasno:1. Anyone who publicly disparages, discriminates against or denigrates someone in a defamatory manner on account of race, colour, language, religion or ethnic origin, or perpetrates any other racist and/or contemptuous deed, will be subject to match suspension for at least five matches at every level. Furthermore, a stadium ban and a fi ne of at least CHF 20,000 will be imposed on the perpetrator. If the perpetrator is an offi cial, the fi ne will be at least CHF 30,000.2. If spectators display banners bearing racist slogans, or are guilty of any other racist and/or contemptuous behaviour at a match, the appropriate body will impose a sanction of at least CHF 30,000 on the association or club that the spectators concerned support and force it to play its next offi cial match without spectators. If the spectators cannot be identified as supporters of one or the other association or club, the host association or club will be sanctioned accordingly.4. If any player, official of a club or of an association, or spectator perpetrates any kind of racist or contemptuous deed as described by par. 1 and/or 2 of this article, three points will automatically be deducted from the team concerned, if identifiable, after the first offence. In the case of a second offence, six points will automatically be deducted, and for a further offence, the team will be relegated. In the case of matches without points, the team concerned, if identifiable, will be disqualified.Gdyby się tego sztywno trzymać, klubów nie ocaliłoby nawet planowane przez PZPN gromadne ułaskawienie dla skorumpowanych klubów - co drugi i tak trzeba by zapewne karnie relegować z ligi.PS Czytelników, którzy domagali się pod poprzednim wpisem kawałka o gran derbi, przepraszam, ale Madryt leży daleko, a Roger to jeden z nas i wśród Polaków chciałem witać go zupełnie inaczej niż pajace z Białegostoku. 