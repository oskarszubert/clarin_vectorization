Przed kolejnym starciem Anglia kontra reszta Europy w Lidze Mistrzów Włosi roztrząsają, czy szans przedstawicielom Serie A na awans do ćwierćfinału nie odbierze aby epidemia poważnych kontuzji i pomniejszych urazów.Oto Inter Mediolan leci do Manchesteru bez trzech schorowanych środkowych obrońców (Chivu, Materazzi, Burdisso), a czwarty - Samuel - toczy walkę z czasem, by wydobrzeć. Jeśli nie wydobrzeje, do centrum defensywy przeniesie się pomocnik Cambiasso. Romie pomarli z kolei boczni obrońcy (Cassetti, Cicinho, Tonetto) i pomocnicy (Perrotta, Pizarro, Aquilani z trudem dochodzi do siebie), z innych powodów nie zagrają De Rossi (kartki) oraz Panucci (pokłócił się z trenerem, nie został zgłoszony), jak zwykle półżywy jest Totti. Wreszcie notorycznie zdziesiątkowany Juventus nie wystawi duetu kluczowego dla drugiej linii (Sissoko, Camoranesi) oraz grupki postaci mniej kluczowych (Marchionni, Zanetti, De Ceglie, Legrottaglie). Szczęście w nieszczęściu, że w Lidze Mistrzów nie ma Milanu, bo tam to dopiero szaleje zaraza (w weekend w lidze nie zagrali m.in. Kaka, Ronaldinho, Seedorf, Gattuso, Ambrosini, Nesta i Kaładze).Włosi albo rozpaczają, albo się niepokoją, ja zerknąłem, ile meczów rozegrali w tym sezonie bohaterowie starć wyspiarsko-kontynentalnych. Wiadomo, że zmęczeni mają trudniej, więc najbogatsze kluby z aspiracjami muszą zadbać o opieką medyczną redukującą liczbę urazów, odpowiednio szeroką, wyrównaną kadrę, a także - zadanie trenera - rotację w składzie. Wyszło, że najbardziej narzekać mają prawo Anglicy, uderza zwłaszcza różnica między rywalami megahitu manchesterskiego- mediolańskiego:Manchester Utd           48 meczówArsenal 44Chelsea                        42Liverpool 42Juventus                        39Inter 38Real Madryt                    37Roma 37PS Zainteresowanych zapraszam do trzeciej w historii bloga relacji na żywo. Temat: superwieczór w Lidze Mistrzów, z daniem głównym serwowanym na Old Trafford. Początek: środowe popołudnie. Chyba nawet stosunkowo wczesne, do maratonu się przymierzam:-) 