Ronaldo (ten brazylijski) miesiącami ćwiczył z Flamengo, by odzyskać kondycję i sportową formę po długim leczeniu kolejnej ciężkiej kontuzji, grożącej nawet przedwczesnym końcem kariery. Ćwiczył, co wielokrotnie przypominał i zaznaczał, w ulubionej drużynie, do jej barw od dziecka deklarował specjalnie ciepłe uczucia.Gdy już odżył, podpisał kontrakt z Corinthians. Związał się z klubem, którego kibice Flamengo serdecznie nie znoszą, oczywiście z wzajemnością. (To najpopularniejsze drużyny w Brazylii, łącznie mają około 60 mln fanów).Sprzedaż koszulek już ruszyła, popyt rośnie z każdym dniem. Pozyskać bohatera narodowego (po brazylijskim złocie mundialu w 2002 roku do miejsca, w którym się urodził, pielgrzymowało tysiące ludzi) zawsze przyjemnie, podprowadzić bohatera narodowego utytułowanemu rywalowi - rozkosznie, i to rozkosznie w kolorach perwersji.Wybuchł skandal. Prasa z Rio de Janeiro natarła na „fenomenalnego zdrajcę”, wściekli fani Flamengo zabrali się do palenia zdjęć idola i kombinowania, jak zdradę pomścić. Na genialnie prosty pomysł wpadli błyskawicznie. Voodoo. Kontakt z czarnoksiężnikiem został już nawiązany, zlecenie wyartykułowane. Jak poinformował dziennikarzy Globoesporte kibic Jose Carlos Peruano, Ronaldo ma znów złamać nogę, by dla wroga nie zagrać nigdy.Ronaldo nie po raz pierwszy łamie kibicowskie serca. Przed wspomnianym mundialem w 2002 roku długo troskliwie opiekował się nim - wówczas również ciężko kontuzjowanym - właściciel Interu Mediolan Massimo Moratti, ale brazylijski napastnik uciekł po odzyskaniu wielkiej formy do Realu Madryt. Z czasem stał się chyba jedynym graczem, który ubierał koszulki zarówno Interu oraz Milanu, jaki i Barcelony oraz Realu.Teraz do jego CV doszła jeszcze, w pewnym sensie, para Flamengo - Corinthians. A Ronaldo zarzeka się, że nowego klubu nie traktuje jako trampoliny do powrotnego skoku na Europę. Nawet jeśli jego kontrakt z Corinthians zawiera klauzulę pozwalającą mu rozwiązać go dowolnego dnia...Madrycką „Markę” brazylijski harmider popchnął do opublikowania rankingu największych futbolowych zdrajców wszystkich czasów. Rankingu nawiasem mówiąc mocno latynocentrycznego, ale mimo wszystko ciekawego:1) Luis Figo (Barcelona - Real Madryt, 2000)2) Roberto Baggio (Fiorentina - Juventus, 1990)3) Oscar Ruggeri (Boca Juniors - River Plate, 1985)4) Sol Campbell (Tottenham - Arsenal, 2001)5) Gabriel Batistuta (River Plate - Boca Juniors, 1990)6) Romario (Flamengo - Fluminense, 2002)7) Johan Cruijff (Ajax - Feyenoord, 1983)8) Claudio Caniggia             (River Plate - Boca Juniors, 1995)9) Hugo Sanchez (Atletico Madryt - Real, 1985)10) Mo Johnston (Celtic - Glasgow Rangers, 1989)11) Marco Tardelli (Juventus - Inter, 1985)12) Luis Enrique                  (Real Madryt - Barcelona, 1996) 13) Niko Krancjar (Dinamo Zagrzeb - Hajduk Split, 2004)14) Paul Ince (West Ham - Manchester Utd, 1989)15) Michael Laudrup (Barcellona - Real Madryt, 1994)16) Aldo Serena (Torino - Juventus, 1985)17) Fernando Caceres          (River Plate - Boca Juniors, 1996)18) Denis Law (Manchester Utd - Manchester City, 1973)19) Schuster (Barcelona - Real Madryt, 1990)20) Hugo Gatti (River Plate - Boca Juniors, 1976)Macie jakieś swoje propozycje? Może polskie? 