Z losowania grup mundialowych zadowolony jestem średnio. Kręcą mnie wielkie, podniecające cały kraj, historyczne batalie z Angliami i Niemcami, a tych w eliminacjach nie będzie co najmniej do 2012 roku, bo przecież w następnych - jako organizatorzy ME - udziału nie weźmiemy. O niezapomniane szlagiery z Czechami jest jakoś trudniej. No, chyba że podszkolimy się w hokeju na lodzie.Dlatego południowych sąsiadów uważam za przeciwników wybitnie nieprzyjemnych.Przegrać z nimi przecież nad wyraz łatwo, bo drużynę mają - moim zdaniem - lepszą niż Anglicy, Holendrzy czy Niemcy, a szczęściem z ewentualnego triumfu naród nie spije się dokumentnie. Pokonać Czechów? Phi, też mi wyczyn. Ten sposób myślenia - tym popularniejszy, im mniej meczów rywali ktoś widział - robił dzisiaj karierę we wszystkich telewizjach. Można odnieść wrażenie, że Polacy są zdecydowanym faworytem grupy.Takie właśnie odniosłem wrażenie, będąc przed chwilą gościem "Sportowej Niedzieli". Czekałem tylko, aż zostanie obwieszczone, że na mundial właściwie zostaliśmy już zaproszeni. (Nie zostało. Zwycięstwo ogłosił na razie tylko mój redakcyjny kolega Michał Pol.)Uspokaja mnie tylko, że wynikami losowania nie zachłyśnie się prawdopodobnie Leo Beenhakker. To nie w jego stylu, zresztą w dzisiejszej rozmowie z "Gazetą" nazwał Czechów drugą najsilniejszą drużyną Europy.Wsłuchajmy się w słowa Holendra, tym bardziej, że czeskie gwiazdy mają jeszcze jedną niewygodną dla nas cechę. Otóż w przeciwieństwie do bożyszczy tłumów z potężniejszych krajów, takich jak - by nie szukać daleko - Anglia, nie zaniedbują reprezentacji. Są bezlitośnie solidni, a czasem wręcz urzekający. Eliminacje do Euro 2008 przefrunęli, choć na początku przydarzyła im się wpadka z Niemcami.Dlatego przesylabizujmy: zdecydowanymi faworytami są Czesi; trzeba uważać na Irlandię Płn. oraz Słowację. I nie wolno martwić się ewentualnymi niepowodzeniami, bo w razie drugiego miejsca w grupie szczęście można mieć też w losowaniu baraży :-)Ja się martwił nie będę, w awans głęboko wierzę.Ale dziś trochę żałuję, że nie trafiliśmy do grupy z Niemcami. To byłoby dla mnie losowanie rewelacyjne.Fajnie byłoby zagrać przeciw tercetowi Trochowski-Klose-Podolski, a jeszcze fajniej byłoby wygrać. W końcu Niemcy nie mają takich piłkarzy: Ale tak czy owak będzie ciekawie. Być może czekają nas takie pojedynki: 