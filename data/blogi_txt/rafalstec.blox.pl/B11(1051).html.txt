To dla wielu Polaków pierwsze wspomnienie związane z Leo Beenhakkerem. Posępna, trupia twarz Holendra, wówczas selekcjonera reprezentacji swojego kraju, który ucieka przed światem po przegranej z Belgami walce o awans na meksykański mundial.To były baraże. Holendrzy wyjazdowy mecz przegrali 0:1, w rewanżu prowadzili 2:0. Prowadzili do 84. minuty. Wtedy mistrzostwa świata odebrał im gol Gruna, poprzedzony dośrodkowaniem Geretsa. Gol niezwykły, bo strzelony po akcji dwóch obrońców.Oba mecze pokazywała TVP, więc oglądali je pewnie wszyscy polscy kibice. Międzynarodowa piłka na ekranie to był przecież rarytas. Widok rozbitego, samotnie kroczącego pustym korytarzem Beenhakkera był tak sugestywny i przejmujący, że musiał zapaść w pamięć.Dzwoniłem do TVP, w archiwum już tego nie znaleźli. Wyłowiłem więc końcówkę transmisji z telewizji holenderskiej, gdzie nie ma co prawda całego długiego ujęcia uciekającego Beenhakkera, ale spory kawałek się jednak zachował (przepraszam za średnią jakość):Aha, gdyby kadra Piechniczka nie wymęczyła kilka tygodni wcześniej remisu z Belgią, to w barażu z piłkarzami Beenhakkera zmierzyliby się właśnie Polacy... 