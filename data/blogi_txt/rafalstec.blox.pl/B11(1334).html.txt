Barcelońska „La Masia” słusznie uchodzi za wzorcową piłkarską akademię dla młodzieży, dzięki której katalońskiemu kolosowi nikt nie wyrzuca, że idzie na łatwiznę i poprzestaje na skupowaniu talentów wyedukowanych gdzie indziej. Żaden czołowy klub europejski nie wypuszcza na boisko więcej wychowanków (w dodatku znaczących: Victor Valdes, Carles Puyol, Gerard Pique, Andres Iniesta, Xavi, Sergio Busquets, Leo Messi, Bojan Krkić etc), a przecież podebrane liderowi ligi hiszpańskiej gwiazdy tudzież gwiazdki olśniewają również w innych częściach Europy (Cesc Fabregas, Jose Reina, Giovani dos Santos, Luis Garcia, wolno chyba do tego grona zaliczyć i Mikela Artetę).Szkółkę Realu Madryt chwali się rzadziej, słychać raczej lamenty, że od dawna nie wypromowała gracza godnego podstawowej jedenastki, że nie widać następców starzejących się Ikera Casillasa, Raula Gonzaleza oraz Gutiego. Trochę niesprawiedliwie. „Królewscy” też produkują futbolistów pełną gębą. Czasownika „produkują” używam z premedytacją, bo o ile Barcelonę wszyscy cenią za jakość, zachwycając się wirtuozerią dorastających na jej włościach młodzieńców, o tyle piłkarski uniwerek ze stolicy wyróżnia się ilością. W krótkim wypisie z raportu „Annual Review od the European Football Players' Labour Market” znajduję wykaz klubów, które w sezonie 2007/2008 w największym stopniu zasiliły swoimi wychowankami pięć czołowych lig europejskich (angielską, hiszpańską, włoską, niemiecką, francuską). Oto czołówka eksporterów:1. Real Madryt                47 graczy2. AS Monaco 323. FC Metz                     314. Barcelona 31 