Florentino Perez utrzymuje obrany kurs, także tego lata dokonał transferu galaktycznego,  wywołując nim trzęsienie murawy - kiedy Real Madryt wychodził z szatni na inauguracyjny ligowy mecz, żaden fotoreporter nie zainteresował się jego piłkarzami, wszyscy wycelowali swoje lufy w Jose Mourinho. To chyba pierwszy trener idol w historii, hiszpańskie gazety publikowały nawet plakaty z jego wizerunkiem, by młodsi czytelnicy mieli czym obkleić ściany.  Zanim Real bezbramkowo zremisował z Mallorką  - grając szkaradnie i każdą pokraczną akcją przypominając, że to drużyna co chwilę budowana od zera - napisałem do wczorajszej „Gazety” felieton o Mourinho. Znajdziecie go tutaj. 