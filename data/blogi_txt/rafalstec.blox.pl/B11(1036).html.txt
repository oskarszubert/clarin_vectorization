Zarobki Fabia Capella, ze wszystkimi premiami mogące sięgnąć nawet sześciu milionów funtów, wywołały na Wyspach niemałe kontrowersje, ale jeden z szefów angielskiej federacji spokojnie odparł ataki, stwierdzając, że byłby w stanie nowemu selekcjonerowi reprezentacji zaoferować dowolną kwotę, bowiem przyszłoroczne przychody jego organizacji szacuje na miliard funtów. Czyli budżet Football Association nawet łączonej gaży Kaki oraz Ibrahimovicia (najlepiej obecnie opłacanych graczy globu) niemal by nie poczuł.Niewykluczone, że nieostrożne słowa Briana Barwicka osłabią pozycję negocjacyjną FA w rozmowach z następcą Capella (skoro można zażądać dowolnej kwoty...). Wiele jednak nie napsują, bo od kilku tygodni wiadomo, że wyspiarzy można naciągnąć na każdą pensję. Najobficiej opłacanym obok Capello trenerem świata jest przecież Juande Ramos. Fachowiec nie byle jaki, w Sevilli czynił cuda, ale teraz najął go klub bliższy strefy spadkowej niż awansu do europejskich pucharów. Wyobrażacie sobie, że w drużynie o statusie Tottenhamu - mimo aspiracji londyńczyków - gra piłkarz o najwyższych zarobkach na całej planecie? (Tak, wiem, Beckham w LA zarabia nieźle, ale w mojej jaźni dla całego tego amerykańskiego cyrku miejsca nie ma.)Oto czołowa dziesiątka trenerskich krezusów (podstawowa pensja, bez premii):1. Fabio Capello – 6,2 mln euro2. Juande Ramos - 6 mln3. Roberto Mancini - 5 mln4. Carlo Ancelotti - 4,5 mln5. Alex Ferguson - 4 mln6. Bernd Schuster - 4 mln7. Arsene Wenger - 4 mln8. Rafael Benitez - 3,5 mln9. Sven Goran Eriksson - 3 mln10. Frank Rijkaard - 3 mlnCzub klasyfikacji byłby jeszcze bardziej zaskakujący, gdyby wziąć pod uwagę Jose Mourinho. Portugalczyk jest obecnie bezrobotny, ale nie stracił ani eurocenta ze swoich 7,5 mln euro rocznej gaży. To on jest symbolem ery, w której najwybitniejsi szkoleniowcy doścignęli na liście płac gwiazdy boiska. W pełnej wielkich piłkarskich osobowości Chelsea długo - przed podwyżkami dla Terry’ego i Lamparda oraz transferami Szewczenki i Ballacka - zarabiał zdecydowanie najwięcej.Ekstrawagancja? Właściciele Tottenhamów i innych Manchesterów City poupadali na głowy? Odważnie odpowiedziałbym na własne pytania, gdyby mojego spojrzenia na kwestię wynagrodzeń w sporcie nie zaburzył sułtan Brunei. On płaci dwa miliony euro rocznie swojemu nauczycielowi badmintona.PS Dopiero co napisałem w felietonie do dzisiejszej "Gazety Sport" , że z niecierpliwością wyczekuję słownych potyczek Capella z nowymi znajomymi, którzy są przeświadczeni o nieśmiertelnej wielkości angielskiej filozofii futbolu, a Don Fabio zdążył już w swoim stylu skwitować niedzielne szlagiery Premier League (niniejszy akapit wziąłem z "Guardiana", wytłuszczenie moje):"Though his 4½-year contract does not come into force until January 7, the Italian said that he effectively began yesterday, when he watched Arsenal beat Chelsea and Manchester United win at Liverpool. Those matches were high on speed and energy, but short on technique and tactical intelligence. When asked if a tendency to play with the heart rather than the brain has been one of the reasons for England's failure at recent tournaments, Capello smiled before breaking back into English to chirp: "Good question!" He then reverted back to Italian to say, "that is something I will work on." 