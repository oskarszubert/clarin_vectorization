W moim cyklicznym felietonie do poniedziałkowej „Gazety Sport” złożyłem hołd jubilatowi Gianluigiemu Buffonowi, do którego serdecznie zapraszam, a na blogu postanowiłem uprzedzić wasze całkowicie słuszne ataki za mój czołobitny stosunek do włoskiego bramkarza. Poniżej namacalne dowody, że zdradza on jednak ludzkie cechy i niekiedy popełnia błędy. Grube błędy.To być może najsłynniejszy, popełniony w meczu z Chievo w sezonie 2001/2002, czyli tuż po rekordowym transferze z Parmy do Juventusu:A tutaj poważna wpadka z sezonu 2004/2005, która jednak – jak zwykle w przypadku szczęściarza Buffona - nie odebrała Juventusowi ani zwycięstwa nad Atalantą, ani tytułu mistrzowskiego (anulowanego potem wskutek korupcyjnej afery Calciopoli):A na koniec, by jednak Buffonowi reputacji przesadnie nie plamić i nie zostawiać was z wrażeniem, na które nie zasługuje, moja - i chyba nie tylko moja – ulubiona interwencja z bieżącej edycji mistrzostw Włoch. W grudniowym spotkaniu z Lazio golkiper Juve tak zatrzymał uderzenie Tommaso Rocchiego: 