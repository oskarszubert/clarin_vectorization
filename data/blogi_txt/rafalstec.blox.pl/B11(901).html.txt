O zwycięstwie w konkursie znów zdecydowała dogrywka. Ogłosiłem ją po cichu, na forum pod notką z poprawnymi odpowiedziami, by obaj zainteresowani mogli porywalizować bez presji. I badanie fotokomórką wykazało, że najlepiej przewidywał czytelnik nicki678 – przeczuł dzisiejszego gola Roberta Lewandowskiego w Londynie, w przeciwieństwie do swego finałowego rywala, posługującego się nickiem lukadud. To pytanie przesądziło. Laureat dołącza do elity elit czytających w przyszłości, czyli triumfatorów poprzednich edycji Jasnowidza – na liście chwały widnieją także szewed, sexi.meri, pajac_kultury, rambocyc, neergrecorg oraz future-is-now. Zanim prześlę nagrodę, czyli koszulkę tegorocznego zdobywcy Pucharu Europy, proszę o mejlową informację (rafal.stec@agora.pl), jaki ma mieć rozmiar i pod jaki adres ją posłać. Wyrazy uznania, podziwu za wnikliwe spojrzenie w przyszłość i serdeczne gratulacje! PS Przypominam, że odpowiadać na pytania do najnowszej edycji konkursu można jeszcze przez parę chwil, do godziny 23.59 w środę. Tutaj.﻿ 