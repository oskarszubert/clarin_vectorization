Magazyn „Time” ogłosił listę 100 najbardziej wpływowych ludzi na planecie 2008 roku. W pięciu kategoriach - Leaders and Revolutionaries, Heroes and pioneers, Scientists and thinkers, Artists and entertainers, Builders and titans - umieścił osoby, które dzięki swojemu talentowi, władzy lub etycznej postawie zmieniają świat. W tej drugiej grupie znaleźli się czterej sportowcy: Lance Armstrong Kaka, Andre Agassi oraz Oscar Pistorius (u nas chyba mniej znany, pisałem o nim tutaj).Spośród Polaków największą szansę trafić wkrótce do elity ma chyba - za moralną niezłomność - Artur Boruc, który papieża zapewne kocha każdego dnia, ale specjalną potrzebę, by zamanifestować swoje uczucie, ma akurat podczas derbów Glasgow. Ciekawe tylko, czy „Time” uhonoruje jego odwagę - nasz futbolista misjonarz nie boi się wściekłego tłumu innowierców - nominacją do kategorii „ludzie rozrywki”, czy włoży go pomiędzy najwybitniejszych myślicieli.PS Za obiecaną pod poprzednim wpisem notkę o transferach angielskich potęg z Ligi Mistrzów zabieram się zaraz po boju Fiorentiny z Glasgow Rangers. 