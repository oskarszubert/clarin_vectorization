Cisną się dzisiaj na usta hasła o „najsłynniejszej” futbolowej tragedii, ale nie chcę uderzać w te tony, bo klasyfikowanie nieszczęść wydaje mi się niesmaczne. Powołam się tylko na opuchniętą od wspomnień i hołdów dla legendarnej drużyny Matta Busby’ego brytyjską prasę, która katastrofę sprzed pół wieku wskazuje jako pierwszy w nowożytnej historii moment „pamiętam- gdzie-wtedy-byłem”, po którym przyszły jeszcze: zamach na JFK, zabójstwo Johna Lennona, wypadek księżny Diany oraz 11 września wiadomego roku.I rzucę w internetową czeluść pytanie trochę może brutalne, ale bardzo mnie intrygujące: czy waszym zdaniem bez legendy wyrosłej na tamtej tragedii Manchester United byłby dzisiaj tym, czym jest, czyli najsłynniejszym obok Realu Madryt klubem świata? Czy gołe marketingowe pranie nie tylko azjatyckich mózgów by wystarczyło? Do refleksji zapraszam z tym kawałkiem przy uchu i przed oczami, wyśpiewanym notabene przez faceta, który urodził się rok po monachijskim wypadku:  We love them / We mourn for them / Unlucky boys of Red  I wish I'd gone down / Gone down with them / To where Mother Nature makes their bed  We miss them / Every night we kiss them / Their faces fixed in our heads  I wish I'd gone down / Gone down with them / To where Mother Nature makes their bed  They can't hurt you / Their style will never desert you / Because they're all safely dead  I wish I'd gone down / Gone down with them 