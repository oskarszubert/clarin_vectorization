Cholernie żałuję, że nie mogłem być na tym rzekomym - lub nierzekomym - losowaniu siatkarskich ćwierćfinałów w Pekinie. Nie mogłem, bo śledziłem niezdobywanie nie tylko złota, ale nawet srebra i brązu przez Marcina Dołęgę, a potem jeszcze stukałem korespondencję do „Gazety”.Pisałem przedtem, że Raul Lozano już dziewięć godzin temu wywróżył Włochów. Albo inaczej: twierdził, że wie, że wszystko zostało ustalone. Z miną człowieka absolutnie pewnego siebie. Szkoda, że nie widzieliście, ja jego mowy ciała słowami nie oddam. W każdym razie uwierzcie - on naprawdę wyglądał na takiego, co wie.Spytaliśmy człowieka z FIVB. Obruszył się, mówił o kulkach wyjmowanych ze szklanych kul, powiedział, że losują je ludzie wyciągnięci spośród obserwującej operację publiczności (czyli dziennikarzy, bo rzecz odbywała się po konferencji prasowej po meczu USA z Japonią). Nie byłem, może jutro popytam, jak było. Ale podejrzewam, że nie ściemniał, bo nawet nas - polskich dziennikarzy - zapraszał do wyjmowania kulek. Całość musiała wyglądać tak, jak zapowiadał.Gdyby nie Dołęga, to bym spróbował wylosować. Teraz jestem trochę zdezorientowany. Do krętactw FIVB przywykłem, ale przecież gdyby Włosi chcieli sobie utorować drogę do finału, to nie chcieliby wpaść w półfinale na Brazylię. A wpadają. To znaczy wpadają, mam nadzieję, Polacy.Lozano miał 50 procent szans. Wiedział czy blefował? 