Oglądając kilka godzin temu oszałamiający popis Realu Madryt w Walencji (5:1), uświadomiłem sobie, że mistrzowie Hiszpanii kompletnie nie korzystają z piłkarzy, przez których ostatniego lata byli najbardziej rozrzutnym klubem świata. 82,67 mln funtów wydali przede wszystkim na Arjena Robbena, Pepe, Wesleya Sneijdera, Gabriela Heinzego oraz Roystona Drenthe. Żaden z nich nie zagrał jednak od pierwszego gwizdka, jeden Heinze wszedł w końcówce, a ostatni z wymienionych zdaniem trenera Schustera w ogóle nie zasłużył, by zabrać go do Valencii.Dwaj inni pozyskani - Saviola oraz Dudek - również wysiadywali ławkę rezerwowych. Gdyby nie obecność na środku obrony Metzeldera, to można by powiedzieć, że historyczny, najwyższy na stadionie Mestalla triumf odniosła ta sama drużyna, którą Fabio Capello poprowadził w zeszłym sezonie do tytułu. Zresztą ta grupa przesądza o wynikach przez cały sezon. Najnowsi wybrańcy - wyjąwszy skazanych od początku na rolę zmienników Dudka i Saviolę - albo się najczęściej leczą (Robben, Heinze), albo grają kiepsko (Drenthe i Sneijder, choć on miał akurat wyśmienity start), albo jedno i drugie (Pepe).Ten ostatni zdążył już stać się symbolem narwanej i lekkomyślnej polityki transferowej, ale trwonienie fortuny na graczy rezerwowych, "tylko" perspektywicznych lub zwyczajnie rozczarowujących stało się ostatnio w Europie niemal regułą. Spójrzmy na listę 12 klubów, których prezesi obdarowywali latem trenerów najhojniej (kwoty w funtach, klasyfikacja magazynu "World Soccer"):1) Real Madryt 82,67 mln2) Manchester Utd       60 mln3) Atletico Madryt 54,1 mln4) Liverpool                 51,7 mln5) Barcelona 48,5 mln6) Bayern Monachium  47,3 mln7) Szachtar Donieck 41,5 mln8) Tottenham              39,9 mln9) Manchester City 38 mln10) Sunderland            35,87 mln11) Juventus 34,38 mln12) Valencia                32,96 mlnW tej grupie tylko Bayern, Barcelona, Atletico i Sunderland mogą być usatysfakcjonowane formą zawodników, za których zapłacili najwięcej. A inni? Zanim przejdę do rzeczy, zaznaczam: nie chodzi mi o wszystkie zakupy, ale właśnie najbardziej luksusowe, czyli teoretycznie szczególnie obiecujące.Man Utd słono kosztowało zwłaszcza pozyskanie Naniego, Andersona oraz Hargreavesa, ale tylko ostatni zapracował na niepodważalną pozycję w podstawowej jedenastce (zresztą jak na złość leczył ostatnio kontuzję).Liverpool - Fernando Torres gra przyzwoicie w lidze angielskiej, a w Lidze Mistrzów źle jak cały zespół (zero goli, zero asyst); Ryan Babel i Yossi Benayoun to raczej rezerwowi, choć w przypadku Rafy Beniteza przypinanie podobnych łatek wiąże się ze sporym ryzykiem (to taki trenerski oryginał, co w trzech meczach wystawia cztery różne jedenastki).Szachtar Donieck - Nery Castillo (kosztował Rinata Achmetowa 14 mln funtów!) pojawia się epizodycznie w Champions League (zebrał godzinę gry w trzech meczach); Willian nawet w niej nie zadebiutował.Tottenham - napastnik Darren Bent (rekordowe dla klubu 16,5 mln funtów) strzelił ledwie jednego gola w Premiership, trzy razy zasłużył na podstawowy skład.Manchester City - Elano, Petrow czy Corluka grają znakomicie lub dobrze, ale bohater najwyższego transferu - Rolando Bianchi - i tutaj zawodzi. Włoch czasami jest zsyłany na ławkę, a czasami na trybuny. I grozi, że odejdzie.Juventus - ściągnięcie Tiago to kompletna klapa, jedna z największych transferowych wpadek w całej Serie A. Klub już ponoć wystawił go na sprzedaż.Valencia - serbski wieżowiec Nikola Zigić najpierw się leczył, a jak już miesiąc temu zadebiutował w nowej drużynie, to nie zachwycił. Na razie w klubowym rankingu napastników daleko za Davidem Villą i Morientesem. Mecz z Realem obejrzał z ławki rezerwowych.Prezesi, trenerzy, dyrektorzy sportowi i skauci stracili wyczucie? Rynek się zmienia i nawet za młodziana trzeba płacić krocie? A może piłkarzom coraz trudniej się adaptować do nowych warunków i zwyczajnie potrzebują czasu? W każdym razie chyba nikt, kto minionego lata kosztował kilkanaście milionów funtów, nie zyskał statusu megagwiazdy. Najbardziej udane transfery to prawdopodobnie pozyskanie Elano przez Manchester City oraz Abidala przez Barcelonę, a także łupy Bayernu (Klose, Toni, Ribery). A reguła "najdroższy znaczy rezerwowy" obowiązuje także w innych słynnych firmach, które wydawałyo ostrożniej. Furory nie zrobili ani David Suazo w Interze Mediolan, ani Eduardo w Arsenalu - ten ostatni gra właściwie wyłącznie w mniej wymagających meczach.A może najbliższa prawdy jest trzecia hipoteza - najbogatsi mają już tak mocne, rozbudowane kadry i tak rozdęte budżety, że nadszedł czas obijania klejnotami ławek rezerwowych? 