Noc w Izmirze jeszcze głębsza niż w Warszawie, za trzy godziny ruszam na lotnisko, do „Gazety” wylałem z siebie w pomedalowej malignie grubo ponad 20 tysięcy znaków, nie mam siły na więcej. Na szczęście mój ulubiony fotoreporter Kuba Atys jak zwykle zatrzymywał czas. Najpierw bohater, na którego po drugim secie finału oddałem głos w plebiscycie na najlepszego siatkarza turnieju. Siedzący obok mnie Daniele Bagnoli mój wybór zatwierdził (nie łaskawie, z entuzjazmem), a potem tylko wzdychał, cmokał i powtarzał „mamma mia”:  Kuba wynajdywał też zjawiska, które w przyrodzie nie występują. Zresztą sami popatrzcie na Pawła Zagumnego w wariacji księżycowej (razem z Plińskim przygniata Piotrka Gruszkę):  I na koniec nasz kolejny selekcjoner z importu. Być może pierwszy, którego dzięki jego ujmująco ciepłemu usposobieniu oraz interpersonalnym talentom - niebawem o nich napiszę - wszyscy polubią: 