Andriej Arszawin ma przed półfinałem problem: jak nie zwariować. Wystarczyło mu półtora świetnego meczu na Euro, by wysłuchiwać od świtu do zmierzchu, że dusze oddałyby za niego Arsenal, Barcelona oraz Inter. O czym nie donoszą wcale brukowce, lecz także tytuły całkiem wiarygodne. (Te mniej wiarygodne informują, że do żadnej transakcji nie dojdzie, bo zaprotestował Władimir Putin. Wyobrażacie sobie? Wyobrażacie sobie, że protestuje Kwaśniewski lub - przeciw sprzedaniu bramkarza Borubara  - Kaczyński?)Nic dziwnego, że Arszawin po wczorajszym treningu nie rozmawiał z dziennikarzami i wszystkie strzały przyjął na siebie trener Guus Hiddink. Pochwalił już rosyjskiego piłkarza Zinedine Zidane, zachwycał się nim Arsene Wenger, najdalej posunął się „International Herald Tribune”, który wysmażył kuriozalne porównanie występu Arszawina z popisami Pelego na mundialu w 1958 roku (obaj rozpoczęli turniej od trzeciego meczu, ja bym analogie tutaj zakończył). Co tłumaczę sobie wyposzczeniem świata usychającego z tęsknoty za eksplozją jakiejś supernowej - piłkarza, o którym nie słyszymy przy okazji każdej kolejki Ligi Mistrzów, a który dzięki zdumiewającym wyczynom na Euro 2008 dostanie pracę w słynnym klubie.Ostatnio to się na wielkich turniejach nie zdarza, potentaci nie dają się nabrać na udane kilka tygodni i spore pieniądze wykładają wyłącznie na ludzi potwierdzających swoją wartość na dłuższym dystansie, w klubach. Pamiętacie poprzednie mistrzostwa? O wybranego przez UEFA na bohatera Theodorosa Zagorakisa zażarty bój stoczyły Bologna, Bolton i Levante.Teraz jest w pewnym sensie jeszcze biedniej, bo właściwie nikt - poza, o czym już pisałem, bramkarzami - nie rzuca się w oczy w każdym meczu. Ja chyba najbardziej lubię lewego rosyjskiego obrońcę Żirkowa, świetnie wypadł też Chiellini, którego pewność siebie i bezbłędność w ćwierćfinale być może wreszcie uświadomi Włochom, że istnieje życie po Neście i Cannavaro. Ofensywnych herosów nie widzę. Arszawin mimo wszystko fruwał tylko chwilę. Villa? Ballack? Przecież nie żaden z tureckich chaosiarzy...Może nie wszyscy zapamiętali, ale Żirkow już międzynarodowo błyszczał: 