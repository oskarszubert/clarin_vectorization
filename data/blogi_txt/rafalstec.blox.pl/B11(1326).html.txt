W trakcie wczorajszej relacji na żywo z ćwierćfinałów Ligi Mistrzów rzuciłem pytanie, gdzie szukać rysy na wyspiarskiej superprodukcji, która pozwoliłaby wietrzyć kres - ewentualnie osłabienie - jej supremacji. Liczby są, sięgając do słownika naszych parlamentarzystów, porażające. Od czterech sezonów przedstawiciel Premier League dociera do finału, od trzech sezonów - angielski tercet dociera do półfinału (a kto wie, może byłby kwartet, gdyby wyspiarze nie wpadali na innych wyspiarzy), rok temu o trofeum Manchester United tłukł się z Chelsea etc. Potęgi hegemonów nie sposób zakwestionować, nawet jeśli głównym pretendentem do zdobycia Pucharu Europy pozostaje - ze względu na poziom gry - Barcelona.Miesiąc temu obszerny raport o stanie czołowych lig na kontynencie opublikowała „La Gazzetta dello Sport”, która alarmowała, że liga włoska zsunęła się na czwartą pozycję. Bardziej niż kryzys calcio w przedstawionych danych uderzała wieloaspektowa przewaga wyspiarzy. Oto ciekawsze rankingi:WYDATKI NA PENSJE: 1) angielska Premier League - 1,44 miliarda euro; 2) hiszpańska Primera Division - 822 mln euro; 3) włoska Serie A - 722 mln; 4) Bundesliga - 620 mln; 5) francuska Ligue 1 - 619 mln.ODSETEK REPREZENTANTÓW KRAJU: 1) angielska Premier League - 66,2 proc.; 2) Bundesliga - 49,1 proc.; 3) włoska Serie A - 40,3 proc.; 4) hiszpańska Primera Division - 39 proc.; 5) francuska Ligue 1 - 31,3 proc.ŚREDNIA WIEKU PIŁKARZY: 1) francuska Ligue 1 - 24,74; 2) Bundesliga - 25,76; 3) angielska Premier League - 25,89; 4) hiszpańska Primera Division - 26,06; 5) włoska Serie A - 26,54.WYPEŁNIENIE TRYBUN W LIDZE: 1) angielska Premier League - 91,2 proc.; 2) Bundesliga - 85,2 proc.; 3) francuska Ligue 1 - 74,5 proc.; 4) hiszpańska Primera Division - 74 proc.; 5) włoska Serie A - 57,6 proc.WYPEŁNIENIE TRYBUN W KRAJOWYM PUCHARZE: 1) angielska Premier League - 70,2 proc.; 2) Bundesliga - 63,8 proc.; 3) hiszpańska Primera Division - 42,7 proc.; 4) francuska Ligue 1 - 32,6 proc.; 5) włoska Serie A - 17,5 proc.ZYSKI ZE SPONSORSKIEGO LOGO NA KOSZULKACH: 1) Bundesliga - 103,8 mln euro; 2) angielska Premier League - 85,5 mln; 3) włoska Serie A - 70,7 mln; 4) francuska Ligue 1 - 50,2 mln; 5) hiszpańska Primera Division - 42,3 mln.WARTOŚĆ SPRZEDANYCH PRAW TELEWIZYJNYCH: 1) angielska Premier League - 1,35 miliarda euro; 2) włoska Serie A - 730 mln; 3) francuska Ligue 1 - 635 mln; 4) hiszpańska Primera Division - 572 mln; 5) Bundesliga - 406 mln.PRZECIĘTNE WYDATKI KIBICA NA KLUBOWE GADŻETY: 1) angielska Premier League - 65,4 euro; 2) hiszpańska Primera Division - 44,9; 3) francuska Ligue 1 - 42,6 4) Bundesliga - 35,4; 5) włoska Serie A - 23,3. 