Doniesienia od początku wzajemnie sobie przeczyły. PZPS utrzymywał, że Hugh McCutcheon zgłosił się do konkursu na selekcjonera reprezentacji polskich siatkarzy, a sam McCutcheon twierdził, że się nie zgłosił. Teraz skomplikowana historia jeszcze bardziej się pogmatwała, bo Amerykanie, nie bacząc na delikatną sytuację wewnętrzną w polskiej siatkówce, niedyplomatycznie obwieścili, iż mistrz olimpijski z Pekinu poprowadzi kobiecą kadrę USA.Sam już nie wiem, co będzie. Czy McCutcheon mimo wszystko zakwalifikuje się do ścisłego finału konkursu PZPS? Czy jednak jego szanse na posadę w Polsce nieco zmalały i w srogim rewanżu za sukces negocjacji z federacją USA pokażemy mu figę? 