W najsilniejszych ligach europejskich nie ma w tym sezonie skuteczniejszego 20-latka niż napastnik, który dla Feyenoordu Rotterdam strzelił 20 goli. Na imię mu po amerykańsku - John. Po dziadku odziedziczył włoskie nazwisko - Guidetti. Do Holandii jest wypożyczony z angielskiego Manchesteru City, pewnie niedługo tam wróci. Urodził się w Sztokholmie, reprezentuje Szwecję. Futbolu uczył się w Nairobi, stolicy Kenii. Zaczął w klubie dla zamożnych, ale nie podobało mu się, więc przeniósł się do Ligi Ndogo, w którym był jedynym „mzungu”, obcym:  Piłkę lubią też chłopaki z Bahrajnu. Zwłaszcza katalońską:  W Montevideo to już w ogóle grają wszyscy. W stolicy Urugwaju mieści się 15 z 16 klubów pierwszoligowych z tego kraju. To pewnie rekord świata, ale pewności nie mam:  Grali też setki lat temu na Wyspie Wielkanocnej. Z pozostawionych posągów wnioskujemy, że znali rzuty wolne. W dodatku musieli mieć wybitnych specjalistów, być może nawet kopiących mocniej niż Cristiano Ronaldo, skoro tak skrupulatnie chronili podbrzusza i stawali w murze aż w dziewięciu:﻿ 