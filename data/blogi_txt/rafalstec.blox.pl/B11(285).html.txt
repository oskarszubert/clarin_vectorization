Szef UEFA Michel Platini znów się hucznie powściekał na wydawanie zbyt dużych - według jego obliczeń zbyt dużych - pieniędzy na piłkarzy, co skłoniło mnie do zbadania, kto w Europie inwestował ostatnimi czasy najwięcej. Potocznemu przeświadczeniu, że najwięcej szmalu rozdaje Chelsea, nie dowierzałem, chciałem też wytropić kluby, które wydają z sensem i bez sensu, oczywiście z punktu widzenia wyniku sportowego.Posłużyłem się danymi z serwisu Transfermarkt.de, porachowałem transakcje z minionych pięciu lat. Nie poprzestałem na metodzie najpopularniejszej - zsumowaniu wydatków na kupowanych piłkarzy - lecz odjąłem wydatki od zysków z piłkarzy sprzedawanych, by sklasyfikować kluby według wartości salda. Zanalizowałem transferowe ruchy 15 najsilniejszych drużyn w Europie (według rankingu UEFA) oraz pięć innych, które podejrzewałem o bilans ponadprzeciętnie ujemny w stosunku do efektów (te ostatnie zaznaczyłem w tabeli gwiazdką). Okazało się, że można być w czołówce na kontynencie, a zarazem na transferach zarabiać:Real Madryt                       -273,9 mln euroChelsea                              -264,7Tottenham -205,1Manchester Utd                   -183,5 Manchester City* -174,0Barcelona                           -170,3 Liverpool -151,8 Valencia*                            -124,8Inter Mediolan -106,9 Aston Villa*                          -97,6Bayern -82,5Fenerbahce*                        -64,2Milan -42,8 Werder Brema                     -37,3Villarreal -26,85Arsenal                               -17,0 Roma -15,7 Lyon                                    +9,8Sevilla +20,3PSV Eindhoven*                   +31,44 Wyniki publikuję z nieśmiałością, bo zauważyłem, że fani Realu nie lubią, gdy szefom ich ulubionego klubu wytykam kontrowersyjne zarządzanie, tymczasem madrycka drużyna wyprzedziła w moim rankingu nawet Chelsea, choć na boisku była znacznie mniej wydajna - ani razu w omawianym okresie nie wychynęła poza 1/8 finału Ligi Mistrzów. Niestety, nie wystarczyło mi talentu do kreatywnego księgowania i nie umiałem rozmiarów wydatków „Królewskich” ukryć. Dla porządku jednak - i na swoją obronę - dodaję, że gdyby badanie rozciągnąć o jeszcze jeden sezon wstecz, lider mojej tabelki ustąpiłby miejsca wiceliderowi. Latem 2003 roku londyńczyków przejął bowiem Roman Abramowicz, który natychmiast nakupował zawodników za 175 mln euro. Real natomiast wypracował saldo tylko minimalnie ujemne (5,7 mln euro) - pozyskanie Davida Beckhama sfinansowała sprzedaż Claude'a Makelele oraz Geremiego (do Chelsea).Prawdziwymi bohaterami rankingu są jednak plasujący się na mocnej trzeciej pozycji zakupoholicy z Tottenhamu. Od tego miejsca możecie zacząć przegląd ich pomysłów najnowszych oraz starszych, chyba już trochę - jakże niesłusznie - zapomnianych. 