Korespondenci Sport.pl z Cypru donoszą, że zdesperowany Leo Beenhakker, wciąż poszukujący dla reprezentacji środkowego napastnika z prawdziwego zdarzenia, daje szansę chyba ostatniemu już kandydatowi, którego dotąd nie sprawdził - Arturowi Wichniarkowi. Michał Pol na swoim blogu powtarza nasze rozpaczliwie rytualne i nieśmiertelne pytanie „dlaczego nie Polak”, opowiadając o rewelacyjnym debiucie w Bundeslidze czeskiego snajpera Martina Fenina (hattrick!).Wszyscy lamentują. A ja chciałbym dowieść, że nasi łowcy bramek wcale nie są najgorsi w Europie.Kryterium dobrałem stronniczo, ale nie złośliwie. Sprawdziłem, ile w tym stuleciu Polacy strzelili goli w najmocniejszych moim zdaniem rozgrywkach klubowych - Lidze Mistrzów, angielskiej, hiszpańskiej i włoskiej. Podkreślam: w tym stuleciu.Doliczyłem się pięciu. Ostatnia padła na początku zeszłego roku, kiedy Radosław Matusiak - jeszcze jako zawodnik Palermo - wepchnął piłkę do siatki Ascoli, bezdyskusyjnie najsłabszej obok Messiny drużyny minionego sezonie Serie A. Pozostałe podarowali nam - w Lidze Mistrzów - Krzynówek i Hajto. (Tylko Matusiak to napastnik!)Prowokacyjnie nie wziąłem pod uwagę dorobku Emmanuela Olisadebe (trafił trzykrotnie w Champions League) i Euzebiusza Smolarka (trafił dwa razy w Primera Division). Nie interesuje mnie bowiem ani kryterium paszportowe, ani genetyczno-narodowościowe. Interesują mnie wyłącznie piłkarze wychowani przez nas i u nas, nawet gdyby pochodzili z Trapezfiku, krainy borostworów albo planety Melmac.A kiedy już opracowałem polską statystykę, sprawdziłem, ilu członków UEFA (do której należy również kilka państw azjatyckich) uzbierało worek goli chudszy od polskiego. Początek było trudny, bo wyruszyłem na poszukiwania tropem alfabetycznym, z Albanii, a dla niej sam Igli Tare nagrzmocił między włoskie pierwszoligowe słupki całą kupę goli. Ale potem poszło już łatwiej. Snajperzy następnej w kolejności Andorry nie uciułali, hehe, nawet jednej marnej bramki.Spośród 53 federacji należących do UEFA zignorowałem tylko Czarnogórę, bo przyjęta została dopiero niedawno i uznałem, że byłoby nie fair wyśmiewać jej mizerny dorobek. Poszukiwania zakończyły się pełnym powodzeniem. Wynalazłem aż 11 krajów, których reprezentanci strzelali w elicie jeszcze rzadziej niż Polacy!Dla ułatwienia analizy podzieliłem je na dwie grupy. W pierwszej pomieściłem państwa z co najmniej milionem obywateli:Armenia, Azerbejdżan, Estonia, Kazachstan, Mołdawia, Słowenia.W drugiej - państwa o ludności poniżej miliona obywateli (łącznie z tymi widocznymi tylko na co dokładniejszych mapach):Andorra, Luksemburg, Malta, San Marino, Wyspy Owcze.A kiedy już odetchniecie z ulgą, przypomnijcie sobie, jak nasz jedynak Matusiak załadował gola Ascoli: 