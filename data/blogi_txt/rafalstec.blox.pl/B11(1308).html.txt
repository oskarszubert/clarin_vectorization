14 listopada 2000 roku w wypadku samochodowym zginął 50-letni Wiesław Gawłowski, mistrz świata i mistrz olimpijski, jeden z najświetniejszych rozgrywających w historii nie tylko polskiej siatkówki.13 marca 2002 roku w wypadku samochodowym, którego przyczyną był zawał serca, zginął 61-letni Hubert Wagner, najwybitniejszy polski trener.23 stycznia 2004 roku zmarł największy pośród nas, dziennikarzy sportowych - 60-letni Zdzisław Ambroziak - z którym jeszcze w dniu operacji - on ją pogardliwie nazywał zabiegiem - umawiałem się na jego komentarz do artykułu o aferze w PZPS.16 września 2005 roku w wypadku samochodowym pod Klagenfurtem zginął 24-letni Arkadiusz Gołaś, środkowy reprezentacji, który jechał do Włoch, by grać w Lube Banca Macerata, jednym z najsilniejszych klubów najsilniejszej ligi świata.4 czerwca 2008 roku zmarła 26-letnia Agata Mróz, dwukrotna mistrzyni Europy, która - gdyby nie choroba - zapewne wciąż grałaby w reprezentacji i w sierpniu poleciałaby na igrzyska do Pekinu. 