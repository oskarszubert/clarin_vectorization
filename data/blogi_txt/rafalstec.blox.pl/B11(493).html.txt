Pamiętacie mój wywiad z doktorem Robertem Śmigielskim, który rozpaczał nad poziomem opieki medycznej nad polskimi piłkarzami oraz decyzją nowych władz PZPN, żeby zrezygnować z systemu licencyjnego zmuszającego kluby do oddawania graczy w ręce medyków o specjalizacji innej niż np. ginekologia? Jeśli nie pamiętacie, to przeczytajcie - znajdziecie go tutaj. Wracam do tematu, bo dzisiaj zarząd PZPN ostatecznie zaakceptował projekt i system wróci. Zresztą z tego, co wiem, wywiad wywarł swój wpływ na wynik głosowania. Ufff, jestem zdumiony, ale i zbudowany - kompetentny lekarz sportowy w klubie to jeden z setek trybików niezbędnych, by mistrz Polski nie przegrywał w przyszłości w eliminacjach Ligi Mistrzów z mistrzem kraju sklasyfikowanego na 42. miejscu w europejskim rankingu UEFA... 