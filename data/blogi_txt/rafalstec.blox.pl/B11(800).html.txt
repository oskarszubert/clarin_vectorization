Tutaj znajdziecie mój felieton do dzisiejszej „Gazety Sport.pl” o fenomenie zarządców stołecznego klubu, który już zaraz, za tydzień lub dwa, doszlusuje do europejskiej czołówki. Jako suplement proponuję newsa z „Rzeczpospolitej”, moim zdaniem najzabawniejszego newsa sezonu, zabawniejszego nawet niż powrót Jacka Gmocha do Panathinaikosu - otóż zwierzchnicy postawili ponoć Maciejowi Skorży ultimatum i jeśli trener nie wygra następnych dwóch meczów ligowych, zastąpić ma go Henryk Kasperczak. Byłaby uciecha, po nim to już mógłby przyjść chyba tylko Gargamel. 