„Szczęście rodzinne”, czyli„Ostrożnie z przekleństwami”Występują:Tatunio Mamunia Babunia Dziecina Piorun i Osiołek Porfirion S c e n a: Ciche, apolityczne ognisko domowe wieczorem. Babunia:Jak mi dobrze! (poprawia okulary i w dalszym ciągu ceruje wszystko) Mamunia:(patrzy na Tatunia) Nareszcie razem! (plącze ze szczęścia) Dziecina:(igra pluszowym karzełkiem) Pauza; cisza: szczęście. Tatunio:(nagle) Nie, ja zgniję w tym mieszczańskim domu! Ja mam tego dosyć! Ja jestem stworzony do innych rzeczy! Ja czuję w sobie nieograniczone możliwości! Trzymajcie mnie! (patrząc na Babunię i Dziecinę) Niech to wszystko piorun strzeli! Piorun:(strzela i całkowicie likwiduje problem cichego, apolitycznego ogniska domowego wieczorem) Osiołek Porfiron:Mój Boże, a już wszystko się tak ślicznie zapowiadało! K U R T Y N AKonstanty Ildefons Gałczyński1947 