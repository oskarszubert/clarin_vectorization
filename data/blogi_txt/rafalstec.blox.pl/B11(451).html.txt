Drobiażdżek, ale wypada zamieścić, ostatecznie wszyscy czekaliśmy, kiedy katalonizowanie Barcelony osiągnie swoją kulminację. Dzisiaj nie było jeszcze spodziewanej podstawowej jedenastki w pełni swojskiej, czyli złożonej wyłącznie z ludzi przećwiczonych w La Masii, ale i ona zdaje się coraz bardziej nieunikniona. Po zmianie Daniego Alvesa na Montoyę wyglądała w meczu z Levante tak (wklejam również dla siebie, już wspominałem, że zacząłem traktować blog jako prywatne archiwum): Co nie bez znaczenia- do końca kariery zbliżają się tylko Puyol i Xavi, zresztą pewności nie mamy, dreptanina rozgrywającego nie wygląda na wycieńczającą, być może potrwa jeszcze ze ćwierć wieczności. Wyobrażacie sobie namalowaną wyżej jedenastkę w finale Ligi Mistrzów?﻿ 