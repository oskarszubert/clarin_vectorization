Ebi Smolarek stanie dziś przed szansą na nie lada wyczyn, bo strzelić gola Realowi Madryt udało się niewielu Polakom. Jan Urban władował trzy razy piłkę do siatki „Królewskich” tak dawno temu, że dziś, choć internet zassał już ponoć całą widzialną i słyszalną rzeczywistość, niełatwo znaleźć zapis wideo jego hattricka. YouTube oferuje pierwszą i drugą bramkę obecnego trenera Legii z pamiętnego 30 grudnia 1990 roku, kiedy jego ówczesna drużyna Osasuna Pampeluna wygrała na Santiago Bernabeu 4:0. Poszukiwania trzeciej ponoć trwają.Urban uderzył najpierw głową....... potem fantastycznie strzelił z dystansu.Polacy w ogóle jak już strzelają Realowi, to ładnie. Kilka lat temu błysnął w Lidze Mistrzów ówczesny skrzydłowy Bayeru Leverkusen Jacek Krzynówek: 