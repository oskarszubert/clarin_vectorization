Rozstrzygnięty został kolejny przetarg na prawa telewizyjne do Ligi Mistrzów. Wszystkie mecze wciąż będzie mógł transmitować nSport, natomiast Polsat odebrał TVP pakiet dla stacji otwartej, co dla widza oznacza nie tylko zmianę kanału, ale także zmianę głosów towarzyszących obrazowi. Z tej okazji chciałbym zagadnąć bywalców bloga o komentatorów piłkarskich.Po pierwsze, według jakich kryteriów ich oceniacie i które uważacie za najistotniejsze. Encyklopedyczną wiedzę o piłkarzach i drużynach? Rozumienie i tzw. „czucie” gry? Poprawność i/lub oryginalność języka? Zdolność nasycenia relacji emocjami? Barwę głosu? A może coś zupełnie innego?Po drugie, ciekawi mnie, kogo najbardziej lubicie, a kto was najbardziej irytuje. I przede wszystkim - dlaczego? Sam w dyskusji z oczywistych względów uczestniczył nie będę, przyznam się tylko, że moi faworyci to duet Andrzej Twarowski - Rafał Nahorny z Canal+ (pierwszy pośród innych zalet ma atut unikalny na tle konkurencji, a dla mnie bezcenny - ironię). W poniższych ankietach umieściłem dwunastkę nazwisk - tych, które najpierw przyszły mi do głowy, bo się z nimi osłuchaliśmy, pracują od lat, zyskali rozpoznawalność etc. Nie przywiązujcie się do tej listy, jest prowizoryczna, a dyskusję pozostawiam otwartą. I jeszcze jeden sondażyk: 