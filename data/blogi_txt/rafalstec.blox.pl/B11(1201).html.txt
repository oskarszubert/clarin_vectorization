Tytuł jest cytatem, bo tym razem zachęcam do przeczytania wpisu zaprzyjaźnionego blogera, który powstał w odpowiedzi na mój poniedziałkowy felieton „Wielki ekperymentator”, poświęcony fenomenowi trenera Arsenalu i jego wizji prowadzenia drużyny. Ja zwierzałem się z wątpliwości, czy bezwarunkowo wierny swojej strategii Francuz jeszcze kiedykolwiek coś wielkiego wygra, Michał Okoński miałby wręcz ochotę napisać, że czas Wengera dopiero nadchodzi.Tekst jest polemiką, która podoba mi się tym bardziej, że zgadzam się z niemal wszystkimi jej tezami:-) Niemal. Za przesadnie brawurową uznaję opinię, iż to nieprawda, że Wenger wygrywa coraz rzadziej: 