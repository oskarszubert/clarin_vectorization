Jak sami wiecie, Ogólnoświatowe Łowienie Nowych Selekcjonerów Dla Reprezentacji Siatkarskich odbywa się w systemie naczyń połączonych - staw z wywołującymi dreszcze nazwiskami jest płyciutki, więc każda nominacja może wpłynąć na nominację w innym kraju. Ja np. pilnie śledziłem doniesienia o zainteresowaniu federacji amerykańskiej zatrudnieniem legendarnego Julia Velasco, bo oznaczałoby ono ono rozstanie się z kadrą USA Hugha McCutcheona, znajdującego się na liście kandydatów do prowadzenia naszej drużyny (i teoretycznie, ze względu na dorobek, jednego głównych faworytów tzw. konkursu na selekcjonera).Velasco wybrał jednak - jak donoszą koledzy z Półwyspu Apenińskiego - Hiszpanię, co uprawdopodobnia przedłużenie przez Amerykanów kontraktu z McCutcheonem. „Uprawdopodobnia” nie znaczy oczywiście „gwarantuje”...Nawiasem mówiąc, Hiszpanie (nominację ogłoszą po niedzielnych wyborach w swoim związku) po sensacyjnym zdobyciu mistrzostwa Europy z trenerem Andreą Anastasim, konsekwentnie stawiają na szkołę włoską. Co zrobi Polska? 