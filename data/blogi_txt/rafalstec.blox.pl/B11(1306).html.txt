„Z mojego dziennikarskiego śledztwa wynika, że Franciszek Smuda nie zgłębiał przed mistrzostwami bohaterskich dziejów narodu polskiego. Działał instynktownie, wiedziony przez swoje legendarne powonienie podświadomie wszedł w konszachty z obcymi wpływami, które tylekroć okryły nas chwałą. Skoro jako narodowego wieszcza czcimy Litwina Mickiewicza, największego poetę ery nowożytnej mamy w Litwinie Miłoszu, najsłynniejszym polskim naukowcem był Niemiec Kopernik, najgenialniej po polsku muzykował Francuz Chopin, a pod Zamkiem Królewskim postawiliśmy pomnik Szwedowi Zygmuntowi III Wazie, to selekcjoner nie zawahał się użyć broni masowego rażenia - zwerbował do futbolowej reprezentacji legion cudzoziemski. Moralne prawo miał, dla Europy zasłużyliśmy się fundamentalnie. Gdyby nie król Sobieski, wszyscy pościlibyśmy dziś w czasie ramadanu, a nie, jak pan Bóg przykazał, przed Wielkanocą”. To początek mojego felietonu z dzisiejszej „Gazety”. Napisałem o mistrzostwach jak zwierciadło, w którym przegląda się nasz futbol. Nie zakryliśmy wad, nie wyeksponowaliśmy zalet, zademonstrowaliśmy ją światu obnażoną do rosołu. Całość przeczytacie tutaj. 