W starym, zapuszczonym parkuStałem nad stawemPokrytym grubym kożuchem rzęsy.Myśląc,Że woda była tu kiedyś przejrzystaI dziś by być taka powinna.Podjętą z ziemi suchą gałęziąZacząłem zgarniać zieloną patynęI odprowadzać do odpływu. Zastał mnie przy tym zajęciuMędrzec spokojnyO czole myślą rozciętymI rzekł z łagodnym uśmiechemPobłażliwego wyrzutu:"Nie żal ci czasu?Każda chwila jest kroplą wieczności,Życie mgnieniem jej oka.Tyle jest spraw arcyważnych".   Odszedłem zawstydzonyI przez dzień cały myślałemO życiu i o śmierci,O SokratesieI nieśmiertelności duszy,O piramidach i pszenicy egipskiej,O rzymskim Forum i księżycu,O mamucie i wieży Eiffla...Ale nic z tego nie wyszło. Wróciwszy nazajutrzNa to samo miejsce,Ujrzałem nad stawem,Pokrytym grubym, zielonym kożuchem,Mędrca z czołem wygładzonym,Który spokojnie,Porzuconą przeze mnie gałęzią,Zgarniał z powierzchni wody rzęsęI odprowadzał do odpływu.  Wkoło szumiały cicho drzewa,W gałęziach śpiewały ptaki.                Leopold Staff, 1919 