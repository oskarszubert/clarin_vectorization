Lojalnie uprzedzam, że idealna oznacza: kompletnie nierealistyczna, wyśniona rankiem poprzedzonym nocą wisielczo- rozpaczliwej analizy, co nasi futboliści umieją, a czego nie umieją, gdzie pracują, a gdzie nie pracują, gdzie mają szansę pokopać w meczach o stawkę, a gdzie źli ludzie, obojętni na los kadry Leo Beenhkakkera, pokopać im nie dają. Mieliście pecha, znów lojalnie uprzedzam, zerknąć na notkę wybitnie jałową, bezcelową, nadaremną. (Czym się nie martwię, ot, taki urok internetu, tutaj łatwo wdepnąć w nie wiadomo co).Ale najpierw jedenastka serio, którą holenderski selekcjoner - moim zdaniem, stan na dziś - rzuci 8 czerwca w Klagenfurcie na Niemców: Boruc - Wasilewski, Bąk, Radomski, Żewłakow - Błaszczykowski (Łobodziński), Dudka, Lewandowski, Krzynówek - Smolarek - Matusiak.W nawias wepchnąłem Łobodzińskiego, bo przeczucie mi szepcze, że - o rany, aż strach pisać - skrzydłowy Borussii Dortmund może przegrać z choróbskami i kontuzjami. Nękają go ostatnio bezlitośnie, a jeśli sam piłkarz publicznie narzeka na niemieckich konowałów i skarży się, że klub nie pozwolił mu leczyć się w Polsce, to znaczy, że jest bardzo źle.Oklapłego Żurawskiego nawet nawiasem nie uhonorowałem. Nie przemogłem się, żyję wiarą, że gdyby kapitan jednak się z dołka nie wydobył do czerwca, to miłość Beenhakkera zdechnie. Inaczej może się skończyć fatalnym zauroczeniem. (Miejmy nadzieję, że Leo nie ma królika. Kto oglądał, wie, o co chodzi).A teraz do rzeczy, czyli od rzeczy. Tak musiałaby wyglądać podstawowa jedenastka reprezentacji, żebym był w miarę spokojny o awans do ćwierćfinału:PS Przy wyborze dręczyły mnie tylko dwie wątpliwości. Pierwsza: Boruc czy Kuszczak? Druga: Krzynówek (ten za napastnikiem) czy Smolarek? Ale to wątpliwości selekcjonerskie najprzyjemniejsze, czyli tzw. kłopoty bogactwa. 