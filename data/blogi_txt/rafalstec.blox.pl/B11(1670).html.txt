Już pojutrze będziecie do zawrotu głów świętować szóstą rocznicę założenia bloga „A jednak się kręci”, a skoro znów dacie – damy – czadu, to znów pobawimy się w futurologię, uprzednio rozstrzygając ubiegłoroczną edycję „Jasnowidza roku”. Kto nie czai, o co cały jest ambaras, niech kliknie po wiedzę np. tutaj, tutaj i tutaj, by wystartować w najnowszym wydaniu konkursu. I powalczyć o koszulkę przyszłorocznego triumfatora Ligi Mistrzów. Pytania ogłoszę najpewniej jutro, ale trzeba też wyłonić najnowszego Jasnowidza, czyli triumfatora poprzedniej edycji. Zgodnie z umową każdy uczestnik musi samodzielnie policzyć poprawne odpowiedzi i pochwalić się ich liczbą na blogowym forum. Ja tylko najlepsze wyniki zweryfikuję, by mieć pewność, że nikt z sobie tylko wiadomych powodów nie użył matematyki nieklasycznej. A w przypadku remisu zarządzę dogrywkę - już ekspresową. Na wasze wyniki czekam do 23.59 w niedzielę, 20 października (kto nie zdąży, odpada), ale byłbym wdzięczny, gdybyście wrzucali je już teraz, łatwiej będzie mi zaplanować ewentualną dogrywkę i w ogóle przygotowywać kolejne konkursowe notki. Niżej poprawne odpowiedzi. Czy do 18 października 2013 roku 1) Podbeskidzie utrzyma się w tzw. ekstraklasie? TAK 2) mistrzostwo Polski zdobędzie Legia Warszawa? TAK 3) polski klub awansuje do Champions League? NIE 4) polski klub awansuje do Ligi Europejskiej? TAK 5) Arkadiusz Milik wciąż będzie grał w polskim klubie? NIE 6) Franciszek Smuda dostanie posadę w polskim klubie? TAK 7) polski piłkarz znów zostanie królem strzelców tzw. ekstraklasy? NIE 8) reprezentacja Polski zakwalifikuje się na mundial w Brazylii lub zachowa szanse na awans? NIE 9) zagra w niej Artur Boruc? TAK 10) zadebiutuje w niej kolejny gracz bez przeszłości - nawet jednomeczowej - w naszej tzw. ekstraklasie? TAK 11) Marcin Wasilewski będzie jej kapitanem w co najmniej jednym meczu? TAK 12) Robert Lewandowski (15 bramek) doścignie Dariusza Dziekanowskiego oraz Ebiego Smolarka (20 bramek) i wejdzie do czołowej dziesiątki najskuteczniejszych piłkarzy w dziejach naszej kadry? NIE 13) Tomasz Frankowski (163 gole) prześcignie Gerarda Cieślika (167 goli) w klasyfikacji najlepszych ligowych snajperów wszech czasów? TAK 14) drużyna z Ameryki Płd. wygra mundial U-20? NIE 15) Hiszpanie po raz trzeci z rzędu zdobędą mistrzostwo Europy U-19? NIE 16) prezesem PZPN zostanie były piłkarz reprezentacji Polski? TAK 17) felietony z cyklu „A jednak się kręci” będą nadal publikowane w papierowym wydaniu „Gazety Wyborczej”? TAK 18) liga polska utrzyma się w czołowej dwudziestce rankingu UEFA? NIE 19) Łukasz Piszczek będzie nadal grał dla Borussii Dortmund? TAK 20) Tomasz Kuszczak wróci do angielskiej Premier League? NIE 21) Roy Hodgson nadal będzie prowadził reprezentację Anglii? TAK 22) Neymar zagra w Barcelonie albo Realu Madryt? TAK 23) rezerwy Barcelony i Realu skończą drugą ligę hiszpańską w czołowej szóstce? NIE 24) Luciano Spalletti nadal będzie prowadził Zenit St. Petersburg? TAK 25) Jose Mourinho nadal będzie prowadził Real Madryt? NIE 26) Tito Vilanova nadal będzie prowadził Barcelonę? NIE 27) Roberto Mancini nadal będzie prowadził Manchester City? NIE 28) Everton awansuje do Ligi Mistrzów? NIE 29) BATE Borysów awansuje do niej po raz czwarty? NIE 30) włoski klub dotrwa do ćwierćfinału Champions League? TAK 31) oba kluby mediolańskie zagrają w sezonie 2013/14 Ligi Europejskiej? NIE 32) Bayern utrzyma się na podium klubowego rankingu UEFA? TAK 33) mistrzem Włoch zostanie drużyna spoza Mediolanu i Turynu? NIE 34) Szachtar Donieck skończy sezon ligi ukraińskiej bez porażki? NIE 35) Glasgow Rangers awansuje bez baraży do trzeciej ligi szkockiej? TAK 36) klub z miasta położonego na wschód od Monachium awansuje do finału Ligi Europejskiej lub półfinału Ligi Mistrzów? NIE 37) królem strzelców Ligi Mistrzów zostanie piłkarz spoza Europy? NIE 38) Iker Casillas będzie na podium plebiscytu FIFA na najlepszego piłkarza świata? NIE 39) Leo Messi wyrówna lub pobije swój klubowy rekord strzelecki (73 gole) ustanowiony w minionym sezonie? NIE 40) polski piłkarz zdobędzie bramkę we włoskiej Serie A? TAK 41) Radamel Falcao nadal będzie grał w lidze hiszpańskiej? NIE 42) Edinson Cavani nadal będzie grał w Napoli? NIE 43) Grzegorz Krychowiak nadal będzie grał w Reims? TAK 44) Kaka nadal będzie grał w Europie? TAK 45) Marcelo Bielsa nadal będzie pracował w Europie? NIE 46) Mano Menezes będzie selekcjonerem reprezentacji Brazylii? NIE 47) reprezentacja Wybrzeża Kości Słoniowej wygra Puchar Narodów Afryki? NIE 48) Belgia awansuje na mundial? TAK 49) chiński lub japoński klub awansuje do półfinału azjatyckiej Ligi Mistrzów? TAK 50) Władysław Jerzy Engel przyzna się na swojej stronie internetowej do regularnego czytania blogu „A jednak się kręci”?﻿ NIE﻿ 