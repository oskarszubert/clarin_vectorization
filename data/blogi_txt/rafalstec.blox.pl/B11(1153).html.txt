W zeszłym roku kluby angielskie schłostały w Lidze Mistrzów kluby włoskie, teraz nastał czas rewanżu. A ponieważ jestem - o czym stali bywalcy chyba już wiedzą - uczulony na stereotypy sprowadzające bogactwo współczesnej piłki do kilku wytartych, czasem kompletnie już nieaktualnych formułek, zdecydowałem się na uderzenie wyprzedzające - zanim nasłucham się niedorzecznych komunałów o uprawianym w Serie A catenaccio, zwracam uwagę na ewolucję Premier League, której potentaci odebrali panowanie Włochom i stali się królami perfekcyjnej gry defensywnej. Wywód pod urokliwym tytułem „Orgia bez goli też daje frajdę” znajdziecie tutaj. 