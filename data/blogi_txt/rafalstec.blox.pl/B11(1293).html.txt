Pewnie już się zorientowaliście, że żadna piłkarska liga nie ściga w internecie zajadlej niż angielska Premier League. Wycina strzelone na jej stadionach gole z różnych jutiubowych wariacji (oczywiście bez skutku), tropi złodziei praw licencyjnych. Właśnie zażądała od „The Offside” usunięcia herbów wyspiarskich klubów, którymi serwis ozdabia artykuły. Ozdabia, by - jak twierdzi - zaznaczyć, której drużyny tekst dotyczy. Umyślni Premier League tłumaczą, że kto chce zamieszczać logo, ten musi uzyskać zgodę od klubu. Każdego z osobna.Całą historię znajdziecie tutaj i tutaj. Przeczytajcie i uważajcie - wszyscy ci, którzy założyliście blog albo kibicowski serwis poświęcony ulubionej angielskiej drużyny i nieostrożnie ozdobiliście go jej godłem. Premier League zarabia sporo, ale może przyjść i do was. 