Na komplet konkursowych pytań poprawnie nie odpowiedział nikt, ale mnóstwo uczestników zabawy widziało przyszłość prawie idealnie. Dziewięć punktów zdobyli właściciele nicków: chandler22, pozeracz_kebabow, del_budzik, greendayek, 1337sianko, maksymal, kamyczynski34, karol812, mikolajdymek. Dbiarda, viciuu, acm4ever, najlepszykradziej134, ogqozo, barktac, majtac, omletzhamleta, uncle_stetson, pavlocebo. Piłkę z autografami dortmundczyków mam jedną, zatem zgodnie z zapowiedzią zarządzam dogrywkę. Finaliści muszą przewidzieć, co stanie się na następnym meczu drużyny tercetu Polaków - z Borussią w Moenchengladbach. By zredukować ryzyko kolejnego remisu na szczytach, modyfikuję lekko zasady. Podstawowe pytanie brzmi: 1) Jaki w sobotę padnie wynik? I tylko tym, którzy odpowiedzą na nie poprawnie, policzymy punkty uzbierane w pozostałych: 2) Ile goli strzeli Lewandowski? 3) Ile asyst będzie miał Lewandowski? 4) Ile rzutów karnych wypracuje Lewandowski? 5) Ile goli strzeli Łukasz Piszczek? 6) Ile asyst będzie miał Piszczek? 7) Ile rzutów karnych wypracuje Piszczek? 8) Ile goli strzeli Kuba Błaszczykowski? 9) Ile asyst będzie miał Błaszczykowski? 10) Ile rzutów karnych wypracuje Błaszczykowski? 11) Czy Błaszczykowski zagra w podstawowym składzie? 12) Ile żółtych kartek dostaną Polacy? Odpowiedzi wpisujcie na forum do 23.37 w poniedziałek. Nie będę tolerował nawet minutowego spóźnienia. Powodzenia! PS Czytelników o nickach barktac i majtac proszę o ujawnienie się w mejlu, bo podejrzewam, że to jedna osoba, która w dodatku rozmnożyła się na kilkunastu uczestników konkursu. Niby tego oficjalnie nie zabraniałem, ale sądziłem, że pewne sprawy są oczywiste - to byłoby zagranie nie fair. Dyskwalifikować nie zamierzam, po prostu chcę, by w dogrywce było już czysto. Jeśli się mylę, z góry przepraszam.﻿ 