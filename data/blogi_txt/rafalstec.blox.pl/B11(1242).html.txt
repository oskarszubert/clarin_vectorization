Mam chandrę, bo wznowienie naszej ligowej kopaniny jak zwykle wywołało u mnie nastrój lekko euforyczny, ale rzut oka na inaugurację mistrza Wisły oraz szlagierowe ponoć derby Warszawy i Śląska natychmiast sprowadził mnie na ziemię. Serdecznie przepraszam - staram się, dużo rozmawiam sam ze sobą, naprawdę daję z siebie wszystko. Niestety, stały dziś dostęp do futbolu na szczytowym poziomie tak mnie zdemoralizował, że na figurach z polskich boisk zwyczajnie trudno mi się skupić. Za bardzo to wszystko chaosiarskie, niechlujne, przypadkowe.Po derbach z Chorzowa zajrzałem do waszej dyskusji spod poprzedniej notki, w której 18 lat bez jednego choćby zwycięstwa naszych klubów w wiosennych meczach europejskich pucharów skonfrontowałem z osiągami innych krajów naszego - i nie tylko naszego - kontynentu. Dyskusja pchnęła mnie do sprawdzenia, jak wyglądałaby polska liga w podsumowaniu totalnym. Korzystając z encyklopedii piłkarskiej FUJI oraz tego zakątka w sieci, zlustrowałem całą historię międzynarodowych rozgrywek klubowych, po czym ułożyłem klasyfikację wszech czasów. Za zdobycie pucharu (dowolnego - Europy, Zdobywców Pucharów, Miast Targowych lub UEFA) przyznawałem krajowi złoto, za udział w finale - srebro, z występ w półfinale - brąz. Wiem, że metoda to niedoskonała - rozgrywki miały różną rangę, zmieniały się regulaminy, nie wszyscy zawsze startowali etc - ale chyba też nienajgorsza.Miasta, z którego pochodzą kluby, przyporządkowałem krajom ze współczesnej mapy Europy, czyli np. trofea Dynama Kijów i Slovana Bratysława oddałem odpowiednio Ukrainie i Słowacji, a nie ZSRR i Czechosłowacji. Wyniki są interesujące i dające do myślenia, choć dla niektórych czytelników pewnie jeszcze bardziej dołujące niż wnioski z poprzedniego wpisu. Właściwie to zdumiewające, że wciąż tkwi w nas to przeczucie, że polski klub potrafi. Dowodów z przeszłości nie ma żadnych:1) Hiszpania          29       23          342) Anglia 29       18          333) Włochy             28       26 364) Niemcy             17        20         465) Holandia 11         5          146) Portugalia          6          8 67) Belgia                4          7          128) Szkocja 3           6         159) Francja           2          11 1710) Szwecja            2           1           211) Rosja 2           1          712) Ukraina           2           0 313) Węgry             1           6           714) Serbia 1           2           915) Rumunia         1           1 516) Gruzja             1           0          117) Słowacja 1           0          118) Turcja             1           0 219) Austria            0           3          420) Chorwacja 0           2            321) Grecja             0           1 322) Polska           0            1           323) Czechy 0          0           724) Szwajcaria       0          0 525) Bułgaria           0          0           426) Bośnia 0         0            127) Dania               0        0 128) Walia               0        0             1 