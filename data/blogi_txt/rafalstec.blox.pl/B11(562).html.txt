W innym miejscu piszę o niuansach, specyfice i niejakiej nierównowadze rywalizacji dzisiejszych ćwierćfinalistów. Hiszpanie widzą w meczach z Włochami walkę dobra ze złem i chyba nawet sami przed sobą nie są w stanie przyznać, że bywają momenty w dziejach futbolu, w którym sąsiedzi zza morza grają lepiej. A Włosi bardzo Hiszpanów szanują w szczególe - doceniając klasę ich piłkarzy, niezbyt poważnie traktują ich natomiast w ogóle - bo reprezentację obijali zawsze, gdy gra szła o niebagatelną stawkę.Felieton pt. „Czy żółw doskoczy do trąby słonia”, do przeczytania którego zapraszam, tutaj chciałem wzbogacić tylko znamiennymi wynikami pewnego sondażu. Oto internetowy brat dziennika „La Gazzetta dello Sport” zadał pytanie kibicom, w jaki sposób chcieliby awansować do półfinału. Najwięcej głosów otrzymały propozycje „zwyciężając kilkoma golami” oraz „zwyciężając po wyrównanym i spektakularnyn meczu”.Ciekawe są następne pozycje na liście. Aż 20 procent spośród głosujących wybrało jeden z trzech scenariuszy wygranej: po bramce z ewidentnego spalonego; po rzucie karnym, którego nie było; po prawidłowym, ale nieuznanym golu dla Hiszpanów w 90. minucie. Troszkę perwersyjni niektórzy tifosi, hę?A tutaj migawki z ostatniego wielkiego starcia Hiszpanii i Włoch, zakończonego skandalem, o którym wspominam w felietonie: 