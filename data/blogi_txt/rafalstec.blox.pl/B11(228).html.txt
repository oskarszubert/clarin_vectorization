Nie tylko Polaków obchodzi, co sądzą o nich inni. W poniedziałkowy wieczór zainspirowani przez trenera Jose Mourinho Włosi debatowali w Rai3, dlaczego ich liga piłkarska - nie tak dawno temu bezwzględnie najmocniejsza - przestała zachwycać resztę świata. I nie opierali się na wrażeniach czy przeczuciach, lecz twardych faktach. W tym sezonie np. po raz pierwszy od wielu lat nie zdołali sprzedać praw do transmisji Niemcom czy Anglikom.Z ich zgryzotą korespondują - bo przypominają także o finansowej zapaści calcio - wyniki raportu agencji Sport+ Markt, która badała zyski największych lig z merchandisingu (zależnych od sukcesów sportowych, pomysłów na handel wizerunkiem, wyglądu stadionów i bogactwa ich komercyjnej oferty, liczby kibiców w kraju i za granicą etc). Najlepsi rocznie zarabiają:1. Premier League (Anglia)          171 mln euro2. La Liga (Hiszpania)                  145 mln3. Bundesliga (Niemcy)                127 mln4. Ligue 1 (Francja) 64 mln    Serie A (Włochy)                      64 mln6. Eredivisie (Holandia)                  22 mln7. Liga Sagres (Portugalia)             5,5 mlnUpadek ligi włoskiej, która dała się już doścignąć francuskiej i wyraźnie zdystansować trójce liderów, jest szokujący. I jeszcze jedno ciekawe zestawienie, klasyfikujące futbolowe potęgi według rocznych wydatków kibiców na klubowe pamiątki i w ogóle wszelkie produkty opatrzone ulubionym herbem. Anglik wydaje 65,4 euro; Holender - 46,5; Hiszpan - 44,9; Francuz - 42,6; Niemiec - 35,4; Włoch - 23,3. 