Zaczęło się na początku grudnia. Piłkarze Fiorentiny po przegranym 0:2 meczu z Interem zatrzymali się w drodze do szatni, utworzyli szpaler i uścisnęli rywalom dłonie, gratulując im zwycięstwa.Potem powtórzyli ceremonię po spotkaniu Pucharu UEFA z Mladą Boleslaw.Następni, w wigilię wigilii, byli gracze Interu. Nie czekali nawet do ostatniego gwizdka, lecz złożyli przeciwnikom hołd przed pierwszym - a popołudnie nie było jak każde, bo właśnie miały się rozpocząć derby Mediolanu. Przeciwników oklaskiwali za zdobyte tydzień wcześniej klubowe mistrzostwo świata.Włoskie media przyjęły incydenty z entuzjazmem i nazwały ideę „trzecią połową”, nawiązując do obyczajów znanych z boisk rugby. A władze ligowe postanowiły właśnie uczynić uściskiwanie sobie dłoni po meczu obowiązkiem, tyle że rytuał ma przypominać raczej scenki z hal siatkarskich - piłkarze, także rezerwowi, oraz trenerzy ustawią się w linii i każdy pożegna się z każdym.Szczegóły pozostają do doprecyzowania, nowe prawo wejdzie w życie 13 stycznia.Ciekawe, jak nowy savoir-vivre zniosą włoscy piłkarze, u których - jak wiadomo - z manierami i samokontrolą bywa rozmaicie. W siatkówce zawodnicy nie wchodzą w fizyczne zwarcie i nie zdarza się, by ktoś - jak zdarzyło się pewnego wiosennego wieczoru piłkarskiej Ligi Mistrzów, kibice Interu świetnie pamiętają - zerwał się z ławki rezerwowych i przemierzył pół boiska tylko po to, by przyłożyć rywalowi pięścią w twarz. Po szarpaninie na murawie czasem upływa trochę czasu, zanim się ochłonie.Calcio - wstrząsane skandalami korupcyjnymi i (wokół)stadionowym chuligaństwem - promuje fair play, bo chce uładnić swój wizerunek. Jeśli pomysł uda się zrealizować, Włosi mogą wygrać. Jeśli Materazzi, Gattuso czy de Rossi nie wytrzymają, reszta świata pęknie ze śmiechu.Dla mnie bardzo pomysł OK, oczywiście pod jednym warunkiem: jeśli za niepodanie ręki nie będzie żadnych sankcji. 