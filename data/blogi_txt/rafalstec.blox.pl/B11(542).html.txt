Listę najlepiej opłacanych piłkarzy świata - liczącą 200 nazwisk sklasyfikowanych według zarobków w bieżącym sezonie - znajdziecie tutaj. Leniwym daję czołówkę: Następne tabelki sporządziłem już sam, żmudne rachowanie uprzyjemniając sobie zawodzeniem „The Moody Blues”. W pierwszej klasyfikuję kluby według rocznych wydatków - netto! - na siedmiu piłkarzy z najobfitszymi w drużynie pensjami, czyli najbardziej dotkliwych dla budżetu. (Skąd arbitralny wybór akurat tej liczby badanych, wyjaśnię za chwilę).1. Chelsea                 47,58 mln euro2. Barcelona              42,63. Manchester Utd    41,344. Real Madryt             38,945. Milan                       33,126. Liverpool               32,887. Bayern 32,768. Inter                        29,49. Juventus 26,3410. Lyon                       25,86Oczywiście zarobki całej kadry nie muszą być wszędzie tak samo proporcjonalne do zarobków siódemki najhojniej opłacanych, więc gdyby zajrzeć do kompletnego budżetu płacowego klubów, w rankingu mogłyby nastąpić pewne przesunięcia. Byłyby to jednak przesunięcia nieznaczne, więc nie naruszyłyby oczywistego wniosku - otóż w tej edycji Ligi Mistrzów wygrywają piłkarze, którzy zarabiają najwięcej. Wytłuszczyłem nazwy półfinalistów - aż trzech pochodzi ze szczytu listy. Czyli rynek się nie myli - najwyżej ceni grających najlepiej.Regułę zakłóca jedno odstępstwo - Liverpool. Gwiazdy z Anfield Road w tym towarzystwie zarabiają kiepsko. Ich przypadek interesuje mnie przede wszystkim, bowiem w poprzedniej notce wywołałem kontrowersje na forum zdaniem: Dzięki, Liverpoolu, że dałeś nam najwybitniejszego debiutanta w tej edycji Ligi Mistrzów, kupionego za 40 mln euro napastnika Fernando Torresa, którego olśniewający sezon każe podejrzewać, że być może jajogłowemu trenerowi Rafaelowi Benitezowi brakuje tylko jednego, by bić się o mistrzostwo Anglii - pieniędzy, jakie od lat wydają Manchester United i Chelsea.Na forum rozgorzała dyskusja, dla której punktem odniesienia stało się to zestawienie - rzekomo dowodzące, że Liverpool wydaje niewiele mniej niż Chelsea (choć za kadencji Beniteza różnica wynosi, bagatela, ponad 26 mln funtów rocznie) i wręcz więcej niż Manchester. Tymczasem nawet gdyby podane tam kwoty były wiarygodne, obejmowałyby tylko część wydatków na piłkarzy i wyciąganie z nich generalnych wniosków nie miałoby sensu. Musielibyśmy np. uznać, że Michael Ballack nie kosztował Chelsea ani funta - piłkarzowi przecież wygasał kontrakt, więc londyńczycy nie musieli za niego płacić Bayernowi.Dlaczego więc nie spróbowały go nająć Wisła Kraków lub Polonia Bytom? Bo w rzeczywistości Niemiec to zakup luksusowy, wzięty z samego szczytu listy krezusów. Zarabia 7,44 mln euro za sezon, co oznacza, uwaga, że klub wydaje na niego rocznie około 13,54 mln. W zeszłym roku napisałem felieton o podatkach, które w niebagatelnym stopniu sterują europejskim rynkiem transferowym. (Żarłoczny fiskus utrudnia np. utrzymywanie gwiazd Francuzom, a specjalne ulgi ułatwiają ich kolekcjonowanie Hiszpanom. Na futbolowym rynku są równi i równiejsi, a zarobki takiego Kierona Dyera z Newcastle - blisko 5 mln rocznie - kuszą, by zacytować jedną ze szwedzkich opowieści Macieja Zaremby: Siedemset pięćdziesiąt złotych dla profesora uniwersytetu z Kijowie, czterdzieści razy więcej dla szwedzkiego młodzieńca, który rozładowuje dorsze w Norwegii. Różnica nie ma żadnego związku z wartością pracy, wszystko wynika z historii, granic i sztucznych kursów walut. Ale sorry za tę dygresję, czym prędzej zamykam nawias).Piłkarze obciążają zatem budżety jeszcze bardziej niż sugerują ich gaże netto, a przywoływany przeze mnie ranking nie obejmuje jeszcze jednego czynnika - pieniędzy otrzymywanych przez zawodników za samo podpisanie umowy. Pomińmy je jednak i skupmy się na zarobkach w sezonie 2007/2008. Otóż jeśli pensje netto przeliczyć na całość kosztów utrzymania graczy, różnice między trójką angielskich potęg jeszcze by się zwiększyły. Chelsea wydaje bowiem na swoich siedmiu najcenniejszych graczy 86,58 mln euro rocznie, Manchester - 75,24 mln, Liverpool - 59,84 mln.Biorę pod uwagę akurat siedmiu piłkarzy z każdej drużyny, tylu bowiem odnalazłem na liście krezusów liverpoolczyków, a oni są dla mnie punktem odniesienia. Rywale mają swoich reprezentantów znacznie więcej, zresztą ten ranking też wygląda symptomatycznie:1. Milan              19 graczy na liście2. Inter               183. Chelsea         174. MU 145. Lyon                136. Bayern             12Barcelona 12Real                    129. Juventus          1110. Liverpool 7Chelsea stać na płacenie 3,6 mln euro rocznie (netto) rezerwowemu bramkarzowi Cudiciniemu, Manchester też obdziela sutymi kontraktami całą kadrę, po głębokie zaplecze, tymczasem Liverpool długo negocjował z Fernando Torresem, zanim zdołał go przekonać do zaakceptowania pensji o milion niższej od Gerrarda. Finansowa przepaść jeszcze się rozszerza, jeśli rozszerzymy obliczenia. Np. do 14 najlepiej zarabiających graczy każdego zespołu. Danymi MU i Chelsea dysponuję, a ponieważ nie chcę ściągać z różnych źródeł zarobków następnych w kolejności liverpoolczyków, to optymistycznie zakładam, że siódemka najbogatszych spoza listy pobierze w tym sezonie 1,91 mln euro (0,1 mniej niż ostatni w rankingu, biedaczysko Nani). Wyniki: Chelsea płaci 75,66 mln, MU - 63,9 mln, Liverpool - 46,25 mln. Koszt brutto: 137,7 mln - 116,3 mln - 84 mln.Czyli Liverpool wydawałby na płace o 32,3 mln euro mniej od MU. I 53,7 mln mniej od Chelsea. Każdego roku!Wystarczyłoby na jakiegoś tam Terry'ego czy Ferdinanda, czyli najszczodrzej opłacanych obrońców na świecie, hę? A przecież moje założenia były skrajnie optymistyczne, w rzeczywistości ci niżej cenieni spośród liverpoolczyków na pewno zarabiają sporo mniej niż zakładane 1,91 mln. A przecież gdyby wziąć pod uwagę całe kadry, Liverpool wyglądałby jeszcze biedniej. Na płacową ekstrawagancję go nie stać (czy też: właściciele nie dają), dopiero pozyskanie Torresa było przedsięwzięciem na miarę angielskich supermocarstw. Ale nie wystarczyło. I w tegorocznym finale Ligi Mistrzów będą się kopać po kostkach najbardziej „multi” spośród wszystkich futbolowych multimilionerów. Nadarza się nieczęsta wbrew pozorom okazja, by poutyskiwać, że pieniądze jednak grają. A ściślej - wygrywają.PS To nie jest mój głos ani „za”, ani „przeciw” Benitezowi. Tak sobie tylko pomyślałem, że spełnię rolę usługową i szanownym czytelnikom pomogę awanturować się nie tylko w oparciu o półprawdy, podając dodatkowe, dotychczas przemilczane dane;) Bo Liverpool bez wątpienia wydaje, jak napisałem, na piłkarzy mniej od Chelsea i Manchesteru. A teraz się naparzajcie... 