W Mariuszu Lewandowskim widziałem naturalnego kandydata na kapitana reprezentacji Polski podczas Euro 2008. Po sobotnim meczu z Czechami, a przed środowym spotkaniem ze Słowacją piłkarz Szachtara powiedział (zwróćcie uwagę na brak bariery międzypokoleniowej, Lewandowski świetnie zna potrzeby młodych!): Mecz będzie ciężki, nam nie jest łatwo grać co cztery dni, a po porażce - to już w ogóle. Spójrzmy prawdzie w oczy, budujemy nową drużynę. Czekamy więc na motywację ze strony Słoweńców. Jeśli chcą, byśmy zagrali z jeszcze większym charakterem, niż zamierzamy, niech dzwonią do naszej federacji i złożą jakąś ofertę. Może to będzie dodatkowy bodziec dla młodych piłkarzy? Najpierw się zdziwiłem, że Lewandowski nie próbował - oczywiście nie sam, raczej z Radą Drużyny - ubić interesu bezpośrednio ze słoweńskimi piłkarzami, pośrednictwo przecież kosztuje, a kontakt można było nawiązać przez skrzydłowego Kirma z Wisły Kraków. Ale chyba jednak zagrał mądrze. Po pierwsze, od federacji łatwiej wynegocjować grubą kasę. Po drugie, upubliczniając ewentualność transakcji ze Słoweńcami, wysyłamy sygnał do Słowaków - i można zagrać dwutorowo. Szmal bierzemy (lub się umawiamy na wzięcie) od obu stron, potem pykamy na luzie i finalizujemy interes w zależności od wyniku. Tyle sprawy merytoryczne, teraz etyczno-estetyczne, w których chciałbym zasięgnąć języka u czytelników:     Czy Mariusz Lewandowski... ...powinien zostac odznaczony przez PZPN za zaradnosc    ...nie powiedzial niczego zlego, zartowal    ...powinien stracic opaske kapitana, ale zostac w kadrze    ...zostac wykluczony z meczu ze Slowacja    ...zostac wykluczony z kadry na pol roku albo rok ...zostac wykluczony z kadry dozywotnio        pollcode.com free polls 