Z zamówionych przez „Gazetę” badań sondażowych wynika, że już co czwarty Polak deklarujący zainteresowanie piłką nożną za swój ulubiony klub uważa klub zagraniczny. Nie wybiera między Wisłą a Cracovią, nie wspiera Polonii, złorzecząc Legii lub na odwrót, lecz fascynuje się propagowaną na całej planecie wojną madrycko- katalońską, ewentualnie angażuje się w inne odległe geograficznie waśnie - to fragment mojego cotygodniowego felietonu do „Gazety Sport”, poświęconego tym razem zjawisku stosunkowo nowemu, lecz dynamicznie się rozwijającemu, które powinno martwić naszych ligowców. Coraz więcej pieniędzy polski kibic wysyła bowiem za granicę.Całość przeczytacie tutaj. A ja chętnie dowiedziałbym się, czy wśród czytelników mojego bloga są fani klubów zagranicznych, i poznałbym ich historię. Dlaczego ulegli urokowi drużyny z innego świata, a nie polskiej? W jakich okolicznościach się uzależnili? Kiedy po raz pierwszy pojechali na jej stadion? 