Spowiadałem się już tutaj, że mój wrodzony racjonalizm nijak ma się do futbolu, dla odwrócenia złego losu mojej drużyny poszedłbym i do szamana, a w ogóle to przed meczem z Grecją okazałem się kibicem lękliwym. Tutaj przeczytacie felietonowy zapis tego, co się dzieje w mojej czaszce i czego się spodziewam po otwarciu, a tutaj przedturniejowy tekścik bardziej ogólny - i osobisty - który opublikowaliśmy dzisiaj na pierwszej stronie „Gazety Wyborczej”. Zaraz ruszamy na Narodowy, wieczorem i przede mną cholernie trudne zadanie - muszę napisać dwa teksty, jeden do głównego grzbietu (przeczytają kibice niedzielni, muszę wysłać równo z gwizdkiem), drugi do naszej codziennej wkładki na Euro (przeczytają wytrawni znawcy futbolu, mogę wysłać kilkadziesiąt minut po meczu). Jeszcze niespełna siedem godzin...﻿ 