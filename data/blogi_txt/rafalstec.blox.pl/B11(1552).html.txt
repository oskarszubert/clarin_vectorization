Siedzę na trybunach w Klagenfurcie, spoglądam na rozgrzewających się polskich piłkarzy i oczom nie wierzę. Pomyślałby ktoś rok temu, że w ostatnim meczu grupowym na Euro 2008 zagra Saganowski (napastnik, który ledwie uratował się przed spadkiem do trzeciej ligi), Murawski (w tym sezonie ligowym narzekał na spadek formy), Roger (wiadomo) i Wawrzyniak (rezerwowy Legii Warszawa), a na środku defensywy stanie Dudka?Gdzie kapitan Żurawski? Gdzie jedyny po Bońku napastnik we włoskiej Serie A Matusiak? Gdzie zmierzający do setnego występu w reprezentacji, filar obrony Jacek Bąk? Gdzie ostatni błyskotliwy skrzydłowy polskiego futbolu Błaszczykowski? Gdzie bohater eliminacji Smolarek? Dlaczego gwiazdy naszej piłki rejterują albo zwyczajnie nie dają rady, gdy awans do ćwierćfinału ME - mimo wszystko - wciąż pozostaje realny?PS Z niezapomnianego triumfu nad Portugalią ostał się tylko Lewandowski (Krzynówek wszedł wtedy dopiero po przerwie)... 