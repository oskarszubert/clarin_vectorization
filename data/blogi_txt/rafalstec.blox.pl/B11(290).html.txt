Tak przynajmniej twierdzi sam obrońca Legii Warszawa, którego przepytuje w głośnym już reportażu ze stolicy Polski dziennikarz BBC. Piłkarz z Zimbabwe twierdzi, że jego przyjaciele mogą bezpiecznie siedzieć na trybunie krytej, ale na przeciwległej - już nie. Czyżby zamęt siał kolejny wróg niektórych bywalców stadionu na Łazienkowskiej? Czyżby Dickson Choto również przeszedł na ciemną stronę mocy?Tutaj obszerny fragment programu, wspomniana rozmowa z legionistą rozpoczyna się po pięciu minutach materiału:Nawiasem mówiąc, cały reportaż nie sprawia wrażenia - mówiąc delikatnie - najbardziej rzetelnego w dziejach dziennikarstwa, a nieprzemyślana - znów eufemizując - wypowiedź prezesa Leszka Miklasa o rzekomych 15-20 procentach neonazistów wśród kibiców jest zwyczajnie bzdurna i szkodliwa. Nie dość, że sabotuje słuszną walkę z kibolstwem, to kolportuje niesprawiedliwy wizerunek Warszawy za granicą. Ale to rzucam w nawiasie, sprawę znają już wszyscy. Na słowa Choto jakoś nikt nie zwrócił uwagi. No, chyba że na Łazienkowskiej szykuje się jakiś nowy protest, o którym nic nie wiem... 