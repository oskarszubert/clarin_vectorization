Uwodzić najwybitniejszych współczesnych trenerów - Ancelottiego, Beniteza, Hitzfelda, Lippiego, Scolariego, Wengera - usiłuje Real Madryt bez skutku. Od lat. Z tuzów dopadł ostatnio, w sporej mierze dzięki wybuchowi afery „Calciopoli”, jedynie włoskiego milusińskiego Fabio Capello, który w nagrodę za zdobycie mistrzostwa Hiszpanii został zresztą przepędzony. I wielcy tylko się utwierdzili w przekonaniu, że umizgów madryckiego absztyfikanta nie warto traktować serio, bo po ślubie brzydko i pospiesznie się rozwodzi.Poniższe wyliczenie przygotowałem sobie w listopadzie, gdy nabrałem pewności, że najgorzej zarządzana futbolowa korporacja wciąż szuka najprostszych rozwiązań, więc Bernd Schuster również zostanie prędko wylany (został wylany dzisiaj). Sprawdziłem, ilu trenerów zatrudniały słynne kluby (zebrałem stronniczo posiadające więcej niż jeden Puchar Europy oraz kilka ostatnio aspirujących do wielkości, zatrzymałem się na dwóch dziesiątkach) w minionych pięciu oraz minionych dwudziestu latach.Liczba trenerów zatrudnianych od 1 stycznia 2004:8 - Real Madryt7 - Benfica6 - Ajax, AS Roma, Nottingham Forest, Porto5 - Borussia Dortmund, Juventus, PSV Eindhoven4 - Bayern, Chelsea, Lyon3 - Inter, Glasgow Rangers2 - Barcelona, Celtic, Liverpool1 - Arsenal, Manchester Utd, Milan.Liczba trenerów zatrudnianych od 1 stycznia 1989:22 - Real Madryt21 - Benfica19 - Inter15 - AS Roma14 - Porto13 - Ajax, Nottingham Forest, PSV Eindhoven12 - Bayern, Borussia Dortmund11 - Chelsea10 - Barcelona, Celtic, Milan9 - Juventus, Lyon7 - Liverpool6 - Arsenal, Glasgow Rangers 1 - Manchester UtdCo tutaj jeszcze dodać? Że Madryt w ogóle niespecjalnie służy trenerskiej stabilności, bo Real dzięki niejakiemu Jesusowi Gilowi przebijało do niedawna Atletico? Powodzenia, Juande... 