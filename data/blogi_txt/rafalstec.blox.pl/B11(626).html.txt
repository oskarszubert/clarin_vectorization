Napisałem w innym miejscu o reprezentacji Polski (kto nie czytał, to zapraszam), która stała się niepostrzeżenie grupą niesłychanie jak na nasze standardy młodą, nawet w szerokiej kadrze niemal pozbawioną trzydziestolatków. Generacyjną przemianę ucieleśnia Robert Lewandowski, który zainspirował już do dwóch notek (tutaj i tutaj) uwiedzionego jego wigorem i talentem Radka Leniarskiego.W nieocenionej Encyklopedii Fuji odnalazłem najmłodszych strzelców w dziejach naszej kadry, by sprawdzić, czy napastnik Lecha rzeczywiście rozbujał się snajpersko nadzwyczaj szybko. Wychodzi, że dzięki bramce zdobytej  we wrześniu San Marino zajmuje 15. miejsce w tabeli wszech czasów. Jest tuż nad Zbigniewem Bońkiem, który dla reprezentacji trafił w wieku 20 lat i 69 dni (w 1976 roku).Sprawdzałem jednak przede wszystkim minione ćwierćwiecze, uznając, że porównywanie np. futbolu przedwojennego i dzisiejszego nie ma sensu. Oto czołówka klasyfikacji najmłodszych strzelców ostatnich 25 lat:Wojciech Kowalczyk 19 lat 129 dni             (1993)Robert Lewandowski 20 lat 20 dni           (2008) Marcin Burkhardt 20 lat 77 dni               (2003)Adam Kokoszka 20 lat 120 dni         (2007) Dariusz Marciniak 20 lat 229 dni             (1987)Lista symptomatyczna. A powinna dać jeszcze więcej do myślenia, jeśli dodać, że niewiele brakowało, by objęła ona także Dariusza Dziekanowskiego, który strzelił debiutanckiego gola w wieku 19 lat i 46 dni, ale ciut zbyt wcześnie dla moich kryteriów, bo przed stanem wojennym.Są w tej grupce dwaj ludzie z kadry Beenhakkera i kwartet utalentowanych piłkarzy, których łączy opinia, że nie osiągnęli tyle, ile mogli. Nie prowadzili się sportowo/brakowało im ambicji/nie poświęcili futbolowi wszystkiego.Kowalczyk zdołał zagrać w lidze hiszpańskiej, ale skończył w cypryjskiej, wcześnie skończył karierę i dziś wydaje eksperckie sądy o piciu w piłce.Burkhardt to dopiero 25-latek, ale już zdążył wyrobić sobie markę zmarnowanego talentu, człowieka o słabym charakterze (miał wpadki alkoholowe) i wylądował na zesłaniu w szwedzkim Norrkoeping.Marciniak uchodził w latach 80. za wybitnie uzdolnionego - nawet w skali europejskiej - ale karierę przepił. Drugiego gola w kadrze już nie strzelił. W 2003 roku zmarł na zawał.Wreszcie Dziekanowski. Choć grał w Celticu, również pokładanych nadziei nie spełnił. Za bardzo lubił knajpy. Kiedy byłem na derbach Glasgow, tamtejsi dziennikarze wspominali: Ten to umiał się zabawić! A potem jak grał! - cmokali z uznaniem. Ostatnio Dziekanowski leczył się psychiatrycznie. Szczerzę życzę Lewandowskiemu, żeby zabawić się nie umiał. 