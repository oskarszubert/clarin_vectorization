Prywatne konto założyłem tam już jakiś czas temu, ale pozostawało (i pozostanie) martwe - potrzebowałem go tylko po to, by czasem zajrzeć tu i ówdzie. Generalnie fejsbukowego potwora, eufemizując, nie lubię, a już kompletnie nie mam zamiaru podejmować co chwilę decyzji, czy coś/kogoś lubię albo się z kimś zaprzyjaźniam etc. Wolę zaprzyjaźniać się niecyfrowo, to ładniej wygląda, brzmi, smakuje i pachnie, ba, czasem nawet da się takiego zaprzyjaźniania własnoręcznie dotknąć. Dlatego nie instaluję się w tym nieprzyjaznym świecie siebie, tylko swoją, przepraszam za ogromne słowo, twórczość. Nie wiem jeszcze, jak będę tam działał. Popróbuję, to sobie sam ze sobą ustalę. Kto chce, znajdzie inne wcielenie „A jednak się kręci” tutaj.﻿ 