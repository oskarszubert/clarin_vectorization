Gdyby nie owe niesławne kilkadziesiąt sekund z październikowego meczu ze Słowacją, który już właściwie był wygrany (1:0 w 85. minucie), ale po kardynalnym błędzie Artura Boruca i nagłym paraliżu całej drużyny stał się przegrany (1:2 w 86. minucie), przeżywalibyśmy dzisiaj powtórkę z wcale młodej historii. Nadzwyczaj przyjemną powtórkę.Po mundialu sprzed dwóch lat Leo Beenhakker rozpoczynał pracę w Polsce. Reprezentacja w beznadziejnym stylu przegrała sparing z Danią, potem w beznadziejnym stylu przegrała inaugurację eliminacji Euro 2008 z Finlandią, by podnieść się, przetrwać - remisowo - mecz z Serbią i eksplodować znakomitą formą w niezapomnianym szlagierze z Portugalią. Potem zrobiło się już dobrze.Po mistrzostwach Europy z czerwca Beenhakker rozpoczynał budowę nowej drużyny. Reprezentacja w beznadziejnym stylu przegrała sparing z Ukrainą, potem w beznadziejnym stylu zremisowała na inaugurację eliminacji do mundialu ze Słowenią, by podnieść się, przetrwać - zwycięsko - mecz z San Marino i eksplodować znakomitą formą w szlagierze z Czechami. Potem znów zrobiłoby się dobrze, gdyby nie te nieszczęsne kilkadziesiąt sekund w Bratysławie. Bez nich ta jesień byłaby wręcz kalką tamtej.Podobieństw znalazłoby się jeszcze więcej. Ówczesna sytuacja w grupie eliminacyjnej...1. Finlandia       5        112. Serbia           4         103. Polska           5         104. Portugalia     4 7...była niemal identyczna z tą, którą mamy dziś...1. Słowacja 4      92. Czechy          4      73. Polska           4 74. Słowenia       4      7A nawet można by uznać, że dziś jest lepiej, bo tercet słowacko-czesko-słoweńsko straszy ciut mniej niż tercet fińsko-serbsko-portugalski.Słowem, jeśli w najbliższej przyszłości losy obecnej reprezentacji Polski wciąż będą się układać analogicznie do losów tamtej (a sparing z Irlandią jakąś nadzieję daje), do mundialu powinniśmy awansować. Oby tylko czkawką nie odbiło się kilkadziesiąt przeklętych bratysławkich sekund, które we współczesnej historii kadry dla odmiany precedensu nie mają...PS Reszta refleksji posparingowych w artykule do jutrzejszej „Gazety”, który właśnie zacząłem smarować. Przeczytacie go też na Sport.pl, włożę link i tutaj. Będzie o tym, dlaczego reprezentacja w obecnym kształcie jest wyjątkowa. 