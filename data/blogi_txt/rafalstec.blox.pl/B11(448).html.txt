Wszyscy albo prawie wszyscy się w to bawimy, więc dlaczego nie razem? We wspólnej lidze pod przyjaznym piłkofilom szyldem „A jednak się kręci”? Nielicznym niezorientowanym podpowiem tylko ogólnie, o co chodzi – mamy budżet, mamy piłkarzy tegorocznej Ligi Mistrzów oklejonych cenami, selekcjonujemy naszym zdaniem najlepszych, oni dla nas zdobywają na boisku - prawdziwym, które widzicie w telewizorze lub z trybun - punkty, między kolejkami naprawiamy skład transferami. Zerknijcie do regulaminu, zajarzycie od razu, a potem już nie będziecie się mogli oderwać. Drużynę trzeba założyć do godz. 20.30 we wtorek, wtedy startują rozgrywki Grę znajdziecie na oficjalnej stronie UEFA. Kiedy stworzycie swój dream team, zapiszcie się do prywatnej ligi „A jednak się kręci” – wystarczy wkleić kod 1282871-505182. Moja drużyna rywalizuje od lat (w sezonie 2002/2003 była nawet w czołowej dziesiątce w Europie), niezmiennie pod nazwą „Parthenogenesis”. Może stali i niestali czytelnicy, których znam z forum, pobawią się pod używanymi tutaj nickami? Chętnie bym wiedział, z kim przegram;-)﻿ 