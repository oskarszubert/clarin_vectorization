O masowym imporcie do naszej reprezentacji piłkarzy wychowanych za granicą wychowanych blogowałem nie raz, więc tekstu do dzisiejszej „Gazety” - opublikowanej na 500 dni przed Euro na drugiej stronie, więc skierowanym przede wszystkim dla kibiców okazjonalnych - nawet bym tutaj nie linkował, gdyby nie jego bohater Maciej Chorążyk.  O nim chyba nie wspominałem jeszcze nigdy, tymczasem to od pewnego czasu postać dla kadry tak samo kluczowa, jak jej selekcjoner. I pracownik PZPN kompletnie nieodpowiadający reputacji, na jaką zapracowała jego organizacja. Chorążyk sam z ideą do działaczy przyszedł, pracuje z pasją, skutecznie, za pół darmo. Za pół darmo, choć do drużyn juniorskich i seniorskiej przetransferował już tylu graczy, że zasługiwałby raczej na sutą prowizję. W związku w ogóle łatwego życia nie ma, o czym zresztą wiem od innych - sam zwierza się niechętnie, prawdopodobnie w obawie, że się szefostwu narazi i go wyleją. Co odcięłoby nasze reprezentacje od istotnego źródła zasilania, ale sami wiecie - kto by się w pezetpeenówku takimi duperelami przejmował. 