Znalazłem interesujące zestawienie, porównujące frekwencje na stadionach dwóch lig, które bywają reprezentatywne - także w sporach na forum mojego bloga - dla odmiennych modeli kibicowania. Anglia, wiadomo - królestwo tzw. pikników; na trybunach wszechwładza stewardów, żadnego politykowania i rac; drogie bilety; chuligani muszą zazwyczaj wyjechać za granicę, żeby podymić; lśniące obiekty i fani siedzący tak blisko murawy, że mogą przybijać piłkarzom piątkę. Włochy, też wiadomo - pikników zagłuszają tzw. ultrasi, czyli prawdziwi kibice (to opinia ich własna, zasłyszana i wyczytana, nie moja); płoną race; dopiero niedawno przepisy ograniczyły wolność słowa na transparentach (biada bojownikom o swobodę wypowiedzi wokół boisk, nawet w Italii cenzura, hehe); tanie bilety; częste wybryki chuliganów; archaiczne, podtrupiałe stadiony, z odległymi od boiska trybunami, niekiedy ogrodzonymi wysokimi płotami lub pleksiglasowymi barierami.Oto frekwencja w ostatnich sezonach w Anglii:1997/98:   29,2131998/99:   30,5881999/00: 30,7572000/01:   32,9072001/02:   34,4482002/03: 35,4642003/04:   35,0202004/05:   33,8902005/06: 33,8642006/07:   34,3642007/08:   36,076A o to frekwencyjny trend we Włoszech:1997/98:   31,1601998/99:   30,8411999/00: 29,9082000/01:   29,5082001/02:   26,0192002/03: 25,4742003/04:   25,4692004/05:   25,4722005/06: 21,6982006/07:   18,4732007/08:   22,373Dla wyjaśnienia dodam, że sezon 2006/2007 - zakłócający tendencję - był nietypowy, bowiem konsekwencje afery Calciopoli ponosił karnie relegowany do drugiej ligi Juventus. A turyńczycy, co paradoksalne, podnosili frekwencję przede wszystkim na wyjazdach. Są najpopularniejszą drużyną w całych Włoszech. 