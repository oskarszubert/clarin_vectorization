Wymyślił je wicenaczelny „Gazety” Piotr Pacewicz. Do mojej korespondencji ze zwycięskiego finału mistrzostw Europy w Ankarze na pierwszą stronę dokleił tytuł „Nasze Złotka”.Przyjęło się. Siatkarki Andrzeja Niemczyka były zdolne, piękne, najlepsze w Europie. Po prostu Złotka.Określenie przylgnęło do reprezentacji na stałe. Konsekwentnie używają go kibice, fachowcy, dziennikarze, choć siatkarki od 2005 roku - wówczas obroniły tytuł najmocniejszej drużyny na kontynencie - nie zdobyły już żadnego medalu. Ubiegłoroczne mistrzostwa Europy zakończyły na czwartym miejscu. Autentyczne Złotka od lat powoli się wykruszały, teraz odchodzi najbardziej złota pośród nich Małgorzata Glinka - dla mnie postać numer jeden polskiej siatkówki XXI wieku bez względu na płeć. Tamta drużyna pewnie obrośnie legendą, zwłaszcza że osoba trenera Niemczyka idealnie się do tego nadaje. Ale tamta drużyna już nie istnieje. Mamy drużynę, jak mówi Glinka, średnią. Czas skończyć z tymi Złotkami. 