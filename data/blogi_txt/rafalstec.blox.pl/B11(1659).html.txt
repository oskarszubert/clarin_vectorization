Nie wiem, czy Henrique de Andrade Silva się ręczną robotą Francuza zainspirował, ale go przebił. Użył obu rąk. Piłkarz klubu Brisbane Roar w meczu ligi australijskiej z Melbourne Victory sprytnie powstrzymał atak rywali:          Milusi zademonstrował Henryczek odruch, co? Jak sobie kopiecie amatorsko, to kiedykolwiek strzela wam do łbów tak interweniować? Wrzuciłem nazwisko delikwenta w gugla - choć nawet brazylijska Wikipedia o nim nie wspomina, to cztery kluby w ostatnich dwóch latach sugerują, że jego talent, jak ująłby to Andrzej Zydorowicz, nie rozwinął się prawidłowo. Wyniku australijskiego przeboju nie podaję, drobiażdżek wklejam, bo wyobraziłem sobie, że Henry nie asystuje ręką w meczu z Irlandią, lecz którykolwiek Francuz w ten sam sposób zatrzymuje natarcie przeciwników i choć wylatuje z boiska (Henrique czerwoną kartkę zobaczył), to rywal nie przejmuje piłki, nie pędzi z nią samotnie na bramkę, nie strzela decydującego gola, jego drużyna również przegrywa bój o mundial. Nie byłoby oszustwa, a (nie)zwykłe taktyczne przewinienie ukarane zgodnie z przepisami. Nie byłoby błędu sędziego, nie byłoby awantury o powtórki wideo… Dobrej nocy:-) 