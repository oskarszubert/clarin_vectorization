Otwarcie igrzysk za trzy godziny, czas na krótką instrukcję obsługi. Nie spodziewajcie się, że będzie łatwo, w Pekinie nigdy i nigdzie nie jest łatwo. Nie spodziewajcie się, że reprezentacje będą po Bocianim Gnieździe defilowali w kolejności choćby luźno związanej z jakimkolwiek znanym wam alfabetem.W chińskim decyduje liczba kresek w pierwszym znaku nazwy kraju. Kto ma ich mniej, ten szybciej wejdzie na stadion. Inaczej mówiąc - Chińczycy stawiają na prostotę.Na początku, tuż po zawsze otwierających pochód Grekach, ruszą sportowcy z Gwinei, którzy pierwszą literę mają graficznie ubogą:Na końcu, tuż przed zawsze zamykającymi pochód gospodarzami, przyjdą sportowcy z Zambii, która może się pochwalić zawijasem najbardziej wybujałym, złożonym z 16 kresek:Polacy pójdą jako 124. drużyna. Cała nazwa naszego kraju po chińsku wygląda tak (pierwszy znak ma osiem kresek):Największy wstrząs przeżyją jednak Australijczycy, we prawie wszystkich językach wdzięczący się na początku alfabetu. Żeby przebrnąć przez ich pierwszą literę, musisz maznąć 15 kresek:Dlatego Australijczycy będą prawie na samym końcu, za nimi zostaną już tylko Zambijczycy i Chińczycy. Chińczycy, których przejrzałem na wylot. Oni sami nie całkiem orientują się w tej swojej plątaninie. Jeden z tubylców najpierw pierwszy australijski znak namalował mi tak:Natychmiast podbiegła do niego przerażona rodaczka. Chińczyk walnął byka. Gdzie? A sami sobie porównajcie z wersją poprawną i znajdźcie. 