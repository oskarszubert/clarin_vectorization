Patrzyłem przed chwilą, jak wniebowzięty Fernando Torres szaleje na wiedeńskim Praterze to wywijając, to wtulając się w hiszpańską flagę, i nagle, nie wiedzieć czemu, przypomniałem sobie Raula Gonzaleza. Gdzie teraz jest? Gdzie ten wybitny, być może najwybitniejszy obok Casillasa hiszpański piłkarz naszych czasów oglądał finał? Z kim? Zwierzał się przyjaciołom, że go boli? Zwycięża u niego dziś radość czy nieopanowany żal?Jego klubowy kolega Casillas przysięgał, że wspomnień z finałów Ligi Mistrzów nie sposób w ogóle porównać z ekscytacją finałem mistrzostw Europy. Wie, co mówi, trofeów w Realu Madryt uzbierał już mnóstwo.Raul będzie mógł co najwyżej uwierzyć na słowo. Trener Aragones z reprezentacji go usunął, a teraz się okazało - nikt nie odważy się powiedzieć inaczej - że miał rację.PS Moje finałowe refleksje znajdziecie pewnie wkrótce na Sport.pl. Potem je tutaj wkleję - zapraszam. 