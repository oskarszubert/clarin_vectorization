Z pomysłem, by za transfer wybitnego piłkarza zapłacili kibice, mógł wystrzelić tylko prezes Milanu Slvio Berlusconi. Łapczywy, obracający w palcach każde euro biznesmen, a zarazem wielki innowator, który propagował likwidację limitów na obcokrajowców w zespołach klubowych, zbudował na odludziu drugi dom dla zawodników (Milanello), inspirował zaprzegnięcie nauki i hi-tech (MilanLab) etc.„Mam pomysł. Zorganizujmy zrzutkę wśród fanów. W ten sposób zrobią sobie i swojemu prezesowi wspaniały prezent pod choinkę” - wypalił z właściwą mu skromnością w radiu Rtl 102,5. I dodał na zachętę, że z jego informacji wynika, iż Ronaldinho przeżywa teraz w Barcelonie bardzo ciężkie chwile.Na apel pierwsi zareagowali mediolańscy radni. (Oczywiście nie ci, którzy trzymają z Interem.) Ogłosili, że są gotowi dobrowolnie się opodatkować - oddając tysięczną część rocznych zarobków - jeśli przykład da Berlusconi.Z pomocą natychmiast przyszli badacze z uniwersytetu Navarry, którzy sobie tylko znanymi metodami szacują rynkową cenę piłkarzy, biorąc pod uwagę ich umiejętności, wiek, aktualny zarobki, długość kontraktu, sytuację w klubie oraz wartość marketingową nazwiska. Ronaldinho ponoć nie kosztuje już 80 mln, lecz 66 mln euro.I tyle jednak uzbierać nie byłoby łatwo. Berlusconi w zeszłym roku zarobił - przynajmniej oficjalnie - 28,03 mln euro. Promil jego dochodu nie dałby nawet 30 tys. euro, czyli nie starczyłby nawet na tygodniówkę Brazylijczyka. A kibice? Milan ma ich miliony, ale załóżmy, że w zbiórce bierze udział robi 80 tys. tych, którzy wypełniają San Siro na największych szlagierach. Każdy musiałby wyłożyć, bagatela, 825 euro.A przecież żaden nie miałby pewności, czy za rok lub dwa Ronaldinho znów nie zechce zmienić klubu. Za okaz lojalności przestali go już uważać najbardziej bezkrytyczni kibice... Sprzedać Brazylijczyka mógłby też zechcieć Milan. I gdyby właściciel Chelsea zaoferował, powiedzmy, 100 mln, kto miałby podjąć decyzję o transferze? Czy klub miałby moralny obowiązek przeprowadzić sondaż wśród kibiców?Możemy się pobawić i poteoretyzować, ale dla mnie całe to wokółronaldiniowe rozdzielanie włosa na czworo przez obrzydliwie bogatego Berlusconiego jest chyba najmocniejszym dotąd sygnałem, że era transferowych rekordów minęła. Jeszcze niedawno ewentualne 66 mln - myślę, że za tyle Barca rzeczywiście by swój skarb oddała - za ledwie 27-letnią megagwiazdę (przede wszystkim pod względem marketingowym) byłoby kwotą absolutnie do przyjęcia.Zidane, gdy Turyn zamieniał na Madryt, był dwa lata starszy. Ale to było dawno, dawno temu. W ostatnich pięciu sezonach chyba tylko za Szewczenkę i Rooneya trzeba było zapłacić cenę zbliżoną do rekordów wszech czasów.Teraz na placu gry zostali najpewniej już tylko Abramowicz i Berlusconi. Kibice nowego rekordu raczej nie ustanowią. 