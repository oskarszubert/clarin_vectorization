Godny zaufania „World Soccer” publikuje listę najbardziej zadłużonych klubów piłkarskich na świecie. Oczywiście warto spojrzeć poza słupki cyferek - czym innym jest pozorny dług Interu Mediolan finansowanego przez bajecznie zamożnego hobbystę, a czym innym dług Manchesteru United wynikający z wziętej przez amerykańskiego biznesmena pożyczki pod zastaw stadionu Old Trafford czy treningowe centrum Carrington; czym innym jest sfinansowana kredytami inwestycja w supernowoczesny stadion (Arsenal), czym innym podobnie finansowane inwestycje w rekordowe transfery (Real Madryt), a jeszcze czym innym perypetie Romy, której właściciele od dawna bezskutecznie usiłują ją sprzedać. Najsłynniejsze firmy nie zbankrutują pewnie nigdy, ale jestem pewien, że ktoś z poniższego rankingu podzieli los Fiorentiny, Lazio czy Leeds. Długi klubów hiszpańskich są opatrzone zastrzeżeniem, że profesor Jose Maria Gay z barcelońskiego uniwersytetu uważa je za większe (magazyn podaje kwoty, ja je pominąłem): 1) Manchester Utd 699 mln funtów długu 2) Real Madryt 494 mln 3) Atletico Madryt                       449 4) Valencia 441 5) Arsenal                                 416 6) Barcelona 384 7) Chelsea                                 339 8) Roma 330 9) Liverpool                               313 10) Deportivo La Coruna             257 11) Villarreal 210 12) Fulham                                197 13) Manchester City                    147 14) Espanyol Barcelona 133 15) Inter Mediolan                      125 16) Racing Santander                  120 17) Newcastle 106 18) Real Saragossa                      98 19) Sevilla 96 20) Middlesborough                     93 Kibice bogaci - zasuwajcie na stadiony i do sklepów z gadżetami, kibice biedniejsi - zalegnijcie przed telewizorami. Ktoś te 5447 milionów funtów na minusie musi spłacić. 5444 milionów funtów, czyli blisko 28 miliardów złotych, czyli trochę ponad 10 proc. zeszłorocznych wydatków z budżetu Polski. I 50 razy więcej niż nasze państwo wydało w 2008 roku na sport. 