Pewnie już wiecie, że dzisiaj znów może się zrobić na siatkarskiej imprezie niesmacznie. To już w tej dyscyplinie staje się normą - „warto” przegrać pojedynczy mecz, by mieć większe szanse na medal. Na ubiegłorocznym mundialu Polacy grali na całego i słono za bezkompromisową postawę zapłacili - być może nie ponieśliby klęski, gdyby tak szybko nie zderzyli się z Brazylią i nie zostali przez nią przybici do boiska. Za kilka godzin może się zdarzyć, że jedynym sposobem na uniknięcie w ćwierćfinale absolutnego faworyta mistrzostw Europy - Rosji - będzie oddanie meczu Słowacji. Trener Andrea Anastasi w rozmowie ze mną nie zdobył się na twardą deklarację, że nie poleci swoim ludziom przegrać. Lawirował, unikał odpowiedzi. Jestem ciekawy opinii czytelników „A jednak się kręci” - czy waszym zdaniem nasi siatkarze powinni celowo przegrać, jeśli dzięki porażce wyminą Rosję w drodze po medal? Wkładam sondaż, ale chciałbym też poczytać uzasadnienia na forum. best web polls    ﻿ 