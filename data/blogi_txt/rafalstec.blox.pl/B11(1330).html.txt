Początek relacji znajdziesz tutaj.17.51. Juande Ramosowi daleko jeszcze, pomimo niekwestionowanych sukcesów w Sewilli, do statusu trenerskich legend, ale trzema mu oddać, że ani Fergusonowi, ani Capello czy Hitzfeldowi nie wystarczyło niespełna pięć miesięcy, by unieważnić w wielkim klubie rekord należący do jego najbardziej utytułowanego szkoleniowca. A Ramos Miguela Munoza przebił. I, co na Santiago Bernabeu nie jest specjalnie nadzwyczajne, wcale nie gwarantuje mu to zachowania po sezonie posady. Jak dzisiaj przegra, to pewnie Real zrobi wszystko, by znaleźć kogoś godniejszego. Pisałem już o jego wokółławkowych obyczajach tutaj.18.01. Na razie wszyscy półfinaliści LM wygrywają. Zbierający się do długiego finiszu (i chyba coraz świeższy) Manchester wygrał w Middlesborough 2:0 (choć moim zdaniem Sanli Tuncay nadaje się, coby go kupić do Big Four). Chelsea - Fulham 3:1, Portsmouth - Arsenal 0:3. Jeśli Barcelona powtórzy wynik którego z konkurentów do Pucharu Europy, to albo nikt już jej nie zatrzyma, albo trzeba sprawdzić, co jedzą na śniadania w Premier League.18.03. Na Legię (wygrała właśnie po ełkaesowskim samobóju w ostatniej akcji meczu) rzucałem tylko lewym okiem i z rzadka, ale wciąż nie umiem oprzeć się wrażeniu, że jeśli zdobędzie tytuł, to będzie najsłabszym mistrzem od lat.18.26. Odpowiadając na pytanie spod notki: gdybym był prezesem Realu, nie zwalnialbym Ramosa. A gdyby mi go zwolnili, zanim wlazłem na stołek, namawiałbym za wszelką cenę Ancelottiego, wiedząc zarazem, że szanse powodzenia mam marne. No i trzeci wariant, barceloński - znaleźć madryckiego Guardiolę, czyli swojego człowieka - cenionego, mającego mocną pozycję wśród kibiców, rozumiejącego filozofię klubu i czującego jego ducha. Ale wyborów Madrytu przewidzieć nie umiem, dla mnie to królestwo permanentnego stanu wyjątkowego.18.49. Życzenia dla Realu: niech wymyśli coś więcej niż ustawiczne próby oderżnięcia obu nóg Messiemu (jak było jesienią), niech Higuain udowodni, że to on powinien być twarzą klubu w kampanii marketingowej w przyszłym sezonie, niech nie powtórzy się wybryk Pepe (jak patrzę na Sergio Ramosa, zawsze mam obawy).18.50. Życzenie dla Barcy: niech uzyska wynik, po którym jej piłkarzom nie strzeli do głów lamentować na rzekomym antyfutbolem przeciwnika (jak było po 0:0 z Chelsea). Nie strzeli, bo nie będą potrzebowali wymówek. A generalnie, jak mawia jeden ze stałych bywalców bloga, niech wygra futbol:-)19.13. Są składy. Henry jednak gra! Real: Casillas; Heinze, Metzelder, Cannavaro, Ramos; Gago, Lass, Marcelo, Robben; Raúl y el 'Pipita' Higuaín. Barcelona: Valdés; Abidal, Piqué, Puyol, Alves; Touré, Xavi, Iniesta; Messi, Henry y Eto’o.Coś nie tak z bloksem dzisiaj. Znów się awanturuje, że wpis za długi. Już robię następny. 