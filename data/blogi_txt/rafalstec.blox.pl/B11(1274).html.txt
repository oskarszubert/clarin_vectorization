Dzisiaj w sprawie kibicowsko-kibolskiej nie będę podejmował nowych wątków (zapraszam do poniedziałkowej „Gazety Sport” na długi wywiad z fanem, który na Żylecie zdziera gardło od 13 lat), przedstawię tylko obiecaną statystykę kibicowskiej niesubordynacji, za które od 2002 roku była karana Legia Warszawa.Klub na oficjalnej stronie internetowej opublikował jedynie suche liczby (choć listę meczów z listą wybryków rozesłał do mediów), więc od siebie dodaję subiektywny przegląd kibolskiego repertuaru:Kamieniami w piłkarzy kibole rzucali podczas meczów: z Wisłą Kraków (2002) i Schalke (2002). Rzucali też podczas spotkania z Jagiellonią (2004), ale w tym przypadku klub nie podał, czy również mierzyli w zawodników.Butelkami kibole rzucali podczas meczów: z Odrą Wodzisław (2002) i Jagiellonią (2004).Racami, petardami lub inną pirotechniką w piłkarzy lub kibiców przeciwnika kibole rzucali podczas meczów: z Odrą Wodzisław (2002), Utrechtem (2002), Lechem Poznań (2005), Lechem Poznań (2005, w rewanżu za to poprzednie spotkanie), FC Zurich (2005), Widzewem Łódź (2007, zraniony został fotoreporter), Lechem Poznań (2007) i Vetrą Wilno (2007).Race na boisko kibole wrzucali podczas meczów: z Wisłą Kraków (2002), Górnikiem Zabrze (2002), KSZO Ostrowiec (2002), Odrą Wodzisław (2002), GKS Katowice (2002), Widzewem (2002), Mazowszem Grójec (2004), Polonią Warszawa (2004), Górnikiem Łęczna (2005), Polonią Warszawa (2005), Austrią Wiedeń (2006), Górnikiem Łęczna (2007).Demolowali stadion (wyrywali krzesełka, wybijali szyby w budynkach klubowych, dewastowali toalety, niszczyli aparaturę do monitoringu etc.) kibole podczas meczów: z KSZO Ostrowiec (2002), Jagiellonią (2004), Wisłą Płock (2005), Górnikiem Łęczna (2005), FC Zurich (2005), Wisłą Płock (2006), Arką Gdynia (2006) i Vetrą Wilno (2007).A były jeszcze wielokrotne wtargnięcia na boisko (co czasem wymagało sforsowania lub zniszczenia ogrodzenia), wulgarne transparenty obrażające rywali, palenie flag kibiców przeciwnika (w tym roku Polonii Warszawa i Odry Wodzisław) oraz ich szalików, i najróżniejsze wybryki, które zmuszały sędziów do przerywania meczów. I na koniec jeszcze ciekawostka zoologiczna z meczu Pucharu UEFA w Tbilisi: otóż tam jeden z „kibiców” obnażył się przed kibicami drużyny gospodarzy...Ogółem Legia od 2002 roku była karana 104 razy za naruszenia porządku. Karały ją PZPN, władze ligi lub UEFA. Kto chce dokładniejszych statystyk, zliczonych sezon po sezonie z wskazaniem rodzaju przewinienia, niech zajrzy tutaj. Dla porządku zaznaczam: nie wytykam Legii jako wzorca kibolskiego chuligaństwa, być może inni ligowcy zapracowali na jeszcze bogatsze statystyki. Po prostu stołeczny klub jako pierwszy dokonał takiego podsumowania i je upublicznił.PS. Przy okazji pytanie: wie ktoś, co obnażył ów striptizer z Tbilisi? Mam swoje podejrzenia, ale pewności - żadnej. Aha, jak ktoś wytrzyma kondycyjnie, to może porachować, co ile meczów Legia była w tych latach karana. 