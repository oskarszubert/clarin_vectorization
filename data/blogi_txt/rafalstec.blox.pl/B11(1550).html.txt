Smaczna przekąska dla wyznawców teorii o politycznym skoku na PZPN. Jan Tomaszewski, jeden z najgorętszych krytyków związku oraz zwolennik twardego oporu wobec grożącej sankcjami FIFA, przyznał się właśnie, że zamierza wstąpić do rządzącej PO. - Postanowiłem podpisać deklarację o przyjęcie mnie do Platformy, bo jeśli w poniedziałek zostaniemy wykluczeni to chciałbym być po jej stronie - powiedział w TVN 24. (Więcej tutaj).Swoją drogą, czy o pogląd na temat niezłomnej i radykalnej postawy Tuska ktoś już pytał - ja nie mam pojęcia, byłem długo za granicą - Antoniego Piechniczka, czyli senatora z ramienia PO a zarazem członka zawieszonego zarządu PZPN? 