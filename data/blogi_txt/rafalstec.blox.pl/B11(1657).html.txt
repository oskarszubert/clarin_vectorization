Poczułem święte oburzenie bombardowany masą kpin z angielskich piłkarzy, których mściwa i sfrustrowana prasa z Wysp sprowadza do bandy zdemoralizowanych gwiazdorów bez ambicji i patriotycznej pasji do gryzienia trawy ku chwale ojczyzny. Od dawna śledzę wszechstronność zainteresowań Beckhamów czy innych Rooneyów, i ostatnie, co ośmieliłbym się im wytknąć, to brak aspiracji. Oni są potwornie zajęci.Niemal wszyscy co sławniejsi futboliści z Anglii mają np. ambicje literackie.Co więcej, nie marnują czasu na jakieś tam błahe próbki debiutantów, lecz zaczynają od wyzwań, które nawet doświadczeni pisarze podejmują raczej u schyłku karier. (Zbiorczą recenzję ich wysiłków znalazłem w artykule "Observera" z października 2006 r.)Otóż megagwiazdy Premier League współczesną literaturę wzbogacają o autobiografie, niemałe wrażenie robiąc już tytułami - zdradzającymi szerokość spojrzenia autora. Rio Ferdinand, najstarszy (29 lat) w klubie piszących, wydał coś takiego:Wiek Ferdinanda przywołuję nieprzypadkowo. Wysiłek jego i kolegów wypada przecież specjalnie cenić właśnie dlatego, że na wczesnym etapie życia ten gatunek literacki stanowi jednak niebagatelną próbę dla talentu. Tymczasem również kilka miesięcy młodszy Frank Lampard zdobył się już na opasłe dzieło:Co tam zresztą staruszkowie dobijający trzydziestki. Swoje napisali też zaledwie 27-letni Steven Gerrard......oraz pół roku młodszy Ashley Cole.Ze wstydem przyznaję, że żadnej z tych lektur jeszcze nie przerobiłem, nie wydłubałem nawet w sieci bryków, więc nie wiem, ile autorzy poświęcają roleksom, ile wybitym w dzieciństwie szybom, a ile rozważaniom nad możliwością zainstalowania demokracji w Iranie. Wciąż tkwię za to w niemym zachwycie dla Wayne'a Rooneya (22 lata!), który opublikował na razie ledwie jeden wolumin...... ale podpisał już kontrakt na kolejne cztery tomy. I dam głowę, że wypoci je przed czterdziestką. To jest facet z ewidentnym drygiem do eksperymentów językowych, co podczas transmisji z ligi angielskiej da się wyczytać nawet z ruchu jego warg.Dlatego ma szansę na bicie rekordów nie tylko boiskowych. Niewykluczone przecież, że będzie pierwszym człowiekiem, który więcej książek napisze niż przeczyta.PS. Uprzedzam pytanie: tak, dzieł Beckhama nie wymieniłem celowo, bo o jego bogatym życiu wewnętrznym i bez nich wiemy całkiem dużo, pamiętamy nawet jego wszystkie 12 tatuaży. Mam za to pytanie własne. Który tytuł porwał was najbardziej? Bo ja waham się międzY "Gerrard " (za prostotę) i "My Story So Far" Rooneya (bo obiecuje, że będzie więcej).Aha, jeszcze tytułowe: co Anglicy będą robić podczas Euro 2008. Oczywiście czytać. 