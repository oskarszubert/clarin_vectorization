Janusz Palikot powiedział przed chwilą w TVN24, że: PZPN wynajął detektywów, by szukali haków na ministra Drzewieckiego; minister chodzi w kamizelce kuloodpornej, bo nie ma pewności, czy działacze nie zamierzają się na jego życie, tak jak kiedyś załatwili ministra Dębskiego; Listkiewicz i jego przyboczni będą za kilka miesięcy siedzieć, a PZPN zostanie zlikwidowany. - Tym razem to będzie cios w serce. Egzekucja - pogroził.Wszystko to wygadywał Palikot nad łbem świni, którą przyniósł do TVN24 niby w symbolicznym - coś tam mamrotał o mafii, potem wchodzącemu do studia Listkiewiczowi łba nie zostawił, pewnie mu się wszystko pomerdało - prezencie dla działaczy. Co gorsza, zapowiedział też, że rząd szykuje za kilka miesięcy kolejny atak na związek.Błagam, nieeee. Politycy PO, przymknijcie się. Jeszcze kilka waszych wypowiedzi i akcji zaczepnych, a zakały z PZPN zaczną się nam jawić jako dostojni mężowie stanu, ewentualnie mężowie zwyczajnie świątobliwi, z niewiadomych przyczyn zaszczuci przez zahipnotyzowanych wynikami badań społecznych - wiadomo, lud nienawidzi działaczy - paranoików z ADHD. 