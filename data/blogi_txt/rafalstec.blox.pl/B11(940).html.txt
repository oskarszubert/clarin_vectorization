Wyszedł z basenu na zawsze. Znaczy z olimpijskiego na zawsze, do wody jeszcze pewnie wskoczy. Będzie mógł skończyć z morderczą dietą - w wymachiwanie kończynami wkładał mnóstwo energii, więc pochłaniał 12 tys. kalorii dziennie, już na śniadanie wmuszając w siebie jajecznicę z pięciu jaj, trzy kanapki z sadzonym jajkiem, naleśniki z czekoladą, górę płatków owsianych i tostów. (Menu na pozostałe posiłki opisywał nie będę, bo się udławię). Wyczyny Amerykanina doceniam, ale bez przesady. Sporządziłem na szybko aktualną klasyfikację medalową XXI-wiecznych igrzysk i widzę, że choć Phelps powygrywał więcej niż reprezentacja Polski (osiem olimpijskich triumfów), to nie umiał wpłynąć nawet do czołowej dziesiątki: 1) Chiny                   98 złota 2) USA 80 (bez medali Phelpsa) 3) Rosja                   53 4) Wlk. Brytania        40 5) Niemcy                34 6) Australia 32 7) Korea Płd.            31 8) Japonia                27 9) Francja                26 10) Włochy               23 11) Ukraina              18  (10 sreber) 12) Phelps             18 (2 srebra) 13) Holandia             14﻿ 