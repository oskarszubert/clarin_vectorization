Dzisiaj mam dla was kolejną część wspomnień z Egiptu (i nie ostatnią). Pewnego dnia pojechałam na kolejną wycieczkę z Esti Tours. Niestety nie wybraliśmy się w komplecie, Marynka została z Mamą w hotelu... A to tylko dlatego, że pojechaliśmy na nurkowanie głębinowe! Płynęliśmy bardzo ładnym statkiem na wyspę Tiran.      Na łódce przewodnik Amr wytłumaczył nam co i jak. Każdy miał swój numerek i wiedział w jakiej kolejności miał nurkować. W końcu dopłynęliśmy na miejsce. Ubraliśmy się w pianki, maski, pas... no i wszystkie te potrzebne rzeczy :) Troszkę się denerwowałam mimo tego, że nurkowałam już drugi raz. Ale kiedy już wskoczyłam do wody totalnie o tym zapomniałam. Ta cała rafa, te wszystkie kolorowe ryby, morskie stworzenia są nie do opisania! Żeby to zrozumieć trzeba tego spróbować! Widziałam błazenki, fire coral (ognista rafa), skrzydlicę... To nie jest to samo co zobaczenie roślinek i rybek w oceanarium, za szybką... To jest jak inny, piękniejszy świat od którego można się uzależnić. Pod wodą miałam bardzo fajnego instruktora, który pokazywał mi czego mogę dotknąć, do jakich ryb można bliżej podpłynąć. To było świetne :)        Zdjęcia spod wody niestety nie mają najlepszej jakości, ale aparat był na kliszę :D    Po ok 20 minutach wynurzyliśmy się z wody, poszliśmy się osuszyć i wszyscy dostali obiadek. Płynęliśmy na jeszcze jedną rafę gdzie można było snurkować (jest to powierzchniowe pływanie z maską i rurką).        Po całym dniu spędzonym nad Morzem Czerwonym, o godzinie 17 busem wróciliśmy do hotelu. Oj, było co opowiadać mamie :D Szkoda tylko, że z Milionkiem nie mogła pojechać z nami. 