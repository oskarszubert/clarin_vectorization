W ciągu tego tygodnia postanowiłam zapamiętać rzeczy, które wywołały uśmiech na mojej twarzy i sprawiły dzień lepszym. Są to nawet drobne rzeczy, ale o to właśnie chodzi! Nauczmy się dostrzegać małe rzeczy i cieszyć z każdej chwili! Nawet w najgorszym dniu można znaleźć coś pozytywnego...  ~ Zaczęłam czytać naprawdę dobrą książkę. Od dłuższego czasu mnie interesowała, wiec w końcu się zebrałam i zgrałam ją na czytnik. ~ Wieczorek w łóżeczku z ulubionymi piosenkami i herbatką. Tak, to jest to co lubię najbardziej!  ~ Rozbawiło mnie jaki Milion próbował przemycić kolejne zabawki do przedszkola pod bluzką.  ~ Nauczyłam się na snowboardzie wjeżdżać na orczyku. Całą drogę jazdy sobie powtarzałam: 'Dasz radę! Nie wywrócisz się! Dasz radę'!  ~ Zjadłam smaczny obiadek u prababci. Dziadziu z babcią zawsze mają coś dobrego jak do nich przychodzę, robią pyszne pierogi, lub uszka. :)  ~ Zamiast zwyczajnego wf-u w sali wybraliśmy się na lodowisko. Było bardzo fajnie i nawet jedna osoba, która czyta mojego bloga pisała, że mnie widziała, co było bardzo miłe!  ~ Rozbroiła mnie też Martynka swoimi 'żalami' na temat, iż żaden chłopak ją nie kocha. Mama zaczęła ją pocieszać, że nawet miała narzeczonego w Egipcie (tu należałoby pozdrowić Kubę), a ona na to- "Echh co ja z tymi chłopakami mam"!  ~ No i przyszedł mi fishboard (dla niewtajemniczonych to jest deska). Nawet nie myślałam, że tak szybko nauczę się jeździć.       ~Czasami jeden uśmiech może sprawić, że dzień stanie się lepszy~   Jest jeszcze coś... Moim największym szczęściem w tym tygodniu było zakwalifikowanie się do trzeciego etapu w konkursie na Blog Roku! W rankingu znalazłam się na drugim miejscu z czego byłam niesamowicie dumna. Ale bez Waszej pomocy tego by nie było, dziękuję wszystkim którzy postanowili wysłać na mnie sms'a! :)     A ty? Co dzisiaj uczynniło Cię szczęśliwym? 