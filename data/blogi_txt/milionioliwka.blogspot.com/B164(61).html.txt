Cześć... Co tu za wiele pisać? Coraz więcej nauki, choć muszę się pochwalić, że jak narazie oceny mam jak najbardziej pozytywne :) Staram się zmontować film, który z jakiś dziwnych przyczyn ciągle się zacina. Ogólnie mój cały komputer musiał przejść proces "czyszczenia", bo miał masę niepotrzebnych plików i programów, przez co zwalniał i czasem miałam ochotę wyrzucić go przez okno... Na tym kończę przynudzanie pt: "Co u mnie" i przechodzę do tej drugiej, zapewne ciekawszej części.  Pod koniec w wakacji (tak, tak wiem, dosyć dawno) w moim mieście odbyła się akcja "Słodki rynek". Ogólnie polegała na tym, że można było się zgłosić, przygotować coś do jedzenie i to sprzedawać. My nic nie piekliśmy, nawet z powodu braku czasu, pomijając temat talentu kulinarnego ;) Ale przegapić tego nie mogliśmy, w końcu trzeba zobaczyć co się dzieje! Wystawiony był wielki stół przy którym sprzedawały trzy przesympatyczne panie. Akcja trwała od 11.00, my przyszliśmy parę minut po 12... Wyobraźcie sobie jakie było nasze zaskoczenie jak mało co zostało, a kolejka była bardzo duża. Nas szczęście udało nam się jeszcze coś zakupić i znaleźć ostatni wolny stolik w kawiarni. Tacie najbardziej smakowały ciasteczka czekoladowo- miętowe, a my z Martynką najbardziej lubimy muffinki, która była jedna jedyna i trzeba się było nią podzielić.                   Fajnie by było, gdyby taka akcja organizowana była częściej :) U was w mieście było coś podobnego? 