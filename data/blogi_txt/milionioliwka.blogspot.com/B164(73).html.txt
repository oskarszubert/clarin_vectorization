Bardzo chciałam, aby ten post był pozytywny, lekki. Troszkę inny od poprzedniego. I właśnie taki miał być, ale nie będzie. Nie wiem czemu. Może po prostu coraz bardziej dostrzegam złe rzeczy, które dzieją się na świecie i zwracam uwagę realia w jakich żyjemy, co skłania mnie do bardzo, bardzo głębokich przemyśleń. Post miał być łatwy, przyjemny dopóki przypadkowo nie przeczytałam artykułu, który wyświetlił mi się na wszystkim znanym portalu społecznościowym zwanym facebook'iem. To jak na niego trafiłam jest w sumie najmniej istotne. Ważniejsze jest to co w nim przeczytałam. Dość obszerny tekst dotyczył sposobie odnoszenia się osób młodych (w tym przypadku moich rówieśników) do osób starszych, takich jak dziadkowie, pradziadkowie. Opowiadał historię nastolatki, której dziadek sprezentował bardzo drogi laptop, a ona nie dość, że nie okazała mu żadnej wdzięczności to jeszcze miała pretensje. Czytałam i w środku zrobiło mi się tak dziwnie. Przykro, łza spłynęła mi po policzku... Może to głupie, ale jestem bardzo wrażliwa. Zadałam sobie następujące pytanie:  Dlaczego tak jest? Jak można nie mieć szacunku do swoich dziadków? Do osób, które kochają nas bezwarunkowo i bez wahania poszłyby za nami w ogień?  Nie jestem w stanie sobie tego wyobrazić. W życiu nie zrobiłabym takiej przykrości swojemu dziadkowi! Jest to osoba, którą darzę ogromnym szacunkiem. Tak wychowali mnie rodzice. Nie chcę w żadnym wypadku mówić, że jestem nie wiadomo jakim wzorem do naśladowania, że zawsze postępuję dobrze i nigdy nie 'pyskuję'. Nie, tak pięknie ze mną nie ma, jednak coś w tej głowie mam. Przynajmniej sama tak sądzę.  Ale wracając do dość przykrego tematu...  Nawet idąc zwykłego dnia, zwykłą szarą, ulicą, mijając zwykłych szarych ludzi można zauważyć takie zachowanie. I nawet nie trzeba się specjalnie przyglądać. Idzie babcia z wnuczką. Dziewczyna przodem, a kobieta goni trzy metry za nią. Babcia najchętniej nieba by wnuczce uchyliła, ale ona najwyraźniej tego nie docenia i to 'olewa'. I właśnie! Nie powinniśmy lekceważyć, 'zlewać' osób starszych. Właśnie powinniśmy z nimi dużo rozmawiać, bo kiedyś tej rozmowy nam zabraknie. A twoi dziadkowie przeżyli naprawdę trudne lata w historii Polski i mają wiele do przekazania. Uwierz, ich opowiadania mogą być ciekawsze niż niejeden film historyczny. Może warto by było to nagrać, spisać? Tak, by pamięć nie zanikła i by kolejne pokolenie też o tym wiedziało.     No i na koniec- Kamil Stoch ma drugie złoto! Tak, tak wiem, że nie macie telewizorów ;) 