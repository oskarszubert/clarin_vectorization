Witam, witam w ten grudniowy wieczór! Za oknem szaleje 'Ksawery' a ja zapraszam do poczytania... Na wczorajszy dzień wszyscy czekaliśmy bardzo długo... A on się tak szybko skończył. Jednak minął bardzo przyjemnie- pod znakiem cudownych prezentów. My już z samego rana zostałyśmy miło zaskoczone, bo czekały na nas świetne prezenty! Martynka idąc do przedszkola nie mogła się rozstać ze swoja nową sukienką księżniczki. Na a ja z moją nową krówkową, jednoczęściową piżamką :) Po szkole kolejny prezent znalazłyśmy u prababci i pradziadzia. Martynka dostała łóżeczko i ubranka dla lalki. Była po prostu przeszczęśliwa! Zresztą ja też, bo dostałam świetną bluzę. Wieczorem do domu przyjechał do nas jeszcze dziadziu z babcią, który nieśli prezenty. Milionek w końcu dostał tą swoją wymarzoną lalkę- syrenkę Lalaloopsy. A ja znalazłam w paczce statyw! Nie spodziewałam się kompletnie, ale prezent trawiony w dziesiątkę! Może teraz będzie więcej moich zdjęć na blogu? Kto wie :) Oczywiście została nam też cała masa słodyczy, które będziemy powoli konsumować przez następny miesiąc. Do świąt zostało jeszcze z dwa tygodnie a ja już je czuję! Słucham świątecznych piosenek i siedzę pośród światełek delektując się czekoladką. Już nie mogę się doczekać ubierania choinki i Bożego narodzenia. Kocham te święta! Więc ja się już z wami żegnam i życzę miłego wieczorku!          Co dostaliście na Mikołajki? 