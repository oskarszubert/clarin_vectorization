Postanowiłam dziś zdradzić zagadkę z poprzedniego posta. W paczce dostałam dwie nowe gry na PS3, które są kompatybilne z Wonderbook'iem. Co to jest Wonderbook? Już tłumaczę... Magicznej księgi, która ożywa na naszych oczach. Może dziwnie to brzmi, ale naprawdę tak jest! Patrząc na ekran wydaje nam się jakby właśnie z tej zwyczajnej, niebieskiej książki wychodziły dinozaury, potwory, lub wróżki. Do jednej książki pasują wszystkie gry. Należy po prostu usiąść na podłodze, ustawić kamerę i położyć przed sobą tą książkę. Nic prostszego! Pierwszy raz z tą magiczną książką miałyśmy do czynienia jeszcze za czasów legendarnej interii. Wtedy dostałyśmy pierwszą grę- był to Detektyw Diggs. Martynka wtedy była jeszcze troszkę za mała, więc tylko próbowała z naszą pomocą, teraz radzi sobie świetnie sama! Zainteresowało ją to bardzo i ciągle dopomina się, żeby w coś zagrać i już planuję w co zagra dziś i jutro ;)   Pierwsza gra, która spodobała się Milionkowi to 'Księga Eliksirów'. Przygody osadzone są w magicznym świcie Harrego Pottera, więc myślę, że przypadłaby do gusty każdemu miłośnikowi książki. Oprowadza nas głos samego Zygmunta Budge'a- mistrza eliksirowarów. Narracja jest bardzo ciekawa, czasem pojawiają się jakieś żarty, humorystyczne wskazówki.  Ja z Milionkiem miałyśmy za zadanie wykonywać przeróżne polecenia, pokonywać przeszkody oraz tworzyć przeróżne eliksiry. Martyce najbardziej podobało się siekanie składników i wrzucanie do kotła różdżka. Oficjalnie zostałyśmy przyjęte do Hogwartu i jesteśmy członkami Gryffindoru ;).  Na swoim koncie mamy już roztwór upiększający i powodujący kurczenie. Przy tworzeniu tych specjałów za pomocą pilota i książki jest masa śmiechu i zabawy, szczególnie wtedy kiedy coś nie do końca wychodzi!                   Druga gra nosi tytuł 'Wędrówki z Dinozaurami' i jest na podstawie bajki. Wystarczy włożyć płytę i można się cofnąć w czasie o miliony lat. Przeniosłyśmy się w erę dinozaurów i skrzypów wielkości drzew. Ta gra zapewnia nie tylko cudowną zabawę, ale można się też wiele nauczyć. Poznałyśmy tam dwa przyjazne dinozaury- Patch'iego oraz Jade. Na każdej stronie znajdujemy masę ciekawostek i quizy. Sympatyczny głos komentuje każdą czynność i zaznajamia nas ze zwyczajami tych stworzeń. Gra ma kilka poziomów, a każdy dzieli się na części poprzez przewracanie stron książki. Zaczęłyśmy od odkopywania szkieletu za pomocą Mova, który zamienia się w młotek i pędzel. Jednak do wykonania zadań nie wystarczy tylko ruch pilotem, czasem trzeba też obrócić, przechylić Wonderbook'a bądź coś krzyknąć, albo powiedzieć. Naprawdę świetna zabawa, a czas szybko ucieka. Myślę, że jeszcze nie odkryłyśmy wszystkiego, bo ta gra tak samo jak poprzednia ma jeszcze mnóstwo zagadek do rozwiązania :) A kiedy na chwilę wyszłyśmy z pokoju tata przejął stery, też postanowił spróbować:     A teraz wieczorem mama z tatą grają w Dance Star Party z pulsometrem na ręce. Ojjj współczuję sąsiadce na dole :).   Ja- t-shirt- Zara/ spodnie- H M/ buty- H M/ bransoletka- Apart  Milionek- t-shirt- H M/ spodnie- Reserved/ buty- Zara 