Zaproszenia zrobiłam, rozdałam... No to musiała być oczywiście impreza. Jakoś trzeba świętować te 13-ste urodziny, które będą dokładnie w środę. Martynka ze mną witała gości. A ludzi było dość sporo- bo aż trzynaście. Na początek tort, taki jak sobie życzyłam. Beza, bita śmietana i truskawki- coś wspaniałego! Trwające wieczność 'Stooo laaaat' też było. Bez odśpiewania urodzin nie ma! Na stole tradycyjnie były chipsy, frytki, żelki, paluszki, czekoladki i tak dalej... Impreza zaczęła się jakoś 'powoli; rozkręcać. Dużo graliśmy na PS3 i tańczyliśmy. Po jakimś czasie to było już totalne szaleństwo i czas bardzo szybko zleciał.                   Na koniec kiedy zostało kilka osób urządziliśmy sobie taką śmieszną grę. Polegała na ubraniu się w czapkę, szalik, rękawiczki, rzucaniu kostką i jedzeniu czekolady sztućcami. Może ktoś kojarzy? ;) A no i jeszcze tłukliśmy się po sobie robiąc tzw. 'kanapkę'. Szczerze? Jeszcze nigdy nie miałam tak zgniecionej głowy! Cóż więcej mówić? Urodziny były jak najbardziej udane!  Miałam świetnych gości i świetne życzenia! 