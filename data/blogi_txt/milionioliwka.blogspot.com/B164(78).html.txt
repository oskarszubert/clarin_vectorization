To będzie już ostatnia część opowiadania o naszych wakacjach... Przeczytajcie o wycieczce do Izraela.  W piątek wieczorem, o 20.30 wyjechaliśmy busem z hotelu (do tego jest jeszcze inna, pokręcona historia, którą zachowam w tajemnicy :D). Dojechaliśmy do granicy, gdzie musieliśmy się obudzić na dwie godzinki. Tam kontrola paszportowa wyglądała zupełnie inaczej. Co krok stali młodzi panowie z karabinami, czy latarkami. W końcu przeszliśmy kontrolę paszportową i te wszystkie sprawy. Mogliśmy w końcu udać się do busa i spać do godzinki 5 rano :D Raniutko mieliśmy przystanek, podziwialiśmy panoramę Jerozolimy: jak widać byłam tutaj jeszcze lekko zaspana :)    Dalej podjechaliśmy do ogrodu oliwnego...        W końcu pojechaliśmy w miejsce, które chciałam zobaczyć od dawna. Najpierw wiadomo- staliśmy w ogromnej kolejce. Potem przechodziliśmy przez bramki, ab w końcu być pod tą ścianą płaczu. Tata musiał wejść bez nas, osobno. Kobiety wchodzą gdzie-indziej, mężczyźni gdzie indziej. Ale udało nam się trochę podpatrzeć na modlących się, współczesnych żydów. Zdjęcia też nam się udało zrobić :) Przy ścianie wszyscy piszą karteczki z prośbami i wtykają je w jakąś szparkę. My również znalazłyśmy kawałek karteczki i długopis.              Następnie udaliśmy się pod III stację drogi krzyżowej...        Tutaj mijamy VI stację- Weronika ociera twarz panu Jezusowi.        I stacja VII...        Mi się wydawało, że idąc drogą krzyżową będziemy wlec się pod jakąś górą i smażyć na słońcu. Jednak to tak nie wyglądało, wszystko zwiedzaliśmy idąc uliczkami, gdzie zawsze znalazło się trochu cienia.  W końcu dotarliśmy na górę. Tam zmęczone przysiadłyśmy na chwilkę...          ...musieliśmy poczekać pod dzikim pieprzowcem:          Aż w końcu weszliśmy do Bazyliki Grobu Pańskiego. Przy wejściu do świątyni widzieliśmy wielką mozaikę przedstawiającą kilka scen z Biblii:          Poszliśmy zobaczyć miejsce gdzie kiedyś stał krzyż:          Do Grobu Pańskiego staliśmy w przeogromnej kolejce ponad godzinę... Mi było strasznie duszno, ale jakoś dotrwałam i weszłam do groty. W środku jest oznaczone miejsce gdzie kiedyś rzeczywiście był grób, jest tam podobno autentyczny kamień... Jednak nie dało się zrobić zdjęcia, za mało miejsca.      Zdjęcie z kaplicy. Pojechaliśmy na obiad... ale o tym nie będę się jakoś szczególnie rozpisywała.  Kolejnym punktem naszej wycieczki był Kościół Bożego Narodzenia w Betlejem.         Już myśleliśmy, że będzie powtórka z rozrywki- dłuższe stanie w kolejce niż zwiedzanie, jednak tam dzieci mogą wchodzić bocznym przejściem. W czasie kiedy grupa czekała na swoją kolej my z mamą, koleżankami i przewodnikiem wszystko podziwiałyśmy.   Miejsce gdzie kiedyś stał żłóbek było oznaczone wmurowaną gwiazdą. Tam poświęciliśmy wszystkie wcześniej kupione różańce (prezenty dla rodziny).            Pan przewodnik pokazał Milionkowi "schody do nieba" :)        Poza tym nasza blondyneczka stała się tam lokalna atrakcją. Wiele japońskich turystek podchodziło i pytało się czy może sobie zrobić z nią zdjęcie :D    A ostatnią atrakcją na koniec wycieczki była kąpiel w Morzu Martwym. Martynka próbowała do niego wejść, lecz nie dała rady, ponieważ woda jest tak niesamowicie słona, że wszystką ją piekło.   Nie sposób było tam zanurzyć nawet głowy- woda sama nas wypychała. Poza tym i tak nikt by nie wytrzymał tak potwornego szczypania w oczy.        Po takim męczącym dniu wsiedliśmy w autokar i wracaliśmy do Egiptu. Tak samo musieliśmy się obudzić w nocy, aby przejść przez granicę. W rezultacie do hotelu wróciliśmy ok. godzinki 1.00 w nocy.    To była już ostatnia część wrażeń z Egiptu. Mam jeszcze wiele filmików, ale niestety nie wiem dlaczego w żadnym programie nie chcą się one odtworzyć. Spróbuję zanieść je jeszcze do informatyka, on oceni co da się zrobić. Jest jeszcze nadzieja, że zmontuję dla was filmiki :) 