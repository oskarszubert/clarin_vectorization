Dzisiaj mam dla was notkę o dosyć nietypowym jedzeniu... Wiem, że ostatnio była o podobnej tematyce, ale cóż, tak się jakoś złożyło :) Wiec mama będąc na spożywczych zakupach natknęła się na dosyć niespotykany owoc i kupiła go chyba głównie z myślą o mnie, bo jak mogliście niedawno przeczytać słynę z jedzenia dość dziwnych rzeczy. Dała mi takie plastikowe opakowanie z napisem "Uwaga, owoc może zawierać kolce". Hm, żebyście tylko zobaczyli moją reakcję. Dostałam figę indyjską, czyli kwiat kaktusa. Po chwili przekonałam się, że napis na opakowaniu nie znalazł się przez przypadek. Całe ręce miałam w małych kolcach. Ale to by chyba był jeden jedyny minus tego owocka :) Pod dosyć twardą i kującą skórką kryje się miąsz o naprawdę ładnym intensywnym kolorze. Miąsz o takim nieokreślonym smaku- słodki, troszkę mdły, ale soczysty. Sama nie wiem. Ja potraktowałam go sitkiem (za dużo było w środku pestek) i nie wiadomo jak mus z kaktusa po chwili znikł, haha :D 