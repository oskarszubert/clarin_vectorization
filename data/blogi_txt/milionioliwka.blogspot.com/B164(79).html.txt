Od kilku dni jestem w Krakowie u Ani. Ona chodzi rano do pracy a ja na kurs fotografii. Trwa on 6 godzin, czyli dosyć długo. Ale przynajmniej na wszystko starcza nam czasu :D  Wczoraj były pierwsze zajęcia. Chodzi tam ze mną pięć innych dziewczyn, a prawie wszystkie są ode mnie starsze (prawie, bo jedna jest w moim wieku).   Uczymy się robić zdjęcia na trybie manualnym. Dowiedziałam się co to jest przysłona, ISO, czas naświetlania... Wszystko od początku.   Oto jedno z moich ulubionych zdjęć zrobionych wczoraj:          Dzisiaj skupiliśmy się na fotografowaniu ludzi. Na początku zajęć przeglądaliśmy portrety wykonane przez znanych fotografów. Potem każda z nas musiała usiąść na stołku i przez chwilę pozować. To były takie próby. Kolejnym zadaniem było wystylizować modelkę (którą była nasza koleżanka) do sesji "uciekająca panna młoda". Musiałyśmy wymyślić również scenerię i w rezultacie wylądowałyśmy z naszymi wszystkimi manatkami w plenerze. W niektórych momentach było dość zabawnie, kiedy przechodnie nie mogli odkleić od nas wzroku :)  A tutaj efekty tej wyprawy:              Tak już się rozkręciłyśmy, że pan Maciek wymyślił nam jeszcze jeden temat do sesji w plenerze. Wystylizowałyśmy koleżankę na dziewczynkę z zapałkami.            Staraliśmy się też odtworzyć na zdjęciu obraz "Kobieta z perłą". Jak mi wyszło? Co myślicie?        No i na koniec trochę zabawy ze statywem i latarką. Chcielibyście w następnej notce przeczytać czego nauczyłam się na następnych zajęciach? Chcielibyście zobaczyć moje postępy? ;) 