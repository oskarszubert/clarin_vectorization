Dzisiaj przychodzę do was, żeby trochę poopowiadać i wylać z siebie te wszystkie pozytywne emocje. Zacznę od tego, że w poniedziałek byłyśmy na zawodach rejonowych... grałyśmy w piłkę nożną rzecz jasna. Pierwszy mecz, pierwsza sekunda, bramka z połowy, już 1:0 dla nas... To był chyba najlepszy moment z całego dnia :) Wyniki meczów były 5:0, 2:0 itp...Wyszło na to, że nasz bramkarz przepuścił tylko jedną bramkę pod czas całych zawodów. No i nie będę jeszcze zbędnie owijać w bawełnę- wygrałyśmy! Jutro jedziemy dalej, na zawody wojewódzkie, które są naprawdę bardzo ważne. No jeżeli nam się uda zakwalifikujemy się do finału. Także wiecie, trzymać mocno za nas kciuki!!! Drugą dosyć ciekawą rzeczą o której jest warto coś napisać to wycieczka (taka szkolna) do Sandomierza. Spod szkoły wyjechaliśmy o 6.00 rano i wiadomo, ze najlepsze są właśnie te chwile spędzone w autokarze. Wspólnie śpiewanie hitów discopolo, gra w pytanie, czy wyzwanie, opowiadanie żartów... Oprócz tego zwiedziliśmy miasto (wiadomo), dom Długosza, kościół... Ale najlepsza była zbrojownia, która nas poprostu rozbroiła :D Mieliśmy przewodnika, który troszkę przypominał mi dzwonnika z Notre Dame (bez urazy proszę pana)...  ale za to super opowiadał, poprowadził fenomenalnie zajęcia! No i był czas wolny na te straszne pamiątki... Mój kolega (w tym miejscy chcę go naprawdę bardzo, bardzo mocno pozdrowić) kupił sobie taką zabawkę do gniecenia. Po pewnym czasie ona mu się rozwaliła, a że nie miał co zrobić z proszkiem, który był w środku strzepał go na mnie. Taki proszek wpadł mi do oka i tak nie bolało, że wieczorem nie mogłam już na nie patrzeć. Mama pojechała ze mną na pogotowie i okazało się, że przez ten cudowny proszek mam zapalenie spojówek... No ale będę żyła, bo już jest lepiej :D 