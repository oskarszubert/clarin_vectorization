Dziś- 12 styczeń. Dwudziesty drugi finał Wielkiej Orkiestry Świątecznej Pomocy. W moim mieście wszędzie na ulicy można zauważyć kwestujących młodych ludzi. Stoją z puszkami i przechodnie wrzucają do nich pieniądze. Jedni dają drobne, drudzy grubsze banknoty. Każdy dostaje papierowe czerwone serduszka i dumnie nosi je na czapce, torebce lub kurtce. Czerwone serduszka widać wszędzie i ożywiają szarą i mokrą ulicę. W końcu dzisiaj właśnie zima dała się we znaki i zaczął padać śnieg... Szkoda, że dopiero teraz.  Każdy z Was pewnie kojarzy pana w czerwonych spodniach. Tak, to Jurek Owsiak! Właśnie dzięki niemu tak akcja odbywa się już po raz 22 i po raz kolejny możemy pomagać! O WOŚP głośno jest wszędzie- w mediach, w prasie i w internecie. A dzisiaj w wiadomościach pokazali cudownego 10-letniego chorego chłopca- Łukasza Berezaka, który korzysta ze sprzętu właśnie dzięki akcji i postanowił kwestować, aby się odwdzięczyć. Ob najlepiej wie jakie to ważne. W krótkim wywiadzie powiedział takie słowa: - Twierdzę, że dla mnie już nie ma ratunku i chciałbym pomagać tym innym dla których jeszcze jest nadzieja. Mi zakręciła się łezka w oku :'( Naprawdę chłopak ma cudowny charakter. Nie wiem na co jest chory, ale trzymam za niego kciuki, aby po prostu było lepiej!       My też włączyliśmy się do akcji. To niesamowite mieć świadomość, że wśród tych uzbieranych kilkudziesięciu milionów jest parę złotych, które właśnie Ty wrzuciłeś do puszki! I dzięki Tobie zostanie zakupiony sprzęt do szpitali. I właśnie to dzięki Tobie zostanie uratowane czyjeś życie! Byliśmy też chwilę na hali gdzie była organizowane zabawy dla dzieci, licytacje, koncerty. Niestety dzisiaj było akurat dość chłodno, ale Milionek w środku potańczył i pobawił się razem z innymi.     Mam nadzieję, że Wy też dzisiaj wsparliście akcję i wrzuciliście jakieś drobne do puszki! A jeśli nie zdążyliście to możecie to zrobić przez internet! Razem wspierajmy WOŚP i pomagajmy innym! 'Razem wielką mamy moc'! .  ~Kiedy pomagamy innym to pomagamy też sobie, ponieważ wszelkie dobro, które dajemy zatacza koło i wraca do nas~ 