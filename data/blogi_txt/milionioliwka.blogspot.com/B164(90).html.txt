Rok 2013     Co dobrego spotkało mnie w 2013 roku?  Hm... Bardzo dużo rzeczy! Na początku roku byłam na fajnym obozie narciarskim. Pod koniec 5-tej klasy uzyskałam bardzo dobrą średnią. Często spotykałam się z moją przyjaciółką. Lepiej poznałam niektórych ludzi ze szkoły i czasem gdzieś wszyscy razem wypadaliśmy. Zapoznałam się z kilkoma blogerkami. Oczywiście najwspanialej wspominam wakacje! Spędziłam 2 tygodnie w Egipcie. Pojechałam na obóz dwujęzykowy. Poznałam masę cudownych ludzi! Byłam na kursie fotografii, a teraz chodzę na kółko i cały czas uczę się doskonalę swoje umiejętności. Nauczyłam się też troszkę jeździć na snowboardzie.     Co zmieniło się w Tobie przez ten rok?  Bardzo dużo! Głównie zmienił się mój styl pisania, raczej na lepsze. Czasem przeglądając zdjęcia widzę, że zmieniłam się trochę z wyglądu. Urosłam te kilka centymetrów i wyglądam doroślej... jeśli można tak powiedzieć ;) A z charakteru poza tym, że jestem o rok starsza i nieco bardziej dojrzała to nadal jestem tą samą Oliwką!    Największy sukces jeśli chodzi o bloga?  Myślę, że moim największym sukcesem było zgłoszenie się do konkursu na blog roku. Zebrałam wtedy 182 głosy i byłam trzecia w rankingu. Nie sądziłam wtedy, że uda mi się tyle osiągnąć. Odezwało się do mnie kilka firm z prośbą o podjęcie współpracy. W tym roku zmieniłam też domenę, bo w wakacje przeniosłam się z interii właśnie tutaj. Nie żałuję tej decyzji. Na blogspocie jest więcej możliwości, jest ładniejszy wizualnie no i przede wszystkim mogę się rozwijać. Kiedy zaczęłam tu pisać przybyło mi też wyświetleń, komentarzy i czytelników. Do obserwatorów dołączyło ponad 200 osób a na fanpage lubi mnie 129 osób co też uważam za sukces! A to wszystko między innymi dzięki Tobie- Dziękuję! Szczęśliwego nowego roku! Mam nadzieję, że w Sylwestra bawiliście się dobrze! O naszym świętowaniu nowego roku na Słowacji w kolejnej notce! 