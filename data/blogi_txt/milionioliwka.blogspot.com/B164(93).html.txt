No więc tak... Jestem chora. Kicham, kaszlę, ale to z mojej własnej głupoty. Chwalić się nie będę ;). Cóż czasem miło jest sobie pochorować, dzień czy dwa zostać w domu, tylko teraz jest to już trochę męczące. Cała masa lekarstw- tabletki, syrop... Poza tym za miesiąc mam najważniejszy egzamin, a narobiłam sobie zaległości i będę musiała to wszystko szybko nadrobić.  Teraz czasu mam w nadmiarze. Na pamięć już znam godziny emisji 'Ukrytej Prawy', 'Szpitala', 'W11' i tego typu seriali. Taak, naprawdę nie wiem już co robić. Na obiad postanowiłam ugotować sobie dziś makaron. Uwielbiam wszelkiego rodzaju włoskie dania, a makarony pobijają wszystko! W dodatku robi się je bardzo prosto i szybko. Idealne rozwiązanie. Składniki; * dowolny, ulubiony makaron, * cebula, * przecier pomidorowy (ja wykorzystałam taki domowy, robiony przez moją babcię), * pomidor (ja akurat miałam pomidorki koktajlowe, moje ulubione), * przyprawy, czyli pieprz i sól.  Wystarczy cebulkę podsmażyć na maśle, dolać przecier, przyprawić i wymierać.  Do tego dodać jeszcze pokrojonego pomidora. Sos jest gotowy, pozostało tylko zapoznać go z makaronem, najlepiej al dente, mój ulubiony! Smacznie?- smacznie!        No i ostatnio przyszła do mnie paczka. Zawartość okazała się świetnym rozwiązaniem na takie właśnie dni, które muszę spędzić w domu. Jak myślicie, co to jest? :) 