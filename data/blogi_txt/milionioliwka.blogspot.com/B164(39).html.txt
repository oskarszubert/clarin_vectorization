Tak więc święta coraz bliżej! Ja już przeżywam je od ponad miesiąca i nie mogę się doczekać. Zostało jeszcze tylko kilka dni.W piątek miałam wigilię w szkole... I to była ostatnia wigilia z moją klasą. Uświadomiłam sobie jak bardzo będę tęsknić za tymi ludźmi :c  Ale odbiegłam trochę od tematu, przecież to nie jest miejsce na rozczulanie się.  Dla mnie święta to najpiękniejszy czas roku! A najbardziej lubię wigilię, dzielenie się z rodziną opłatkiem i składanie sobie życzeń. Wszystko wtedy smakuje jakoś inaczej- lepiej. Pierogi z kapustą, razowe, ze śliwkami, karp, kluski z makiem... Nawet ziemniaki są wtedy lepsze! Uwielbiam zapach żywej choinki, która stoi w moim domku już od tygodnia. Wszyscy razem ją ubieraliśmy. Cóż, nie będę zbędnie pisać- po prostu zobaczcie!           Nie byłoby też świąt bez śpiewania kolęd i świątecznych piosenek! Bardzo lubię "Cicha Noc", "Przybieżeli do Betlejem", "Anioł Pasterzom mówił". Z piosenek to "Mistletoe"... No i nie mogłabym pominąć Wham!- "Last Christmas"! Jak byłam mała to zawsze płakałam gdy słuchałam "Jezus Malusieńki", tak bardzo się wzruszałam.   No a najważniejsze chciałabym powiedzieć na koniec (bo pewnie przed Wigilią nic nie zdążę napisać) :      Życzę  Ci spełnienia wszystkich marzeń, przychylności wszechświata, siły w ramionach i czystego ognia w sercu, co zapali wszystko wokół Ciebie szczęściem i radością. Niech wszystko czego się dotkniesz, stanie się pomocne w spełnieniu marzeń, a każda najdrobniejszą nawet czynność przybliża Ciebie do bycia najszczęśliwszą i najbardziej uśmiechniętą osobą spośród wszystkich ludzi. Wesołych Świąt!!! 