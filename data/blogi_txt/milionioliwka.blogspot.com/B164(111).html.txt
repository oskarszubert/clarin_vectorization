Trzeba troszkę nadrobić i napisać o tym co się działo tydzień temu, bo przecież nie mogę zostawić was tak bez żadnej informacji . To nie byłoby w moim stylu! No więc w zeszły weekend odwiedziliśmy Kraków, znowu.  W niedzielę przed południem spacerowaliśmy nad Wisłą. Karmiliśmy łabędzie, kaczki i jeszcze gawrony, które również miały ochotę na trochę chleba. Przy okazji Martynka trochę przezwyciężyła swój lęk do drobiu, bo odkąd odwiedziła warszawskie łazienki panicznie boi się drobiu. Wszystko prze kaczorka, który ją prześladował… Z resztą, nieważne.                   W końcu doszliśmy na rynek gdzie nic się nie zmieniło. gołębie zawsze na nas tam czekają i patrzą czy przypadkiem nie mamy żadnych okruszków. Cóż, musieliśmy zainwestować w bochenek paczkowanego chleba! Zawróciliśmy, ruszyliśmy w stronę Kazimierza i Marynkę urzekły koniki, wypchane co prawda, ale zawsze coś ;) Wynajęliśmy na kilka minut takie dzikie zwierzę na kółkach… I wyszło na to, że starsza siostra ośmieszyła się publicznie, aby zademonstrować jak na takim urządzeniu trzeba się poruszać. Powiem szczerze, że to wcale nie było takie proste, lecz po czasie Martynka jakoś sobie zaczęła radzić!         Nie wieżę, że to dodaję :D Godziny były już typowo obiadowe, a my błądziliśmy w poszukiwaniu restauracji  gdzie można było by coś zjeść. Godzinne chodzenie wcale nie okazało się najgorsze, bo lepiej trafić nie mogliśmy! Dostaliśmy ulotkę i od razu popędziliśmy w stronę lokalu, gdzie były organizowane zabawy dla dzieci. Martynka na pewno się nie nudziła i przy okazji zjadła pyszną rybkę, a ja wyśmienitego burgera.     Nie będę zgrywać super wytrzymałej i przyznam, że nogi mnie trochę bolały. Ale mino to była świetnie, uwielbiam krakowski rynek, Kazimierz… Po prostu kocham to miasto! 