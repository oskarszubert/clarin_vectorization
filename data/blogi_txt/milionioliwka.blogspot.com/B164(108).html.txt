Dzisiaj u mnie w mieście na rynku było organizowane święto dyni, choć do dnia, który najbardziej na się z nią kojarzy (czyt. halloween) zostało jeszcze troszkę czasu ;) Pierwsza edycja, więc nas nie mogło zabraknąć! Poszliśmy zobaczyć, czy dziej się coś ciekawego... I bardzo dobrze, że poszliśmy, bo była bardzo ciekawie. Na początku powitała nas taka ludowa muzyczka na żywo. Akurat dzieci ze szkoły muzycznej (w tym też kilka moich koleżanek) śpiewały na scenie. No i w oczy od razu rzucił nam się duży, granatowy namiot. W środku były wszystkie dynie z konkursu na największą, najmniejszą i najciekawszą ;) Poza tym w namiocie też były przeróżne przysmaki, np. ciasto, kanapki, zupka i kisiel, oczywiście z dyni :3           Na szczęście były też jakieś atrakcje dla dzieci i Milionkowi się nie nudziło. Załapała się na fajną fryzurkę (z dodatkowym jakimś zielonym "efektem" na włoskach)  malowanie dzióbka i zjeżdżanie na dmuchance. Jednym słowem to co tygryski lubią najbardziej :) Przy okazji pospacerowaliśmy po rynku, przeglądnęłam wszystkie straganiki i zjadłam sobie oscypka z żurawiną na ciepło. Zostaliśmy też chwileczkę na występach... a potem pojechaliśmy do domku.        A w domku oglądnęłam sobie film "Ósmoklasiści nie płaczą" i wcale nie żałuję. Jest to rodzaj dramatu i jeden z filmów na którym się wzruszyłam i płakałam dobre 5 minut. Na pewno dodaję do "ulubionych" i polecam każdemu. Oglądnijcie w wolnej chwili. 