(Tytuł notki pochodzi od określenia jakiego użyła Sara komentując notkę poprzednią).    Mam już serdecznie dość. Od trzech i pół dnia jakikolwiek kontakt z wiadomościami z polski zakażony jest nadmierną ilością informacji o wizycie B16. Mam serdecznie dość bycia skazanym na terroryzm mediów, które ponownie próbują robić szum z tak w sumie błahej okazji. O ile JP2 był w jakimś sensie również i moim papieżem (osobiście jednak uważam, że żałoba po nim była zbyt teatralna i przydługa), o tyle B16 nie jest nim w ogóle. Mam nadzieję, że powstanie kiedyś w Polsce jakiś koncern medialny, który w swoich informacjach będzie pomijał te wszystkie religijne brednie. P.S. Swoją drogą, ciekawe, że posłowi Kurskiemu (zwanemu również ‘politycznym bulterierem’) nie przeszkadza, że obecny papież był osobiście w hitlerjugend (czy jak to się tam pisze), do którego wcale tak łatwo nie było się dostać, a przeszkadzał mu Tusk, którego dziadek był w Wermahcie, do którego wcielano Kaszubów przymusowo (swoją drogą Tusk wtedy też źle zareagował – moim zdaniem powienien przypomnieć, że Kaszubów i Ślązaków wcielano do Wermahtu przymusowo, a poza tym nie odpowiada za czyny swojego dziadka z tej prostej przyczyny, że Donalda jeszcze wtedy na świecie nie było)…  P.S.2. Jeśli notka powyżej obraża czyjeś uczucia religijne, to trudno - mam to w poważaniu. 