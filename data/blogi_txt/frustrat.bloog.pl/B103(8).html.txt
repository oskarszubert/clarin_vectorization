W myśl ordynacji wymyślonej przez PiSuarów wszystko zdarzyć się może. Moim zdaniem opozycja się nie postarała tym razem, zresztą oni ostatnio w ogóle się wydają niezbyt starać o cokolwiek. Pocieszam się myślą, że jakiekolwiek majstrowanie przy ordynacji wyborczej zawsze kończyło się źle dla „majstrantów” (oby tym razem nic się nie zmieniło).    W każdym razie, zanim wybierzecie na kogo chcecie oddać swój głos, chciałbym wam przedstawić moje spojrzenie na to jak widzę obecne w sejmie partie polityczne. W kolejności przypadkowej:    PiS: zło wcielone, partia dwóch kaczorów zwanych czasem kartoflami. Zrzesza całą masę oryginałów maści przeróżnej. Ulubione zajęcie jej członków: zdobywać jak najwięcej władzy w imię IV RP, Kaczystanem zwanej. Cechy charakterystyczne: niedotrzymywanie obietnic wyborczych, kłamanie w żywe oczy, odchyły faszystowskie, nie liczenie się z nikim i niczym poza o. Rydzykiem. Program deklarowany: narodowo-katolicki, program realizowany: narodowo-katolicko-komunistyczny, słowem lewica o katolickich poglądach, z odwałami populistycznymi.    PO: niegdyś nadzieja tego kraju, obecnie leniwe łamagi od siedmiu boleści. Cechy charakterystyczne: wszyscy wysoko postawieni faceci są łysiejący, spokojne, wręcz niemrawe podejście do konkurencji. Program deklarowany: liberalny, program realizowany: socliberalny (socjalizm liberalny), słowem niezbyt agresywna lewica, tudzież centrolewica.    LPR: zgraja faszystów pozdrawiających się po rzymsku, ich szefem jest koń. Cechy charakterystyczne: uwielbiają ludzi miernych, ale wiernych, nie kocha ich już nawet o. Rydzyk, który pomógł im zaistnieć, kłócą się ze wszystkimi o byle gówno, nie znają historii najnowszej ani jej konsekwencji, wychodzą z założenia, że ważne żeby się mówiło o nich, a czy dobrze, czy źle to już bez różnicy. Program deklarowany: narodowo-katolicki, program realizowany: populistyczno-faszystowsko-komunistyczny (tudzież narodowo- katolicko-komunistyczny do kwadratu).    Samoobrona: banda rolników granatami od pługa oderwanych, ich szef lubi solarium i manicure, choć skubaniec jest jedynym politykiem w sejmie, który się rozwija (i to bynajmniej nie jak papier do celów wiadomych). Cechy charakterystyczne: gdyby zabroniono osobom z wyrokami, lub osobom podejrzanym o jakieś przestępstwa zasiadać w sejmie ta partia straciłaby większość swoich reprezentantów. Program deklarowany: w zależności od widzimisię imć Leppera (ostatnio był chyba narodowo-socjalistyczny), program realizowany: populistyczno-narodowo-komunistyczny (chyba są najbliżej programu deklarowanego).    SLD: (gdyby PiS miało tak złą prasę jak SLD w czasie swojej kadencji mieliby już pewnie tylko ze 3-4% poparcia) partia która stała się ofiarą własnego sukcesu, wyprowadzili kraj na prostą i dali wszystko spieprzyć PiSuarom, poza tym zbytnio upajali się władzą kiedy ją mieli. Obecnie sieroty patentowane, opozycja z drugiej ligi. Cechy charakterystyczne: baronowie, i najprzystojniejszy (podobno) ze wszystkich polityków, który wypieprzył połowę starej kadry, niewiadomo tylko jeszcze czy dobrze zrobił czy źle. Program deklarowany: socjalistyczny (lewicowy), program realizowany: liberalny z lekkim cieniem lewicowania (ale naprawdę leciutkim). PSL: wydali z siebie kiedyś premiera, który nawet o zgrozo pomimo to utrzymał się na stanowisku szefa swojej partii. Ideologicznie chyba najstarsza ze wszystkich partii (zdaje się, że istniała już w czasach II RP, a nie jestem pewien czy przez przypadek nie stanowiła części PZPR), obecnie największe sieroty wśród opozycji, które podobno nawet mają jakieś sukcesy, ale nie potrafią ich przekuć na propagandę. Cechy charakterystyczne: bardzo lubiani w środowiskach lokalnych, oczywiście na wsiach. Program deklarowany: ludowo-socjalistyczny, program realizowany: chuj wie, bo nic o nich nie słychać ostatnio, ale zdaje się, że najaktywniejsi są na szczeblu lokalnym. Jak znam życie, to pewnie realizowany przez nich program nie jest do końca program deklarowanym.    Jak widzicie wg mnie sejm należałoby rozwiązać, bo co jedni to gorsi od drugich. Poza sejmem też nie widzę jakoś ugrupowania, które zdobyłoby moją sympatię. Tak więc ludkowie moim mili – głosujcie na komitety lokalne, bo będziecie mieli większy wpływ na tych ludzi, niż te sieroty sterowane radiem, lub sentymentem.  P.S. Nie ważcie mi się nie głosować, jedyne co was zwalnia to brak czynnych praw wyborczych, lub śmierć. 