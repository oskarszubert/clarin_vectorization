J. Tuwim Absztyfikanci grubej Berty  I katowickie węglokopy  I bratysławskie naftowierty  I lodzermensche bycze chłopy  Rębajły franty zabijaki  Z bandą wykwintnych pind na kupę  Warszawskie bubki żygolaki  Ech całujcie mnie wszyscy w dupę      Socjały nudne i ponure  Pedeki neokatoliki  Podskakiwacze pod kulturę Czciciele radia i fizyki  Uczone małpy ścisłowiedzy  Co oglądacie świat przez lupę  I wszystko wiecie co jak kiedy  Ech całujcie mnie wszyscy w dupę      I ty fortuny skurwysynu Gówniarzu uperfumowany  Co splendor oraz spleen Londynu  Nosisz na mordzie zakazanej  I ty co mieszkasz dziś w pałacu  A srać chodziłeś za chałupę  Ty wypasiony na ikacu  Ech całujcie mnie wszyscy w dupę      I wy aryjskie rzeczoznawcy  Wypierdy germańskiego ducha  (Gdy swoją krew i waszą sprawdzę  Wierzcie mi jedna będzie jucha)  I wszechsłowiańscy marzyciele  Ubrani w malowniczą trupę  Z byle mistycznym kpem na czele  Ech całujcie wy mnie wszyscy w dupę      I ten ów belfer szkoły żeńskiej  Co dużo chciałby lecz nie może  I ten profesor Cy wileński  (Pan wie już za co profesorze)  I ty za młodu niedorżnięta  Magiero co masz taki tupet  Że szczujesz na mnie swe szczenięta  Ech całujcie wy mnie wszyscy w dupę      I wy ględziarze i bajdury Cięgnące z nieba grubą rentę  O łapiduchy z Jasnej Góry  Z Góry Kalwarii parchy święte  I ty księżulku co kutasa  Zawiązanego masz na supeł  Żeby ci czasem nie pohasał  Ech całujcie wy mnie wszyscy w dupę      I te syjontki palestyńskie  Haluce co lejecie tkliwie  Starozakonne łzy kretyńskie  Że „szumią jodły w TelAvivie”  Karne pętaki i szturmowcy  Zuchy z Makabi czy Owupe I rekordziści i sportowcy  Ech całujcie wy mnie wszyscy w dupę I wy o których zapomniałem  Lub pominąłem was przez litość  Albo dlatego że się bałem  Albo że taka was obfitość  I ty cenzorze co za wiersz ten  Zapewne skażesz mnie na ciupę  Żem to się stał świntuchów hersztem  Ech całujcie wy mnie wszyscy w dupę     To, tam powyżej, to jeden z niewielu wierszy, które naprawdę lubię (a jest ich dosłownie kilka, w tym jeden jest mojego niezbyt skromnego autorstwa).   Czasem mam ochotę to, co Tuwim wysmarował przed laty przekazać mojej ekipie remontowej. Ot tak dla draki (może wreszcie wezmą się do roboty). Bo póki co nic się nie zmieniło – generalka jak trwała, tak trwa. Robota ledwo posunęła się naprzód, co oczywiście niezbyt mnie przychylnie nastraja. Ale wreszcie znalazłem coś, co zrobiło na „chłopcach remontowcach” (jak ich nazywam) wrażenie. Jest to kara umowna w wysokości 245 złotych dziennie za niedotrzymanie terminu (zgodnie z umową jaką podpisali przed rozpoczęciem prac, ale konkretna kwota robi lepsze wrażenie, niż enigmatyczne kilka procent), a wg moich wyliczeń spóźnią się co najmniej o 5 dni. Jak łatwo policzyć, trochę zaoszczędzę, ale mam nadzieję, że nie kosztem kompletnie sfuszerowanej roboty. W sumie, to postępami prac jestem załamany.      P.S. Tak, mnie też ciężko było uwierzyć, że ten wiersz napisał ten sam Julian Tuwim, co napisał „Murzynka Bambo”. No, ale wierszyki dla dzieci to była jedynie jego działalność uboczna. Pewnie przewraca się w grobie, gdy usiłuje się go wcisnąć w ramy wierszoklety dla dzieci. 