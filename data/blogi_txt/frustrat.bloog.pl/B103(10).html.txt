Renata Beger ostatnio zyskała sobie mój szacunek. Nie muszę mówić oczywiście z jakich powodów. Ciekawe natomiast jest tło całej tej opowieści, bo że to zemsta Leppera to widać bez dwóch zdań. Po pierwsze – przygotował jej grunt do działania, odpowiadając wymijająco na pytania dotyczące jej przyszłości w Samoobronie. Po drugie już od dawna grzmiał, że coś takiego jak podkupywanie posłów ma w parlamencie miejsce.    Dziwią mnie przeokrutnie reakcje mediów na temat tej „prowokacji” jak mówią jedni, czy „politycznej korupcji” jak mówią drudzy. Wg mediów najważniejszą korzyścią jaką miała uzyskać Renata Beger był stołek sekretarza stanu w Ministerstwie Rolnictwa. Otóż nie. Najważniejsze w tym wszystkim było umorzenie postępowań w sprawie Beger, oraz ta historia z ewentualnym spłaceniem jej weksla. Pierwsze to nielegalna protekcja, a drugie to jawne przekupstwo. Stołek natomiast to rzeczywiście tylko element tworzenia czegoś, co PiSuary usilnie chcą nazywać koalicją. Tutaj właśnie tkwi prawdziwe zło, jakie PiS wyrządza krajowi. Wydaje pieniądze na lewo i prawo kompletnie mijając się ze swoim sztandarowym hasłem – „tanie państwo” i załatwiają jedynie swoje, w mojej opinii brudne, interesy.    Największe jednak wrażenie wywarli na mnie politycy LPR, którzy zachowują się jak stado baranów bez pasterza. Romek w jakimś telewizyjnym programie próbował nieco gryźć stosując swoją zagrywkę „bo milion Polaków tak chciało” (ciągle zapomina, że 11 milionów wcale go nie chciało i tylko cudem on sam znalazł się w sejmie), ale niestety nie wiem jak to się skończyło.    Bracia Kaczyńscy robią wszystko, bym myślał, że jedyne co im w głowie to władza, a nie „naprawa państwa”. Ostatnie wystąpienia, gdzie politycy PiS wypierali się wszystkiego w żywe oczy, tylko ten pęd do władzy potwierdzają. Po trupach i nie licząc się z nikim. Próby zrzucenia wszystkiego na służby specjalne, „szarą sieć”, układ czy inne takie wywołują już tylko śmiech na sali. Dość jasno dowiedli tego dziennikarze w czasie konferencji prasowej w środę rano, gdy przy próbie oskarżenia służb specjalnych przez jednego z posłów PiS wyraźnie słychać jak się śmieją.      Niewybredne żarty, jakoby w Polsce mogło się w krótkim czasie zacząć dziać podobnie jak na Węgrzech zaczynają nabierać złowieszczego wyrazu. Z drugiej jednak strony, Polacy są zbyt leniwi, żeby ruszyć dupska i choćby zademonstrować swoją niechęć, więc demonstracji na taką skalę jak w Budapeszcie się raczej nie spodziewam.    Wszystko to, przez babę z jajami, na której jeśli jeszcze nie ciążą jakieś wyroki, to przynajmniej toczą się postępowania przeciwko niej. Dziwne, że o moralności w polityce przypomniała kobieta o tak ciekawej przeszłości i to zapewne nie bez inspiracji innego posła z wyrokami.    Ciekawe, czy w akcie zemsty PiSuary przepchną tą zmianę w prawie, żeby posłami nie mogli zostać osobnicy karani. Mam nadzieję, że im się to uda, wtedy pozbędziemy się z polityki chociaż jednej kaczki.    Na sam koniec, chciałbym przedstawić moje rozwiązanie, które postawiłoby szybko parlament na nogi. Wystarczy wprowadzić takie prawo, na podstawie którego posłem nie można być dłużej niż dwie kadencje. Do tego jednomandatowe okręgi wyborcze i czujemy się jak pączki w maśle.  P.S. O Hammondzie już od kilku dni nie ma wieści, choć ostatnie z nich były raczej pozytywne. Odpuszczę wam jednak wykład na temat dlaczego się nie zabił, choć postawiłem taką groźbę komentując poprzednią notkę.    P.S.2. Kaczory nie dopuszczą do samorozwiązania sejmu. Czuję to w moczu. 