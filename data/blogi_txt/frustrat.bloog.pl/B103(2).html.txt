IV Kacza RP ma niestety z dniem dzisiejszym całkiem realne szanse objęcia nas swymi kaczymi skrzydłami. Trzy ugrupowania, które osobiście zawsze uważałem za jedne z najgorszych, najbardziej zakłamanych i najbardziej awanturniczych zebrały się w końcu do kupra, przeprasza, miało być do kupy i zamierzają rządzić naszym nieszczęsnym krajem. Od dziś ogłaszam dzień piąty maja dniem żałoby narodowej.      Wyborcy PiSuarów, czy wreszcie przejrzeliście na oczy? Widzicie do czego wasze ukopane brzydkie kaczątka chcą doprowadzić? Za cenę realizacji swoich celów, które uważam za jawny faszyzm, sprzedali Polskę Andrzejowi i Romanowi. Andrzej jeszcze wbrew pozorom jest reformowalny, bo u niego ambicja powstrzymuje co bardziej kretyńskie pomysły i chłopak zdaje sobie świetnie sprawę z tego na co może sobie pozwolić. Ale Roman? Roman jako minister edukacji? Ja rozumiem, że dobija się kulawe konie, no ale bez przesady, najpierw trzeba sprawdzić, czy pacjenta nie da się przypadkiem uratować. Już widzę jak Romek zatwierdza jednie słuszne książki historyczne, w których szowinistycznie gloryfikuje się polską endecję. Rzygać się chce.      Wizje szkolnictwa polskiego za czasów Romka to ja w ogóle mam czarne. Już widzę te nagłówki w gazetach „Lekcje WF-u zamienione na dodatkowe godziny religii”, a także „Minister edukacji zalecił, żeby na każdej godzinie wychowawczej przynajmniej przez pół godziny słuchano Radia Maryja”, wreszcie „Minister edukacji Roman G. napisał własny podręcznik do historii, pod tytułem Historia jakiej jeszcze nie znacie, której nie zna cały świat, ale w którą macie wierzyć, czyli dlaczego należy tępić Żydów i masonów, a także dlaczego UE jest be”, „(…)na lekcjach geografii oprócz standardowego uczenia dziatwy podstaw tegoż przedmiotu omawiane od dziś mają być zalety krajobrazów wokół wszystkich sanktuariów maryjnych(…)”, albo coś takiego „(…)każdy uczeń, który przyjdzie z krzyżykiem doczepionym do plecaka dostanie piątkę, natomiast za hakenkreuz szóstkę, natomiast portret ministra edukacji gwarantuje dożywotnie zwolnienie z wszystkich lekcji wraz z oceną celującą”, względnie „(…) od dziś każda sala lekcyjna ma mieć nie tylko krzyż naturalnej wielkości, plakat reklamujący Młodzież Wszechgłupską o wymiarach co najmniej 2x3 metry (nie zasłonięty choćby listkiem), ale także tekturową podobiznę Romana Konia G.”, choć możliwy jest i taki scenariusz „(…) na lekcjach WOS dzieci uczy się szpiegować i donosić o przypadkach oglądania pornografii, nie chodzenia do kościoła, nie słuchaniu RM co najmniej przez godzinę dziennie(…)” i tak dalej. Teraz może niektórzy z was się śmieją, zobaczymy za kilka miesięcy. Jedyne co by wyszło na dobre polskiej edukacji to wywalenie z programu Mickiewicza, którego aktywiści LPRu zdaje się nie darzą sympatią (ja Mickiewicza nie darzę sympatią, tylko szczerą nienawiścią), bo chłopak najprawdopodobniej zmarł na syfilis (dla mniej oczytanych – choroba przenoszona głównie drogą płciową – tak, Adaś lubił sobie „umoczyć drąga”), a nie jak usiłują nam wmówić „poprawione” podręczniki – na zapalenie płuc. Cholera, ten kraj naprawdę schodzi na psy. Pewnie niedługo ludzie przestaną emigrować z Polski z powodów ekonomicznych, a zaczną jak za starej „dobrej” komuny uciekać z powodów politycznych.      P.S. Powyższy tekst ma charakter opinii i nie będe się upierał, że tezy w nim przedstawione mają jakiekolwiek oparcie w rzeczywistości.  P.S.2. A chciałem napisać notkę o kibolach i o tym, jakie są moim zdaniem przyczyny agresji na boiskach. 