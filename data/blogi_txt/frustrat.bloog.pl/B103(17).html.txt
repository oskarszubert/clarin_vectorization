Czasem to aż dziw człowieka bierze co to google czasem wymyślić potrafi. Pewnymi tajnymi sposobami mogę sprawdzić jakich fraz używają ludzie w różnych wyszukiwarkach kiedy wyskakuje im mój blog. Dziś moim zdumionym oczom ukazało się hasło: „konkretne obliczenia drogi hamowania pociagow” (pisownia oryginalna, dodałem tylko cudzysłowy). Po wpisaniu tego hasła w google mój blog wyskoczył... na pierwszym miejscu. Dziwne, bo choć nie umieściłem tego tutaj nigdzie, to wiem jak to policzyć (oczywiście w uproszczony sposób), czyli pora na kolejny (krótki) wykład.    Żeby policzyć drogę hamowania czegokolwiek musimy wiedzieć znać trzy wielkości: masę hamowanego obiektu (lokomotywa to około 50 ton, plus powiedzmy 10 wagonów pasażerskich po około 12 ton każdy to razem 170 ton – coś lekki mi ten pociąg wyszedł), współczynnik tarcia między obiektem a drogą (w przypadku pociągu o stalowych kołach jadącym po suchych stalowych szynach jest to od 0,09 do 0,15, ale zwykle przyjmuje się 0,1), no i prędkość początkową (załóżmy, ze to ekspres jest – czyli 180 km/h). Jak już to wszystko wiemy, to przechodzimy do obliczeń. Maksymalna siła tarcia to siła nacisku (masa razy przyspieszenie ziemskie) razy współczynnik tarcia. Jeśli uprościmy sobie życie i przyjmiemy g=10m/s^2 to nasza siła tarcia wyniesie zaledwie 170000N. Każdy szanujący się uczeń zapomniał całe wieki temu, że siła, to masa razy przyspieszenie. Czyli jak podzielimy sobie owe 170 000N przez 170 000 kg to dostaniemy zaledwie 1m/s^2. Ponieważ nasza prędkość początkowa wynosiła 180 km/h czyli 50m/s wiemy, że czas hamowania wyniesie około 50 sekund. Korzystając ze wzoru na drogę w ruchu opóźnionym s=s0+V0t+0,5*a*t^2 dostaniemy, że przy tej prędkości początkowej, przy tym opóźnieniu i przy tym czasie droga hamowania wyniesie około s=0+50*50+0,5*1*50^2=2500 +0,5*2500 = 3750 m. Gdyby uwzględnić opór powietrza, nierówności szyn itp. itd. Droga hamowania pewnie skróciłaby się nam do około 3200 – 3500 metrów. Ehh – zadanie na poziomie szkoły podstawowej (przynajmniej w czasach kiedy do niej chodziłem).    A jak już jestem przy fizyce – kto mi powie gdzie jest poważny błąd w poprzedniej notce temu... chwała za to, że rozumie temat. P.S. Jak tylko znajdę chwilkę, to skrobnę coś normalnego, a nie te inżynierskie bzdury, niestety nic nie poradzę, że bardzo te bzdury lubię.   P.S. 2 Ślub już za tydzień, a ja jestem zbyt... spokojny żeby się tym przejmować. Dziwne, normalnie już od miesiąca nie mógłbym spać po nocach. Starzeję się, czy może do mnie nie dociera co jest grane? 