Mąż pojechał na kilkudniowe szkolenie, a my zostałyśmy same w domu. Miałam ochotę na pierś z kurczaka z suszonymi śliwkami i nie zastanawiając się długo, przygotowałam ją na stołowym grillu. Mięso podałam z surówką z rukoli i mango oraz ryżem basmati. Moje kubki smakowe oszalały. Najchętniej zjadłabym wszystko od razu, ale poszłabym za głosem rozsądku i pół porcji ryżu i mięsa zostawiłam sobie na drugi dzień do pracy :)   A potrzebne mi były: 1 pierś z kurczaka 5-6 suszonych śliwek 2 plastry mozzarelli 1 woreczek ryżu basmati 1 łyżeczka koncentratu pomidorowego garść rukoli 5 pomidorków koktajlowych 1 cm plaster żółtego mango olej rzepakowy ocet balsamiczny pomidory suszone z czosnkiem i bazylią pieprz kolorowy w młynku sól natka pietruszki   Ryż gotujemy zgodnie z przepisem na opakowaniu w lekko osolonej wodzie z dodatkiem koncentratu. W piersi z kurczaka nacinamy kieszonkę, w którą wkładamy mozzarellę i suszone śliwki. Oprószamy mięso solą, świeżo zmielonym pieprzem i suszonymi pomidorami. Obsmażamy z obu stron na mocno rozgrzanym grillu, uważając aby pierś się nie przypaliła. Rukolę płuczemy, odsączamy z nadmiaru wody i układamy koliście na telerzu. Melona obieramy, kroimy w cienki paseczki, rozkładamy na ruloli. Skrapiamy olejem i octem balsamicznym. Doprawiamy solą i pieprzem. Układamy umyte i przekrojone na pół pomidorki, posypujemy drobno posiekaną natką pietruszki i suszonymi pomidorami. Sałatkę podajemy z grillowaną piersią kurczaka oraz ryżem, który również posypujemy odrobiną natki.   Smacznego :) 