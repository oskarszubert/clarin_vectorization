Połączenie szpinaku i łososia to jedno z moich ulubionych, tak jak truskawek z czekoladą. Uwielbiam również ciasto francuskie, dlatego dwa dni temu postanowiłam przygotować na obiad tartę z łososiem i szpinakiem. Jej przyrządzenie zajęło mi kilkanaście minut i później pozostało nam tylko czekać, aż się upiecze i mogliśmy delektować się pyszną chrupiącą tartą z kremowym wnętrzem.    Tarta z ciasta francuskiego z łososiem i szpinakiem Składniki: 1 opakowanie ciasta francuskiego (270 gram) 30 dag surowego filetu z łososia bez skóry 250 ml śmietany kremówki 20 dag mrożonego szpinaku 2 duże jajka 1 łyżka ziół dalmatyńskich 8 połówek suszonych pomidorów sól pieprz kiełki rzodkiewki szczypiorek masło do formy   Przygotowanie:  Szpinak rozmrażamy, dusimy przez 3-4 minuty na wolnym ogniu. Lekko solimy. Formę do tarty smarujemy masłem, wykładamy ciastem francuskim. Śmietanę miksujemy z jajkami i ziołami dalmatyńskimi. Doprawiamy szczyptą soli i pieprzem. Masę wylewamy na ciasto francuskie. Posypujemy równomiernie szpinakiem, pokrojonym w średnią kostkę łososiem i posiekanymi w paski suszonymi pomidorami. Pieczemy około 25 minut w piekarniku nagrzanym do 180 stopni. Gdy tarta ładnie się przurumieni, wyciągamy ją z piekarnika, posypujemy drobno posiekanym szczypiorkiem i kiełkami rzodkiewki.  Pozdrawiam serdecznie i życzę smacznego :-) Bernadetta   Koszt przygotowania: około 20, 00 złotych 