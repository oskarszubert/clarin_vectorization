Zastanawiam się, jak to się stało, że jako miłośniczka wszelkich kasz, komosę ryżową spróbowałam dopiero niedawno ? Jednak już pierwsze danie, które z nią przygotowałam, spowodowało, że się w niej zakochałam. Jest nie tylko zdrowa, ale i baaardzo smaczna. Dlatego dziś przedstawiam Wam kolejną propozycję z komosą w roli głównej.   Do przygotowanie tego dania potrzebujemy: 40 dag filetu z indyka 1 średnią cebulę 2 ząbki czosnku 15 gram suszonych podgrzybków szczyptę szafranu 250 ml białego wytrawnego wina 6 łyżek oleju rzepakowego 2 łyżki masła 1 liść laurowy 3 ziarna ziela angielskiego 10 ziaren czarnego pieprzu sól pieprz młotkowany z kolendrą   1 szklankę komosy ryżowej 12 połówek suszonych pomidorów 5 dag orzechów włoskich 3 łyżki oleju z suszonych pomidorów pieprz czarny świeżo mielony   Filet z indyka oczyszczamy, płuczemy, osuszamy papierowym ręcznikiem. Kroimy w niedużą kostkę lub 2 cm paski. Szafran zalewamy kilkoma łyżkami wrzątku. Komosę ryżową przygotowujemy zgodnie z przepisem na opakowaniu, studzimy. Grzyby zalewamy szklanką letniej wody, odstawiamy na 10-15 minut. Cebulę i czosnek obieramy, kroimy w talarki lub półtalarki. Przesmażamy na rumiano na połowie oleju rzepakowego, ściągamy na talerz. Wlewamy resztę oleju rzepakowego i podsmażamy dokładnie mięso, lekko solimy, ściągamy na talerz. Na patelnię wlewamy wino. Dodajemy liść laurowy, ziele angielskie, pieprz ziarnisty oraz podsmażoną cebulę i czosnek. Dorzucamy namoczone grzyby, dokładnie mieszamy. Zagotowujemy, dodajemy podsmażone mięso, zalewamy taką ilością wody z moczenia grzybów, aby mięso było tylko lekko zakryte. Dusimy na wolnym ogniu przez 40 minut. Na drugiej patelni podgrzewamy olej z suszonych pomidorów i wrzucamy ugotowaną komosę. Smażymy 5 minut, dodajemy posiekane orzechy włoskie i pokrojone w paski suszone pomidory. Doprawiamy do smaku solą i pieprzem. Gdy mięso będzie już miękkie i większość płynu odparuje, dodajemy masło i doprawiamy do smaku solą i pieprzem młotkowanym z kolendrą. Komosę nakładamy na głęboki talerz, pozostawiając na środku zagłębienie, w które wkładamy mięso (na środku talerza położyłam kokilkę, wokół niej nasypałam kaszę, lekko przyklepałam i wyciągnęłam naczynko). Posypujemy drobno posiekaną natką pietruszki.  Smacznego :) Przepis dodaję do akcji: 