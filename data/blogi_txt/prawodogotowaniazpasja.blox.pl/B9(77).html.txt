Gdy Męża nie ma domu, na kolację jadam często sałatki... Gdy jest, w sumie też serwuję je nam co najmniej 2-3 razy w tygodniu :) Tę niemal dietetyczną sałatkę z jajkiem przygotowałam niedawno- dosłownie w kilka minut. Ugotowałam jajka i jakoś nie wiedziałam co z nimi zrobić. Do chwili, gdy nie otworzyłam lodówki. Ponieważ Wielkanoc zbliża się ogromnym krokiem postawiłam na sałatkę nieco świąteczną. Prostą, ale bardzo smaczną, a do tego w miarę lekką. Zgrzeszyłam troszkę, dodając do sałatki nieco żółtego sera, ale co tam :)   Dietetyczna sałatka z jajkiem  Składniki: 5-6 liści sałaty lodowej 8 pomidorków koktajlowych 2 jajka 2 łyżki startego miskotłuszczowego żółtego sera 2 łyżki śmietany ukwaszanej 12 % 4-5 łyżek jogurtu naturalnego 1 ząbek czosnku czarny sezam sól pieprz   Przygotowanie:  Sałatkę i pomidory dokładnie płuczemy, odsączamy na sicie. Jajka gotujemy na twardo, hartujemy zimną wodą, obieramy. Czosnek obieramy, przeciskamy przez praskę. Dodajemy do jogurtu zmieszanego ze śmietaną. Doprawiamy solą i pieprzem. Sałatę rozrywamy na nieduże kawałki, układamy w miseczce. Posypujemy pokrojonymi na ćwiartki pomidorami. Polewamy sosem czosnkowym. Posypujemy startym serem. Jajka kroimy na pół i każdą połówkę dodatkowo na 3 częśći. Przybieramy sałatkę. Posypujemy sezamem.   Pozdrawiam serdecznie i życzę smacznego :) -Bernadetta   Koszt przygotowania: około 5,00 złotych. 