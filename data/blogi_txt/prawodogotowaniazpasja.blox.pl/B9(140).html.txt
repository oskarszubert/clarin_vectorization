Dzisiaj mam dla Was kolejny- szybki i pyszny przepis na wykorzystanie dyni. Nuta cytrusów i dodatek jabłek sprawiają, że mało kto od razu domyśla się co jeszcze kryje ten deser...   Do przyrządzenia tych koszyczków potrzebne są:   50 dag ciasta francuskiego 30 dag dyni (waga po obraniu) 20 dag jabłek 1/2 cytryny 1/2 pomarańcza cukier 4 łyżki wody 1 jajko   Cytrynę i pomarańczę parzymy wrzątkiem, skórkę bez albedo ścieramy na tarce o drobnych oczkach, wyciskamy sok. Z dyni usuwamy nasiona, obieramy, kroimy w drobną kostkę. Podlewamy wodą i dusimy przez 15 minut. W tym czasie obieramy jabłka. Usuwamy gniazda nasienne i również kroimy w kostkę. Jabłka dodajemy do dyni wraz z sokiem i skórką z cytryny i pomarańczy. Dusimy pod przykryciem jeszcze 10 minut, po czym zdejmujemy pokrywkę i smażymy na wolnym ogniu do czasu aż większość soku odparuje. Słodzimy do smaku, zostawiamy do ostygnięcia. Ciasto francuskie rozwałkowujemy na grubość około 3 milimetrów. Miseczką wycinamy 12 kół, którymi wykładamy formę do muffinek. Z pozostałego ciasta szklanką wycinamy 12 mniejszych krążków, w których małymi foremkami do ciastek wycinamy niewielkie otwory w kształcie kwiatków lub drzewek. Do foremek, wyłożonych ciastem francuskim, wkładamy po łyżce dżemu. Boki ciasta lekko zawijamy do środka i smarujemy rozkłóconym jajkiem. Przykrywamy małymi krążkami ciasta, które z wierzchu również smarujemy jajkiem. Pieczemy około 25 minut w piekarniku nagrzanym do 185 stopni. Małe figurki z ciasta pieczemy około 7-8 minut i wykorzystujemy do dekoracji. Smacznego :) 