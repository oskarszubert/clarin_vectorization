Wczoraj wieczorem naszła mnie ochota na coś słodkiego... Z uwagi na fakt, że mój Połówek jest na szkoleniu, a Mała nie bardzo jeszcze może takie rzeczy jeść, przygotowałam sobie ogromny puchar lodowy. Spróbowałam w końcu sos waniliowy, który dostałam od szwagierki i wyszedł mi pyszny deser lodowy z bitą śmietaną. Deser lodowy z bitą śmietaną  Składniki: 8 średnich truskawek 50 ml śmietany 30 % Szczypta cukru 3 łyżki likieru grenadine 200 ml lodów waniliowych 2 łyżki sosu waniliowego 2 paluszki Grissini przyprawa w młynku choco   chili   Przygotowanie: Śmietanę ubijamy na sztywno ze szczyptą cukru (dodamy sos waniliowy, który jest słodki, więc śmietany nie należy za bardzo doprawiać). W pucharku układamy pokrojone w plasterki truskawki, zalewamy je likierem grenadine, mieszamy. Następnie kładziemy porcję lodów waniliowych i na nie bitą śmietanę. Zalewamy sosem waniliowym. Przybieramy truskawkami i paluszkami grissini. Posypujemy świeżo zmieloną przyprawą choco chili.  Pozdrawiam serdecznie i życzę smacznego :) - Bernadetta 