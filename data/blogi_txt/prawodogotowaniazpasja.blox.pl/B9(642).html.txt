Całe wieki nie jadłam tostów. Gdy w środę wracałam z pracy do domu i wstąpiłam na chwilę do sklepu od razu "zaatakował" mnie chleb tostowy :) Oczywiście musiałam go kupić, ale nie miałam pomysłu z jakimi dodatkami go przygotować. Otworzyłam lodówkę i już wiedziałam: zrobię włoskie tosty z oliwkami i suszonymi pomidorami. A dlaczego włoskie ? Ano dlatego, żę suszone w słońcu pomidory najbardziej kojarzą mi się właśnie z Włochami i tamtejszą kuchnią :)  Do przygotowania 4 kwadratowych tostów (lub 8 trójkątów) potrzebujemy: 8 kromek pieczywa tostowego 8 połówek suszonych pomidorów 4 plasty żółtego sera (wielkości pieczywa) około 20 zielonych oliwek z pastą paprykową około 20 czarnych oliwek bez pestek zioła dalmatyńskie lub prowansalskie Oliwki kroimy w talarki, suszone pomidory w paski. Na 4 kromkach chleba tostowego rozkładamy równomiernie suszone pomidory i oliwki. Posypujemy ziołami dalmatyńskimi lub prowansalskimi. Prykrywamy plasterkiem sera i pozostałym pieczywem. Lekko dociskamy. Pieczemy w tosterze do chwili aż pieczywo ładnie się przyrumieni. Podajemy od razu po przygotowaniu- same lub np. z ketchupem (ja jadłam z ketchupem i majonezem, ale ciii :D). Pozdrawiam serdecznie i życzę smacznego :) - Bernadetta   Koszt przygotowania: około 5,00 złotych. 