Kilka dni temu kupiłam sobie książkę: "Praliny i trufle" Wydawnictwa Olesiejuk i od razu wpadło mi w oko kilka przepisów, które postanowiłam wypróbować. Na pierwszy ogień poszły trufle czekoladowe. Postanowiłam dodać do nich trochę cukru, gdyż mimo, iż bardzo lubię gorzką czekoladę, to jednak trufle muszą mieć nieco słodyczy.  W smaku trufle są fantastyczne ! Kremowe, niezbyt słodkie. Ich przygotowanie również nie sprawia żadnego problemu, ale pod warunkiem, że zrobicie je tak, jak proponuję poniżej, a nie będziecie się trzymać instrukcji z książki. Autor przepisu poleca bowiem formułować z masy kulki, ale nawet mocno schłodzonej masy nie da się uformułować, gdyż przykleja się ona do rąk. Dlatego też ja proponuję wycisnąć ją do papilotek przy użyciu szprycy cukierniczej. Polecam Wam również zdrowsze wersje trufli, które od jakiegoś czasu są już na blogu, a więc gryczane trufle z tofu i kokosowe trufle z kaszy kuskus. Trufle czekoladowe  Składniki: 10 dag gorzkiej czekolady 3 dag masła 80 ml śmietany 30 % 3 łyżki cukru pudru kakao Przygotowanie: Śmietanę podgrzewamy na średnim ogniu. Dodajemy połamaną czekoladę, masło i cukier pudre. Dokładnie mieszamy do czasu rozpuszczenia się składników. Masę wkładamy do lodówki na co najmniej 3-4 godziny. Niewielkie papilotki oprószamy kakao. Do papilotek wyciskamy schłodzoną masę czekoladową przy użyciu szprycy cukierniczej. Oprószamy kakao. Schładzamy przez co najmniej godzinę.   Pozdrawiam serdecznie i życzę smacznego :) - Bernadetta   Czas przygotowania: około 30 minut + czas chłodzenia Koszt przygotowania: około 6,00 złotych. 