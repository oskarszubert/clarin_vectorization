Kiedy w sklepach pojawiają się świeże szparagi, jakoś nie umiem obok nich przejść obojętnie. A, że zawsze wyczarowuję z nich coś innego, mój Mąż jest wniebowzięty. Niedawno zapiekłam zielone szparagi z szynką crudo i z serem gruyere- były pyszne :) Zapiekane zielone szparagi z szynką crudo   Składniki: 12 zielonych szparagów 10 dag szynki crudo 3 łyżki sera gruyere 1 łyżeczka cukru  łyżka masła pieprz   Przygotowanie: Odcinamy zdrewniałe końcówki szparagów, myjemy, zalewamy wrzątkiem z dodatkiem cukru. Gotujemy 2-3 minuty, studzimy. Każdy plasterek szynki przecinamy wzdłuż na pół i zawijamy w nią podgotowane szparagi. Układamy w żaroodpornym naczyniu posmarowanym masłem. Posypujemy serem gruyere i świeżo zmielonym pieprzem. Zapiekamy 8-10 minut w piekarniku nagrzanym do 170 stopni. Podajemy z ulubionymi dodatkami.  Pozdrawiam i życzę smacznego :) -Bernadetta 