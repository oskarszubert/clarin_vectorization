Gdy żar się leje z nieba, to lemoniada egzotyczna szybko ugasi pragnienie. Przygotowuje się ją ekspresowo, a stanowi miłą odmianę od zwykłej wody mineralnej. Gotowe napoje smakowe nawet się do niej nie umywają. Lemoniada jest najlepsza bez żadnych substancji słodzących, ale jeśli nie możecie się powstrzymać, dozwolone będzie dodanie do niej miodu, ksylitolu czy cukru. Lemoniada egzotyczna ﻿ Składniki: 1 duży dojrzały czerwony grapefruit 1 duża dojrzała pomarańcza 1 soczysta cytryna 2 limonki listki mięty 1,5 litra wody gazowanej lub niegazowanej kostki lodu   Przygotowanie: Owoce myjemy, a następnie parzymy wrzącą wodą. Osuszamy papierowym ręcznikiem. Z połowy pomarańczy i grapefruita wyciskamy sok, a resztę kroimy w niewielkie cząstki. Limonkę i cytrynę kroimy w cienkie plastry. Do soku dodajemy pokrojone owoce i listki mięty. Wlewamy wodę mineralną, wrzucamy kostki lodu i dokładnie mieszamy.  W razie potrzeby możemy lemoniadę dosłodzić odrobiną soku owocowego lub ksylitolem albo cukrem rozpuszczonymi w niewielkiej ilości wody. Pozdrawiam serdecznie i życzę smacznego :) - Bernadetta   Czas przygotowania: około 15 minut Koszt: około 8,00 złotych 