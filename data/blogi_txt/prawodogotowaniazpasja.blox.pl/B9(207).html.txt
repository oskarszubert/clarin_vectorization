Gdy wróciłam z pracy, było tak gorąco, że nie miałam siły zrobić Mężowi kolacji. Okazał się jednak bardzo wyrozumiały (spróbował by nie być :P) i z zadowoleniem przyjął wiadomość, że zrobię koktajl energatyczny z malinami, porzeczką i borówką amerykańską. Julcia również była przeszczęśliwa, bo uwielbia takie owocowe napoje. I oczywiście lubi też podjadać świeże malinki :) Zachęcam Was również do zajrzenia do tego działu, gdzie znajdziecie inne moje propozycje na pyszne koktajle i napoje :)   Koktajl energetyczny z malinami ﻿ Składniki: 25 dag czerwonej porzeczki 25 dag malin 40 dag borówek 150 ml świeżo wyciśnietego soku z czerwonego grapefruita 500 ml wody gazowanej 1 czubata łyżka ksylitolu   Przygotowanie: Wszystkie owoce dokładnie płuczemy.  Porzeczki obrywamy z gałązek.  Jeśli mamy duży blender, możemy wszystkie owoce zmiksować razem, jeśli mały musimy zrobić to partiami,  Do zmiksowanych owoców dodajemy sok grapefruitowy, ksylitol i mocno schłodzoną wodę mineralną i chwilę razem miksujemy. Do koktajlu możemy dodać także trochę kruszonego lodu. Koktajl jest najlepszy od razu po przygotowaniu.   Pozdrawiam serdecznie i życzę smacznego :) - Bernadetta   Czas przygotowania: 10 minut Koszt: około 15 minut. 