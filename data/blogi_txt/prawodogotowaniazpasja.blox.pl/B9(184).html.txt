Mała wyrwała mnie ze snu, a tak bardzo chciało mi się spać. Nie było jednak siły i wstać ktoś musiał i przygotować śniadanie. Córa zjadła kanapki, ale nie miałam pomysłu co przygotować dla siebie i Męża. Gdy z rozmachem otworzyłam lodówkę, wyleciało mi jajko, które jakimś cudem udało się złapać :D Wniosek nasunął się sam- zjemy jajo, tylko w jakiej formie ? Hmmm, dawno nie jadłam go w koszulce i postanowiłam szybko to nadrobić. Tym razem podałam je z surówką z papryki i grzankami- wyszły kolorowo i bardzo smacznie :)   Do przygotowania 2 porcji potrzebujemy: 1 czerwoną paprykę 2 jajka 1/2 małej cebuli 2 kromki pieczywa (około 50 g każda) ocet winny 2 łyżki octu 10 % 1 łyżkę oleju rzepakowego szczyptę cukru sól pieprz szczypiorek Paprykę myjemy, usuwamy gniazdo nasienne. Kroimy w drobną kostkę. Cebulę obieramy i bardzo drobno siekamy. Dodajemy olej rzepakowy, doprawiamy do smaku octem winnym, solą, pieprzem i cukrem. Chleb opiekamy około 2 minut w tosterze, kroimy w mniej więcej 1 cm kostkę. Przy pomocy obręczy do przystawek, rozkładamy równomiernie na dwóch talerzach surówkę z papryki. Wokoło rozsypujemy grzanki. W garnku zagotowujemy około 5 szklanek wody. Wlewamy ocet 10 % i zmniejszamy nieco ogień. Jajko wbijamy do kubka. Przy pomocy łyżki energicznie "zakręcamy" wodę, aby na środku powstał wir. Wlewamy powoli jajko i gotujemy około 2 minut. Jajko delikatnie układamy na surówce z papryki, posypujemy drobno posiekanym szczypiorkiem. W ten sam sposób przygotowujemy drugie jajko.  Pozdrawiam serdecznie i życzę smacznego :) -Bernadetta   Koszt 2 porcji: około 4,00 zł. 