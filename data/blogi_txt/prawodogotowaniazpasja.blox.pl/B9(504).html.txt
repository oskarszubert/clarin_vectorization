Mój Mąż nie przepada za owocami morza. Dlatego też przyrządzam je z reguły wtedy, gdy nie ma Go w domu. Ponieważ uwielbiam krewetki, to one najczęściej goszczą na moim stole. Jakiś czas temu jadłam je w kokosowej panierce. Pomyślałam, że tak przygotowane będą się idealnie nadawały do sałatki. Aby dodać im pikanterii, dorzuciłam nieco chili- oj, było pysznie :)   Do przyrządzenia tej sałatki potrzebne są: 5 dag rukoli 5 dag mixu sałat z buraczkiem 10 dag pomidorków koktajlowych lub cherry 10 dag melona 10-12 ugotowanych krewetek (o rozmiarze 31/40) 1 białko jaja 4 łyżki wiórków kokosowych 1/2 łyżeczki chili 4 łyżki oleju rzepakowego 4 łyżki octu winnego 1/2 łyżki miodu sól pieprz kolorowy opcjonalnie listki mięty do dekoracji   Do białka jaja dodajemy chili i lekko ubijamy. Panierujemy krewetki w białku, a następnie wiórkach kokosowych. Układamy na papierze do pieczenia i wkładamy do piekarnika nagrzanego do 180 stopni na 4-5 minut (aż ładnie się przyrumienią). Do rukoli dodajemy mix sałat oraz pokrojone na pół pomidorki. Olej mieszamy z octem i miodem, doprawiamy do smaku solą i pieprzem. Sosem zalewamy warzywa, dokładnie mieszamy. Mango obieramy ze skórki, usuwamy pestki, kroimy w cienkie paseczki. Przybieramy sałatkę. Posypujemy odrobiną świeżo zmielonego kolorowego pieprzu. Na wierzchu ukladamy krewetki. Możemy przybrać listkami świeżej mięty.   Smacznego :) 