Zostało mi z obiadu trochę ziemniaków i postanowiłam przypomnieć sobie smak dzieciństwa, a więc najprostszą sałatkę ziemniaczaną, którą często przygotowywaliśmy jako samodzielne danie lub dodatek do dań z grilla. Jej przyrządzenie jest banalnie proste i w tym tkwi chyba jej atut- zero zbędnych składników, a tylko kilka takich, które wydobywają smak ziemniaków.  Sałatka ziemniaczana   Składniki: 70 dag ugotowanych i ostudzonych ziemniaków 15 dag cebuli 2 łyżki drobno posiekanego koperku 2 łyżeczki musztardy kaszubskiej (lub innej ostrej) 180 ml jogurtu naturalnego łyżka majonezu sól pieprz   Przygotowanie: Ziemniaki kroimy w cienką kostkę o boku około 1 cm.  Cebulę obieramy, siekamy w bardzo drobną kostkę. Dodajemy koperek, musztardę, jogurt naturalny i majonez. Dokładnie mieszamy, doprawiamy do smaku solą i świeżo mielonym pieprzem.  Zamiast jogurtu naturalnego zmieszanego z majonezem, możemy użyć homogenizowanej śmietany np. 9 lub 12 %.   Pozdrawiam serdecznie i życzę smacznego :) - Bernadetta   Czas przygotowania: 10 minut Koszt przygotowania: około 4,00 złotych. 