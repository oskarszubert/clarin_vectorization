Właśnie otrzymałam od jednego z portali kulinarnych książkową niespodziankę... Tak się jednak składa, że nie mam większego problemu z utrzymaniem wagi, a już na pewno nie należę do osób "wiecznie odchudzających się". Wiem jednak, że wielu z nas ma problemy z trzymaniem linii i którym ta książka może pomóc. A, że słyszałam o niej bardzo pochlebne opinie, to chętnie podaruję ją osobie, która uczyni z niej użytek. Do godziny 24 w niedzielę 12 sierpnia b.r. czekać więc będę na wasze nietuzinkowe przepisy na owocowe przetwory (taki temat podrzucił mi mój Połówek, który uwielbia słodkości ze słoika) lub dobre rady dla osób będących na diecie, a więc np. propozycję dziennego menu z dodatkowymi wskazówkami co do sposobu spędzenia wolnego czasu itp. Odpowiedzi zamieszczajcie proszę w komentarzach do niniejszego wpisu lub przesyłajcie na maila: 24bernadetta.p@wp.pl . Każda forma odpowiedzi jest dozwolona :)   Zwycięzcę wybierzemy w terminie 5 dni roboczych od zakończenia zabawy (celowo użyłam liczby mnogiej, gdyż Połówek od razu zastrzegł, że chce mieć wpływ na wybór szczęśliwca :D). Nagrodę wyślemy niezwłocznie po otrzymaniu danych adresowych laureata... Jeśli laureat w terminie 3 dni od dnia ogłoszenia wyników nie poda niezbędnych danych, zmuszeni będziemy wybrać nowego zwycięzcę... A wygrać możecie tę książkę: 