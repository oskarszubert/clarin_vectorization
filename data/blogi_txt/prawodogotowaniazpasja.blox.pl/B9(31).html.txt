Lubię ostre buraczki czerwone z chrzanem. Takie, które smakują chrzanem, a nie dziwnymi dodatkami. Dlatego też nigdy nie kupuję ich w słoiczku, tylko sama przygotowuję. Oczywiście można za każdym razem gotować po 1-2 buraczki i przygotowywać je świeże, ale doskonale sprawdzają się te zamknięte za szkłem. Po zapasteryzowaniu można je przechowywać w spiżarni czy lodówce i wyciągnąć wtedy, gdy ich potrzebujemy.   Buraczki czerwone z chrzanem na zimę  Składniki: 1,7 kg czerwonych buraczków 4 czubate łyżki chrzanu 1 łyżeczka soli 4-5 łyżek białego octu winnego pieprz   Przygotowanie: Buraczki dokładnie myjemy, zalewamy gorącą wodą i gotujemy do miękkości. Odcedzamy, zalewamy zimną wodą. Buraczki obieramy ze skórki i ścieramy na tarce o drobnych oczkach. Dodajemy chrzan, sól i ovet winny. Dokładnie mieszamy, doprawiamy do smaku świeżo mielonym pieprzem. Buraczki przekładamy do wyparzonych słoiczków. Pasteryzujemy przez 8-10 minut. Przechowujemy w chłodnym i ciemnym miejscu. Buraczki czerwone z chrzanem podajemy jako dodatek do obiadu, kotletów mielonych, golonki, kiszek ziemniaczanych itd.   Pozdrawiam serdecznie i życzę smacznego :) - Bernadetta   Koszt przygotowania: około 4 złotych Czas przygotowania: około 90 minut 