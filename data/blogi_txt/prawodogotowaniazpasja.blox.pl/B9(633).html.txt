Kiedyś czerwoną fasolę jadałam namiętnie, a od kilku lat stosunkowo rzadko. W szafce staram się jednak zawsze mieć puszkę takiej fasoli. I tak ostatnio natknęło mnie na jakieś smarowidło z jej wykorzystaniem, więc przygotowałam wegańską pastę z czerwonej fasoli. Z dodatkiem czosnku, soku z limonki i domowej pasty tahini.   Wegańska pasta z czerwonej fasoli   Składniki: 1 puszka czerwonej fasoli (220 g) 2 łyżki domowej pasty tahini 1 duży ząbek polskiego czosnku sok z limonki 2 łyżki oleju sezamowego 50-80 ml przegotowanej zimnej wody  sól pieprz Przygotowanie: Fasolę odsączamy z zalewy, przepłukujemy letnią wodę.  Do pojemnika blendera wkładamy obrany i pokrojony na drobniejsze kawałki czosnek oraz tahini. Wlewamy olej sezamowy i ucieramy na gładką masę. Dodajemy odsączoną fasolę i 50 ml zimnej wody. Miksujemy dokładnie. W razie potrzeby dodajemy trochę więcej wody. Doprawiamy do smaku sokiem z limonki, solą i pieprzem. Podajemy z warzywami, chipsami lub wykorzystujemy do smarowania pieczywa.   Pozdrawiam serdecznie i życzę smacznego :) - Bernadetta   Czas przygotowania: około 10 minut Koszt przygotowania: około 4,00 złotych 