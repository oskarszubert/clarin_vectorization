Dziś mam dla Was pomysł na niebanalną przekąskę, a więc idealną na imprezową sałatkę w szklankach. Pomidor, ogórek, mozzarella, oliwki z czosnkiem, szczypiorek, kukurydza i chwila cierpliwości i możemy częstować gości :)   Sałatka imprezowa w szklankach Składniki: 2 duże pomidory 1 średni ogórek 25 dag mozzarelli 1 słoik oliwek w zalewie z czosnkiem 1 mała puszka kukurydzy pół pęczka drobno siekanego szczypiorku 1 opakowanie francuskiego sosu sałatkowego Prymat 3 łyżki oleju rzepakowego 4 łyżki wody pieprz   Przygotowanie: Pomidory dokładnie myjemy, wycinamy szypułki. Każdego pomidora kroimy w poprzek na 3 części, a każdy tak powstały plaster na 8-10 kawałków. Ogórka obieramy, przecinamy na pół, a każdą połówkę wzdłuż na 3 części. Każdy kawałek siekamy w drobne talarki. Mozzarellę kroimy w cienkie kwadraciki o boku około 1 cm. Do ogórka dodajemy pomidory, mozzarellę, odsączone z zalewy oliwki z czosnkiem, szczypiorek oraz kukurydzę. Do oleju dodajemy wodę i sos sałatkowy. Dokładnie mieszamy, wlewamy do pozostałych składników. Doprawiamy do smaku świeżo mielonym pieprzem. Sałatkę wkładamy na 30 minut do lodówki. Przed podaniem przekładamy do szklanek lub niewielkich pucharków.   Pozdrawiam serdeczni i życzę smacznego :) - Bernadetta   Czas przygotowania: 10 minut Koszt przygotowania: około 20,00 złotych. 