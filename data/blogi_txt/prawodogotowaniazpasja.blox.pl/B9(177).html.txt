Jeśli jeszcze jesteście przed śniadaniem, polecam Wam nieśmiertlelną jajecznicę z niecodziennymi dodatkami, a więc dynią i suszonymi pomidorami.   Do przygotowania porcji dla 2 osób potrzebne są: 10 dag dyni (waga po obraniu i usunięciu miękkiego miąższu) 4 duże połówki suszonych pomidorów 3 jajka 1 dymka ze szczypiorkiem 1 łyżka masła klarowanego sól pieprz Dynię obieramy, usuwamy miękki miąższ. 1/4 tniemy w cienkie paski przy użyciu obieraczki do warzyw, pozostałą kroimy w drobną kostkę. Pokrojoną w kostkę dynię przesmażamy na rumiano na rozgrzanym maśle wraz z posiekaną drobno dymką. Dodajemy pomidory pocięte w cienkie paseczki oraz pozostałą dynię, a po dwóch minutach jajka. Doprawiamy solą i pieprzem, smażymy do chwili aż jajko się ładnie zetnie. Podajemy ze świeżym pieczywem, posypaną szczypiorkiem.  Smacznego :) 