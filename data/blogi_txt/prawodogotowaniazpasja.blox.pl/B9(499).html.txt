Już kiedyś dzieliłam się z Wami przepisem na wytrawną sałatkę z mango, w tym razem mam dla Was propozycję zupełnię inną, choć również smaczną. Sałatka z mango i malinami zasmakuje miłośnikom owoców, serów pleśniowych i kasz. Nie tylko cieszy oko, ale i doskonale zaspokaja głód, a do tego zapewnia mnóstwo witamin. Sałatka z mango i malinami Składniki na 2 porcje: 6 liści sałaty lodowej lub 2 duże garści miksu sałat 3 łyżki ugotowanej fasoli adzuki 6 łyżek ugotowanej komosy ryżowej 1/2 mango 10 dag malin 5 dag orzechów nerkowca 8-10 dag gorgonzoli 3 łyżki oliwy z oliwek 1 łyżka octu winnego 1 łyżeczka miodu sól pieprz Przygotowanie: Sałatę i maliny płuczemy i odsączamy na sicie. Orzechy prażymy na rumiano na rozgrzanej patelni. Wycinamy pestkę z mango, obieramy je ze skórki i kroimy w cienkie talarki. Oliwę mieszamy z octem winnym i miodem. Doprawiamy do smaku solą i pieprzem. Na dwóch talerzach układamy równomiernie miks sałat lub porozrywaną na małe kawałki sałatę lodową, a następnie plasterki mango. Posypujemy ugotowaną i ostudzoną komosą ryżową oraz fasolą adzuki.  Polewamy sosem winegret. Przybieramy pokrojonym w kostkę serem gorgonzola, malinami i orzechami nerkowca. Podajemy od razu po przygotowaniu. Pozdrawiam serdecznie i życzę smacznego :) - Bernadetta   Czas przygotowania: około 15 minut (+czas gotowania fasoli i komosy ryżowej) Koszt: około 11,00 złotych. 