Kolację staram się jeść między 18 a 19. Obowiązkowo musi to być coś sytego, ale w miarę lekkiego. Często przygotowuję więc sałatki, które na szczęście wszyscy bardzo lubimy. Dzięki nim zapewniamy sobie sporą ilość witamin, zawartych w warzywach, które kupujemy na bieżąco od sprawdzonego sprzedawcy.   Do przyrządzenia tej sałatki potrzebne są: 5 dag rukoli (tyle zostalo mi po przygotowaniu bułek na śniadanie :)) 1/3 główki bordowej sałaty dębolistnej garść roszponki 1 średni pomidor 1/2 średniego ogórka 10 jajek przepiórczych 5 plastrów szynki szwarcwaldzkiej 10 marynowanych białych szparagów (opcjonalnie) 5 dag sera z niebieską pleśnią 1 łyżka suszonych pomidorów z czosnkiem i bazylią 4 łyżki oleju rzepakowego 2 łyżki octu winnego 1/2 łyżki miodu 1 łyżka musztardy dijon sól pieprz Przepiórcze jajka gotujemy na twardo, hartujemy zimną wodą i obieramy. Sałaty dokładnie płuczemy, osączamy z nadmiaru wody. Na dnie szerokiej miski rozsypujemy poszarpaną na mniejsze kawałki sałatę dębolistną, a na nią rukolę. Ogórka obieramy ze skórki i obieraczaką do warzyw ścinamy cienkie paseczki, które rozkładamy na sałacie wraz z umytym i pokrojonym na ćwiartki talarków pomidorem. Szparagi kroimy na 1,5- 2 cm kawałki i rozsypujemy na pozostałych warzywach. Sałatkę polewamy sosem przygotowanym z oleju, octu, miodu oraz musztardy i doprawionym do smaku solą i pieprzem. Możemy ją również doprawić odrobiną soli i pieprzu, a następnie skropić octem balsamicznym i domową oliwą bazyliowo-czosnkową. Aby przygotować taką oliwę, należy w buteleczce lub słoiczku o pojemności 0,5 litra ułożyć 3 do 5 obranych i pokrojonych w talarki ząbków czosnku oraz 1/2 szklanki świeżej bazylii i wlać tyle oliwy z oliwek, aby dokładnie zakryła i czosnek i bazylię. Następnie słoiczek lub butelkę zamykamy i odstawiamy w ciemne miejsce. Przez 10 kolejnych dni, oliwę potrząsamy dokładnie i po upływie tego czasu organoleptycznie sprawdzamy czy jej zapach nam odpowieda. Jeśli tak, przecedzamy ją przez sito do czystej buteleczki. Jeśli chcemy otrzymać bardziej intensywny aromat, oliwę trzymamy jeszcze 3-4 dni, w tym czasie oczywiście też codziennie ją mieszamy. Po skropieniu sałatki sosem lub smakową oliwą, przecinamy wzdłuż na pół plastry szynki i w każdy kawałek zawijamy przepiórcze jajeczko, które następnie układamy na sałatce. Posypujemy ją pokrojonym w drobną kostkę serem, roszponką oraz suszonymi pomidorami z bazylią.     Smacznego :) 