Robiłam już kiedyś muffinki z kuskusem, a na studiach także z ryżem. Postanowiłam przypomnieć sobie smak tych drugich, a woreczek gotowanego ryżu, który został mi z obiadu był doskonałym powodem do ich przygotowania. Muffinki wyszły wilgotne, ale puszyste jednocześnie, a maliny doskonale przełamały ich smak.   Do przyrządzenia 12 sztuk potrzebne są: 1,5 szklanki mąki pszennej 1 woreczek ryżu jaśminowego 3 jajka 250 ml mleka 10 dag masła lub margaryny 1 łyżeczka proszku do pieczenia 1/2 łyżeczki sody oczyszczonej 5-6 łyżek brązowego cukru maliny cukier puder   Margarynę rozpuszczamy, studzimy. Ryż gotujemy zgodnie z przepisem na opakowaniu, odcedzamy, również pozostawiamy do ostygnięcia. Mąkę przesiewamy z proszkiem do pieczenia i sodą oczyszczoną. Dodajemy brązowy cukier i mieszamy. W drugiej misce miksujemy dokładnie jajka z mlekiem i rozpuszczonym masłem. Płynne składniki wlewamy do sypkich, lekko mieszamy. Dodajemy ugotowany ryż i niezbyt dokładnie mieszamy. Ciasto wlewamy do papierowych papilotek ułożonych w blaszce do muffinek. Na górze układamy po 6-7 umytych i osuszonych malin. Pieczemy około 20-22 minut w piekarniku nagrzanym do 180- 190 stopni. Po wystudzeniu posypujemy cukrem pudrem.  Smacznego :) 