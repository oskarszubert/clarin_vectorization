Cukinia to warzywo obok którego nie mogę przejść obojętnie. A jajecznica to danie, w którym mogę przemycić warzywa nawet największym niejadkom. I chociaż Męża do jedzenia moich potraw raczej namawiać nie muszę, to jajecznicę z warzywami przygotowuję Mu dosyć często. W weekend zrobiłam ją "na bogato"- patrz "kalorycznie", bo Połówek domagał się potrawy z boczkiem...   Do jej przyrządzenia potrzebne są: 7 dag chudego boczku 8 dag swojskiej kiełbasy 15 dag cukini 1/2 małej cebuli 6 dużych połówek suszonych pomidorów 6 jajek sól pieprz zioła prowansalskie szczypiorek   Cukinię dokładnie myjemy, usuwamy miękki miąższ, ścieramy na tarce o grubych oczkach. Boczek i kiełbasę kroimy w drobną kostkę. Przesmażamy na rozgrzanej patelni. Gdy wytopi się z nich nieco tłuszczu, dodajemy pokrojoną w drobną kostkę cebulę. Po 2 minutach dodajemy cukinię oraz pokrojone w kostkę suszone pomidory. Smażymy co chwilę mieszając kolejne 2-3 minuty. Dodajemy jajka i gdy się zetną, jajecznicę doprawiamy solą, pieprzem i ziołami prowansalskimi. Podajemy ze świeżym pieczywem.   Smacznego :) 