Ile znacie przepisów na zupę pomidorową ? Ja co chwilę odkrywam jakiś nowy sposób na jej przyrządzenie. I tak sobie myślę, żę moim eksperymentom z zupami chyba nigdy nie będzie końca. Uwielbiam to mieszanie smaków i odkrywanie niesamowitych połączeń. I oczywiście bardzo, ale to bardzo lubię zupy kremy. Dlatego wczoraj przygotowałam właśnie zupę krem z pomidorów z białą kapustą i jabłkiem, ale nieco inny- z dodatkiem jabłka i koperku. A już dziś dzielę się z Wami moim przepisem, bo zupka wyszła nie tylko pyszna, ale i sycąca i doskonale zastępuje obiad z dwóch dań. Tak sobie pomyślałam, że pod koniec tygodnia, gdy nic się człowiekowi nie chce, może się Wam taki przepis przydać :)  Do przygotowania porcji dla 4-5 osób potrzeba: 1,2 litra esencjonalnego wywaru z kurczaka 15 dag marchewki 10 dag pietruszki 15 dag białej kapusty 30 dag słodkich jabłek 1 puszka pomidorów bez skórki 4 łyżki koncentratu pomidorowego 100 ml śmietany 18 % 2 łyżeczki masła 3 łyżki drobno posiekanego koperku natka pietruszki do dekoracji ryż jaśminowy sól pieprz łyżeczkę cukru   Marchew i pietruszkę obieramy, płuczemy, kroimy na nieduże kawałki. Podsmażamy na łyżeczce masła. Po 2 minutach dodajemy drobno poszatkowaną kapustę i smażymy jeszcze 4-5 minut. Warzywa dodajemy do gorącego wywaru, a gdy będą już niemal miękkie, dorzucamy obrane i pokrojone na szesnastki jabłka oraz pomidory z puszki. Gotujemy 3-4 minuty. Wlewamy śmietanę, dodajemy koncentrat pomidorowy oraz cukier. Zupę dokładnie miksujemy blenderem. Wrzucamy bardzo drobno posiekany koperek. Doprawiamy do smaku solą i pieprzem. Dodajemy pozostałe masło i mieszamy dokładnie. Ryż gotujemy zgodnie z przepisem na opakowaniu. Zupę nalewamy na talerze. Wkładamy po kilka kuleczek uformowanych z ryżu. Posypujemy drobno posiekaną natką. Pozdrawiam serdecznie i życzę smacznego :) -Bernadetta   Koszt przygotowania: około 14,00 złotych. 