Wracacie do domu, Mąż głodny, a Wy macie mnóstwo spraw do załatwienia i na gotowanie niewiele czasu już zostało ? Czy nie wydaje Wam się to znajome ? W takich chwilach polecam przygotować ekspresową i bardzo smaczną sałatkę z tuńczykiem. Można ją jeść z pieczywem lub samą. Do jej przyrządzenia potrzebne są: 1/2 główki sałaty lodowej 1 puszka tuńczyka w kawałkach 12,5 dag mozzarelli w kulce 1,5 dużego dojrzałego pomidora 8 łyżek sosu winegret łyżeczka ziół do sałatek z kwiatkami   Sałatę płuczemy, rozrywamy na małe kawałki. Pomidora dokładnie myjemy (jeśli pochodzi z niesprawdzonych źródeł, parzymy go wrzątkiem i obieramy ze skóki), kroimy w ćwiartki talarków. Warzywa zalewamy sosem winegret i dokładnie mieszamy. Przekładamy do miski. Posypujemy odsączonym z zalewy tuńczykiem oraz mozzarellą pokrojoną w drobne paseczki. Przed samym podaniem oprószamy ziołami do sałatek.   Smacznego :) 