Uwielbiam surówkę z kapusty kiszonej, ale nawet jej nie przygotowałam dwa razy w ten sam sposób. Jakiś czas temu trochę pokombinowałam i wyszła mi chyba najlepsza surówka z kiszonej, jaką do tej pory zrobiłam...   Do jej przygotowania potrzebne są: 50 dag kapusty kiszonej 1 średnia marchewka 1 twarde jabłko 5 cm białej części pora 1/2 cebuli pieprz młotkowany z kolendrą pieprz czarny świeżo mielony 4 łyżki oleju rzepakowego 1 łyżka cukru   Jeśli kapusta jest mocno kwaśna, odciskamy nadmiar soku. Marchew obieramy, płuczemy, ścieramy na tarce o grubych oczkach. Cebulę obieramy i siekamy w bardzo drobną kostkę. Jabłka obieramy ze skórki, usuwamy gniazda nasienne, ścieramy na grubych oczkach. Dodajemy do kapusty kiszonej. Wlewamy olej, wsypujemy 1/2 łyżeczkę pieprzu młotkowanego z kolendrą i cukier, dokładnie mieszamy. Odstawiamy na 10 minut. Białą część pora przecinamy wzdłuż na 4 części, a następnie kroimy w talarki. Dodajemy do kapusty, doprawiamy do smaku świeżo zmielonym czarnym pieprzem i pieprzem młotkowanym z kolendrą. Surówkę podajemy schłodzoną.  Smacznego :) Koszt: około 4,00- 5,00 złotych. Ilość porcji: 5-6. 