Ostatnio udało mi się dostać bardzo ładne i świeże pstrągi. Nie zastanawiając się długo, wiedziałam, że nafaszeruję je warzywami i upiekę. Zastanawiałam się tylko z czym je podać i w końcu postawiłam na puree ziemniaczano- selerowe. Nie dodawałam już żadnej surówki, ale oczywiście jeśli macie ochotę i takową zmieścicie w swoich brzuszkach, możecie postawić np. na surówkę z kapusty kiszonej lub pekińskiej. Pstrąg pieczony z warzywami jest bardzo szybki w przygotowaniu i oczywiście zdrowy, więc możecie go jeść w zasadzie bez ograniczeń :)   Pstrąg pieczony z warzywami  Składniki: 2 średnie pstrągi 1 duża marchewka 2 łyżki posiekanej natki pietruszki 5 cm kawałek białej części pora 1 łyżka oleju rzepakowego 2 średnie ziemniaki 10 dag selera 1 łyżkę masła 50 ml mleka 2 % sól pieprz sok z cytryny lub limonki Przygotowanie: Pstrągi oczyszczamy, wycinamy skrzela i oczy (to najbardziej drastyczny punkt programu :(). Dokładnie płuczemy, osuszamy papierowym ręcznikiem. Nacinamy pstrągi z jednej strony wszerz w 3-4 miejscach, lekko solimy, skrapiamy sokiem z cytryny lub limonki. Ryby układamy osobno na sporych kawałkach folii spożywczej (błyszczącą stroną na zewnątrz). Marchew obieramy, ścieramy na tarce o grubych oczkach. Dodajemy pokrojoną na półtalarki białą część pora oraz posiekaną natkę i olej. Doprawiamy solą i świeżo zmielonym pieprzem. Warzywamy nadziewamy pstrągi. Zawijamy dokładnie w folię aluminiową. Pieczemy około 20 minut w piekarniku nagrzanym do 190-200 stopni. 5 minut przed końcem pieczenia, rozwijamy folię, aby ryba ładnie się przyrumieniła. W tym samym czasie gotujemy do miękkości obrane i pokrojone w małą kostkę ziemniaki i seler. Odcedzamy, dodajemy masło i mleko (w razie potrzeby dolewamy nieco więcej mleka) i ugniatamy na purée. Pstrągi pieczone z warzywami podajemy z purée oraz ewentualnie odrobiną sosu np. czosnkowo- koperkowego.     Pozdrawiam serdecznie i życzę smacznego :) - Bernadetta   Koszt przygotowania: około 10,00 złotych. 