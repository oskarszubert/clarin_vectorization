Dwa dni przed urlopem żyłam już wyjazdem i nie miałam ani czasu ani siły na wymyślne gotowanie. Dlatego, gdy wstąpiłam do sklepu i zobaczyłam świeże wędzone udka z kurczaka, pomyślałam, że zjemy je z pieczywem... Minutę później, gdy dotarłam do domu, wpadł mi jednak do głowy inny pomysł. Ananasa, ryż i kukurydzę mam w domu zawsze, więc nie miałam problemu z wprowadzeniem pomysłu w życie. Pół godziny później sałatka z wędzonym kurczakiem i ananasem była już gotowa. Mąż zajadał ze smakiem, Julcia również, a o sobie to nawet nie wspomnę :P    Sałatka z wędzonym kurczakiem i ananasem ﻿ Składniki: 20 dag ryżu długoziarnistego 2 duże udka wędzone puszka ananasa puszka kukurydzy 2 czubate łyżki majonezu 80 ml jogurtu naturalnego sól pieprz młotkowany z kolendrą   Przygotowanie: Ryż gotujemy zgodnie z przepisem na opakowaniu. Pozostawiamy do wystudzeniu lub jeśli nam się spieszy możemy zahartować go zimną wodą. Udka obieramy ze skóry, usuwamy kości, kroimy w drobną kostkę. Kukurydzę odsączamy z zalewy. Ananasa kroimy w kostkę lub cienkie paski. Do ryżu dodajemy mięso z kurczaka, ananasa, kukurydzę, majonez i jogurt naturalny. Dokładnie mieszamy, doprawiamy do smaku solą i pieprzem młotkowanym. Sałatkę można jeść od razu po przygotowaniu, ale najlepiej smakuje mocno schłodzona.   Pozdrawiam serdecznie i życzę smacznego :) - Bernadetta   Czas przygotowania: 30 minut Koszt: około 16,00 złotych. 