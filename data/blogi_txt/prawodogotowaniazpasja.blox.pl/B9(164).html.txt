Niedawno w jednym z konkursów kulinarnych, udało mi się wygrać zestaw ślicznych misek z miarkami oraz książkę: "Zaskakująca kasza i ryż" Marioli Białołęckiej. Zainspirowana przepisem, jaki w niej znalazłam, postanowiłam przygotować swoją wersję gryczanych trufli.   Gryczane trufle z tofu     Składniki: ½ szklanki kaszy gryczanej 7-8 dag naturalnego tofu 10 ciasteczek holenderskich 10 dag czekolady gorzkiej 10 łyżek likieru grenadine 85 ml śmietany 30 % 3 dag masła 2 łyżki drobnego cukru (ale nie pudru) Czekoladowa posypka do ciast   PRZYGOTOWANIE: Kaszę gotujemy do miękkości zgodnie z przepisem na opakowaniu, hartujemy zimną wodą, miksujemy w rozdrabniaczu. Ciastka wkładamy do woreczka foliowego, dosyć mocno rozdrabniamy, po czym wsypujemy do rozdrabniacza, dodajemy likier grenadine i pokruszone tofu, dokładnie miksujemy. Dodajemy do kaszy gryczanej. Masło rozpuszczamy w niedużym garnuszku, wlewamy śmietanę, dodajemy połamaną na kostki czekoladę i mieszamy do czasu aż czekolada się rozpuści. Gorący płyn wlewamy do kaszy gryczanej i dokładnie mieszamy do czasu połączenia się wszystkich składników, wsypujemy cukier i jeszcze raz dokładnie mieszamy. Wkładamy na całą noc do lodówki. Z powstałej masy formujemy małe kuleczki, które obtaczamy w czekoladowej posypce do ciast. Przed podaniem trzymamy w chłodnym miejscu. Pozdrawiam serdecznie i życzę smacznego :) -Bernadetta 