Miałam ochotę na coś słodkiego, ale zdrowego. Pogłówkowałam i wymyśliłam, aby połączyć moje ukochane powidła śiwkowe z jeszcze bardziej uwielbianą kaszą gryczaną. Powstał pyszny krem, od którego nie mogłam się oderwać. A że jest to zdrowsza alternatywa dla nutelli i do tego smak kaszy jest niemal niewyczuwalny, dlatego krem powinien znaleźć amatorów także wśród osób, które za nią nie przepadają.    Krem czekoladowo- śliwkowy z kaszą gryczaną   Składniki: 1 szklanka ugotowanej kaszy gryczanej 100 ml domowych powideł śliwkowych 5 dag czekolady gorzkiej 4 łyżki mleka 2 % 1 łyżeczka cukru Przygotowanie: Ugotowaną i ostudzoną kaszę dokładnie rozdrabniamy blenderem. Dodajemy powidła śliwkowe i cukier. Ponownie  miksujemy. Czekoladę rozpuszczamy w gorącym mleku. Ciepłą wlewamy do kaszy i znowu miksujemy. Odstawiamy na 20-30 minut, aby krem przestygł. Podajemy ze świeżym pieczywem, ale równie dobrze smakuje sam...   Pozdrawiam serdecznie i życzę smacznego :) - Bernadetta   Smacznego :) 