Jeśli macie ochotę na coś szybkiego, kolorowego i jednocześnie pysznego, polecam Wam mix sałat z owocami. Zawiera mnóstwo witamin, a do tego świetnie się prezentuje. Mnie w upał nie potrzeba nic więcej, a Wam ?   Do jego przygotowania potrzebne są:   15 dag mixu sałat 2 soczyste pomarańcze 2 dojrzałe kiwi 10 dag czereśni 4 łyżki łuskanego słoneczniku 6 łyżek sosu winegret Słonecznik prażymy na rozgrzanej patelni, studzimy. Mix sałat płuczemy, dodajemy sos winegret. Dokładnie mieszamy. Sałatę rozkładamy na dwóch talerzach. Pomarańcze obieramy ze skórki, ścinamy albedo, filetujemy. Kiwi obieramy ze skóry, kroimy w plasterki lub półplasterki.Czereśnie płuczemy, kroimy na pół, usuwamy pestki. Na sałacie kładziemy fileciki z pomarańczy, plasterki kiwi i czereśnie. Posypujemy prażonym słonecznikiem. Smacznego :) 