Zupełnie nie miałam pomysłu na obiad i czasu też za wiele mi nie zostało na jego przygotowanie, bo walczyłam z ciastem i farszem do rogali. Przed wyjściem na zakupy, rzuciłam okiem do szafy i od razu ujrzałam ryż do risotto. W jednej chwili mnie olśniło ! Ponieważ w lodówce miałam kilka buraczków, postanowiłam je wykorzystać do przygotowania mojego obiadu. Początkowo miałam w planach dodać do ryżu także wołowinę, ale zmieniłam zdanie i postawiłam na danie wegetariańskie. I to był zdecydowanie trafny wybór- risotto wyszło pyszne :)   Do jego przyrządzenia potrzebujemy: 3/4 szklanki ryżu do risotto 1/2 małej cebuli 1/2 szklanki białego wytrawnego wina 3 szklanki wywaru warzywnego 15 dag ugotowanych czerwonych buraczków 15 dag cienkiej cukinii 4 łyżki oleju z suszonych pomidorów parmezan 1 łyżeczka świeżego rozmarynu 1 łyżka masła 82 % sól pieprz   Na patelni rozgrzewamy 2 łyżki oleju rzepakowego. Przesmażamy na rumiano pokrojoną w drobną kostkę cebulę. Wsypujemy ryż, mieszamy. Gdy ryż stanie się niemal przezroczysty, wlewamy białe wino. Cukinię dokładnie myjemy, usuwamy miękki miąższ. Kroimy w cienkie paski i przesmażamy na rumiano na drugiej patelni na pozostałym oleju. Gdy ryż wchłonie całe wino, na patelnię wlewamy szklankę wywaru. Gdy zostanie on wchłonięty, wlewamy kolejną szklankę. Po wlaniu ostatniej szklanki wywaru, do ryżu dodajemy obrane i pokrojone w drobną kostkę buraczki, tymianek oraz podsmażoną cukinię. Mieszamy, doprawiamy do smaku solą i pieprzem. Gdy ryż będzie już niemal miękki, dodajemy masło i dokładnie mieszamy, aby oblepiło ono dokładnie wszystkie składniki. Risotto podajemy posypane startym na grubych oczkach parmezanem.    Pozdrawiam serdecznie i życzę smacznego :) - Bernadetta   Koszt przygotowania dania dla 2-3 osób: około 12,00 złotych. 