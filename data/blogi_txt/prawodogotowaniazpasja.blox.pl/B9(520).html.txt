Nie jestem wielką fanką czekoladowych ciast, ale od czasu do czasu nachodzi mnie ochota na coś czeko. Tak też było kilka dni temu, więc gdy zaczęłam rozmyślać, co przygotować dla znajomych z pracy, więc od razu pomyślałam o serniku czekoladowym.  Pracy przy nim mało, a efekt końcowy bardzo fajny. Sernik jest mocno czekoladowy, ale co się dziwić, skoro na jego wykonanie zużyłam prawi 3 tabliczki, a do tego ma fajnie wyczuwalną nutkę migdałów. Pamiętajcie jednak, aby do sernika użyć dobrego ekstraktu migdałowego (takiego na alkoholu), a nie aromatu o takim zapachu.  Sernik czekoladowo- migdałowy  Składniki na spód: 10 dag masła 82 % 22 dag pełnoziarnistych herbatników digestive   Składniki na masę: 1 kg dobrego mielonego sera na sernik (ale sera, a nie jakiejś dziwnej masy) 20 dag czekolady deserowej 20 dag jogurtu greckiego 4 duże jajka 18 dag cukru pudru 2 łyżki dobrego ekstaktu migdałowego   Składniki na polewę: 75 czekolady deserowej 1 łyżka masła 82 % 3 łyżki śmietany 30 %   Przygotowanie spodu: Spód i boki tortownicy o średnicy 25 cm wykładamy folią aluminiową. Herbatniki wkładamy do woreczka foliowego i rozgniatamy wałkiem do ciasta. Dodajemy miękkie masło, posiekane w drobne kawałki i dokładnie zagniatamy składniki. Wykładamy równomiernie spód tortownicy. Przygotowanie masy serowej: Do sera dodajemy jogurt naturalny, ekstrakt migdałowy oraz cukier, miksujemy na głądką masę. Czekoladę rozpuszczamy w kąpieli wodnej.  Ciągle miksując masę serową, dodajemy porcjami rozpuszczoną czekoladę. Schłodzone jajka ubijamy dosyć mocno, ale nie na sztywno, i dodajemy do sera. Dokładnie, ale delikatnie mieszamy. Przekładamy delikatnie do tortownicy, wyrównujemy powierzchnię. Pieczemy 55-60 minut w piekarniku nagrzanym do 180 stopni. Wyłączamy piekarnik i zostawiamy w nim sernik jeszcze na 10-15 minut, po czym odstawiamy do wystudzenia.    Przygotowanie polewy: Czekoladę łamiemy na małe kawałki. Rozpuszczamy w kąpieli wodnej, dodając masło i śmietanę. Smarujemy wierzch sernika. Odstawiamy do zastygnięcia.   Pozdrawiam serdecznie i życzę smacznego :) - Bernadetta   Czas przygotowania: około 25 minut + czas pieczenia Koszt przygotowania: około 38,00 złotych 