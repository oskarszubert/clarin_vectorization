Tahini, zwana także tahiną, to niezastąpiony dodatek do hummusu czy pasty z czerwonej fasoli, na którą przepis już niedługo znajdziecie na blogu. Można ją kupić w większości dobrze zaopatrzonych sklepów, ale o wiele lepiej przygotować taką domową pastę sazamową. Potrzebny nam tylko dobry blender, patelnia i sezam. Jeśli się spieszymy, można dodać także trochę oleju sezamowego, rzepakowego czy z pestek winogron.  Tahini- domowa pasta sezamowa   Składniki: 1,5 szklanki sezamu opcjonalnie 3-4 łyżki oleju sezamowego, rzepakowego lub z pestek winogron   Przygotowanie: Sezam prażymy na średnim ogniu na dużej patelni do chwili aż ładnie się zarumieni (około 3-4 minut). Musimy go cały czas mieszać, gdyż łatwo się przypala. Przesypujemy do pojemnika blendera i miksujemy dokładnie przez około 5-7 minut, robiąc przerwy mniej więcej co 30 sekund, aby blender się nam nie spalił. Podczas każdej przerwy zgarniamy dokładnie ziarenka sezamu ze ścianek blendera.  Jeśli nie macie blendera o dużej mocy, możecie dodać do uprażonego sezamu 3-4 łyżki oleju sezamowego, rzepakowego lub z pestek winogron. Domową pastę sezamową można przechowywać w lodówce przez 3-4 miesiące.   Pozdrawiam serdecznie i życzę smacznego :) - Bernadetta   Czas orzygotowania: około 10 minut Koszt przygotowania: około 5,00- 8,00 złotych 