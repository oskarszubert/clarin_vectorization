Bardzo lubię organizować dla Was konkursy, ale za każdym razem wybór laureatów jest jeszcze trudniejszy, niż poprzednio. Kolejny raz Wasza kreatywność przerosła moje najśmielsze oczekiwania i muszę przyznać, że komisja konkursowa, w skład której wchodziłam ja, Julcia i Krzysiek, miała naprawdę ciężki orzech do zgryzienia. W końcu udało nam się jednak dojść do porozumienia i wybrać dwóch laureatów... Żałuję, że nie mogliśmy nagrodzić Wszystkich Was, ale zapewne niebawem wystartuje następny konkurs, w którym pojawi się kolejna szansa na atrakcyjne nagrody.   Nie przedłużając... I nagrodę, a więc zestaw noży Fiskars Functional Form Pro  zdobywa j-bankowska za opracowanie wspaniałego planu uczczenia 3000 lajków i pomysły na nowe połączenia smakowe (jak choćby buraki, fetę i mandarynki :D):   "Witaj! 3000 to naprawdę ogromna liczba! Pomyśl sobie teraz, że te wszystkie 3000 osób zapraszasz na kolację - to dopiero wyzwanie! Niemniej pozwala sobie wyobrazić, jak wiele osób na co dzień inspirujesz i ile osób uśmiechnęło się znad dania z Twojego przepisu. I za to czapki z głów! Żeby to uczcić, możesz spędzić dzień pod znakiem "3". Bardziej odpowiednia byłaby liczba 3000, jednak pasuje tylko do ilości zażytych kalorii ;) Zacznij więc od śniadania w łóżku złożonego z trzech rzeczy - tosty francuskie w pomarańczowo-imbirowym sosie, posypane płatkami migdałowymi, szklanką soku pomarańczowego i kubeczkiem deseru z jogurtu, miodu, truskawek, pomarańczy i kiwi. Po takim starcie, kilka z pierwszych uśmiechów pojawi się w Twojej sypialni :) Następnie pójdźcie we trojkę na spacer w trzy miejsca: najpierw może jakieś kino, bo nie wiem, czy Twoja Córcia wytrzyma w teatrze :) niektóre dzieci nie dają rady ;) Potem obiad w ulubionej restauracji, gdzie znajdziesz coś "treściwego" dla męża, lekkiego dla siebie i coś w sam raz dla Julci :) Wiemy, że świetnie gotujesz, nie mniej fajnie czasem wyjść do kanjpy choćby po to, żeby nie było problemu ze zmywaniem ;) Choć w taki dzień na pewno namówisz na to Męża i Julcię, a ty mogłabyś usiąść wtedy z kubkiem herbaty :)Nie zapominaj wciąż się uśmiechać, na koniec dnia liczba radosnych uśmiechów ma wynieść 3000 ;). Po obiedzie spacer po parku, i czas do domu. Tam będzie czekał prezent - niespodzianka ode mnie, bo już tak mam, że na różne okazje piekę jako prezenty słodkości i ciasta. Tak więc specjalnie dla Was, pamiętając, że objedliście się na obiedzie, zrobię lekki ale pyszny deser który zadowoli nawet Julcię. Będzie nawet zdrowy jak na deser ;) Znajdziecie na stole galaretkową tęczę. Będą w niej nie tylko kolorowe galaretki z proszku, ale też galaretki zmieszane z mlekiem zagęszczonym niesłodzonym oraz soki marchewkowe zmieszane z żelatyną :) Maximum kolorów i smaków! Pamiętaj, że na końcu tęczy czekają skarby, kiedy spałaszujecie deser, nie zapomnij pomyśleć trzech życzeń, a obiecuje, że się spełnią! :) Do kolacji zasiądziecie znowu we trójkę, a do wyboru będą na stole trzy sałatki, żeby było lekko: burak+feta+mandarynka, makaron+ananas+kabanos, no i oczywiście moja ulubiona z Twojego przepisu makaron+tuńczyk+majonez. Czas na wino wieczorkiem - czy to będą trzy kieliszki czy trzy butelki, zdecydujesz sama ;) A więc wino, film, na przekąskę chipsy z jarmużu... Julka pójdzie spać, a resztę wieczoru spędzicie jak tam już uważacie :) A kiedy już będziesz w łóżku, tuż przed zaśnięciem, uśmiechniesz się pop raz 3000 i pomyślisz, że było warto. I ze zrobisz co w Twojej mocy, żeby kolejne tysiące przybywały :) A fani będą z Tobą i codziennie będą sprawiać, że się uśmiechniesz :)".   II nagrodę zdobywa Iwona za propozycję, która idealnie sprawdzi się w zimowe dni:    Mam nadzieję, że Laureatki ucieszą się z nagród i niezwłocznie prześlą mi swoje adresy korespondencyjne na maila: 24bernadetta.p@wp.pl, a wszyscy, którym tym razem się nie udało, spróbują swoich sił w kolejnych konkursach.   Pozdrawiam serdecznie :) -Bernadetta 