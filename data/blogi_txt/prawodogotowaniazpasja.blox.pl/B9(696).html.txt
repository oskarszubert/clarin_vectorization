Chyba już wiecie, że bardzo często przygotowuję sałatki. Zawsze staram się, aby wyglądały jak najbardziej apetycznie, a czasem służą mi one do rozbawienia rodziny. Tak również było wczoraj, gdy przyrządziłam "żywą sałatkę" z ryżowymi stworkami- mina Męża i uśmiech Córki- bezcenne :)   Do przyrządzenia tej sałatki potrzebne są: 7-8 dag rukoli 15 dag pomidorków truskawkowych 1/2 woreczka ugotowanego ryżu basmati 10 dag wędzonego łososia w plastrach 2 plastry żółtego sera łyżeczka "kawioru" z wodorostów 1/2 łyżeczki płatków suszonych pomidorów 4-5 łyżek bazyliowej oliwy z oliwek ewentualnie sól i pieprz   Opłukaną i osuszoną rukolę rozkładamy w szerokim półmisku, skrapiamy oliwą z oliwek. Układamy pokrojone na pół pomidorki koktajlowe oraz pokrojonego w cienkie paski i lekko zwiniętego łososia. Z ryżu formujemy około 14-15 kuleczek, którym dorabiamy oczy z kawioru, a usta z płatków suszonych pomidorów. Sałatkę dekorujemy ryżowymi ludzikami i serduszkami wyciętymi z sera żółtego. Możemy ją doprawić odrobiną soli i pieprzu.  Smacznego :) 