Dziś kolejny przepis z książki Ewy Chodakowskiej. Placuszki z cukinii z sosem jogurtowo- ogórkowym byly pyszne. Puszyste, aromatyczne i delikatne. Nie dodałam do nich świeżych ziół, bo wszystkie domowe mi się skończyły, a przed urlopem szkoda mi było kupować dwóch doniczek ziół, z których użyłabym zaledwie kilku listków. Zamiast nich dodałam zioła prowansalskie i wyszło pysznie :) Pozostałe przepisy, które do tej pory przygotowałam w ramach cyklu "Przepis z książką" możecie przejrzeć tutaj. Placuszki z cukinii Ewy Chodakowskiej ﻿ Składniki na 4 porcje: 90 dag cukinii 4 średnie jajka 5 łyżek mąki pełnoziarnistej 1 łyżka ziół prowansalskich sól płaska łyżka pieprzu młotkowanego z kolendrą olej rzepakowy   Na sos: 2 ogórki 300 g jogurtu naturalnego 0 % 1 ząbek czosnku sól pieprz   Przygotowanie: Cukinię dokładnie myjemy, obieramy ze skórki. Ścieramy na tarce o grubych oczkach. Dodajemy mąkę, jajka i zioła prowansalskie. Doprawiamy szczyptą soli i pieprzem młotkowanym z kolendrą, dokładnie mieszamy.   Ogórki obieramy, ścieramy na tarce o drobny oczkach. Dodajemy obrany i przeciśnięty przez praskę czosnek oraz jogurt naturalny. Doprawiamy solą i pieprzem, dokładnie mieszamy.   Rozgrzewamy patelnię i smarujemy ją odrobiną oleju rzepakowego. Smażymy z obu stron na rumiano niewielkie placuszki.   Placuszki podajemy od razu po przygotowaniu z sosem jogurtowo- ogórkowym.   Pozdrawiam serdecznie i życzę smacznego :) - Bernadetta   Czas przygotowania: około 30 minut Koszt: około 8,00 złotych. 