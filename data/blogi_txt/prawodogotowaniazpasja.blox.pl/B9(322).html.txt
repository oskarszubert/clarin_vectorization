Wszystkim, którzy uwielbiają kawę, polecam na upały ją w nieco orientalnej mrożonej wersji. Myślę jednak, że w towarzystwie tak doborowych dodatków posmakuje ona również osobom, które za kawą nie przepadają.  Orientalna kawa mrożona   Składniki: 6 łyżek kawy rozpuszczalnej 3 łyżeczki cukru150 ml wrzącej wody300 ml mleka 2 %1,5 cm kawałek świeżego imbiru6 ziaren kardamonu3/4 łyżeczki cynamonu1/4 średniej laski wanilii   Przygotowanie: Imbir obieramy ze skórki, kroimy mniej więcej na 9-10 cienkich plasterków. Z łupin kardamonu wyciągamy ziarenka, które rozdrabniamy w moździerzu. Dodajemy 1/2 łyżeczki cynamonu oraz ziarenka wydłubane z laski wanilii. Wsypujemy kawę i cukier. Zalewamy wrzącą wodą, dokładnie mieszamy i odstawiamy do czasu aż kawa wystygnie. Mleko (tylko nie UHT, gdyż ono się dobrze nie ubija w domowych warunkach; ja używam pasteryzowanego) mocno schładzamy, ubijamy spieniaczem do czasu aż będzie sztywne. Przekładamy do 3 wysokich szklanek. Kawę przecedzamy przez sitko i wlewamy powoli do do szklanek z mlekiem. Posypujemy pozostałym cynamonem. Podajemy od razu po przygotowaniu. Pozdrawiam serdecznie i życzę smacznego :) - Bernadetta 