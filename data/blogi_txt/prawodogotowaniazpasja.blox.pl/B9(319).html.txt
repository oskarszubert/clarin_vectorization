Mała pozwoliła nam w niedzielę trochę dłużej pospać, więc gdy w końcu wstałam nie mogłam się ogarnąć :) Wiadomo jednak, że najważniejszym posiłkiem w ciągu dnia jest śniadanie, dlatego też czym prędzej udałam się do kuchni... Otworzyłam lodówkę i zaczęłam myśleć, co by dobrego przygotować i przy okazji za bardzo się nie narobić. Na szczęście dzień wcześniej kupiłam ładny filet z łososia i gdy tylko na niego spojrzałam, pomysł sam się zrodził. Przy okazji postanowiłam wykorzystać dwa gotowane ziemniaki, które zostały mi po przyrządzeniu sałatki ziemniaczanej i przyrządziłam pyszny omlet z łososiem z piekarnika, który podbił serce Męża i Córki...   Do jego przygotowania potrzebujemy: 25 dag filetu z łososia 25 dag ziemniaków ugotowanych w łupinkach 4 duże jajka 2 garści młodych liści szpinaku sól pieprz 1 łyżeczkę suszonych pomidorów z czosnkiem i bazylią   Ziemniaki obieramy, kroimy w niedużą kostkę. Z łososia usuwamy skórkę i tłuszcz, mięso kroimy w kostkę wielkości cząstek ziemniaków. Wysypujemy dno tortownicy lub formy na tartę (jeśli nie macie formy z nieprzywieralną powierzchnią, trzeba ją posmarować odrobiną masła). Do jajek dodajemy szczyptę soli i pieprzu oraz suszone pomidory z bazylią i czosnkiem. Lekko ubijamy. Masę jajeczną wylewamy na łososia z ziemniakami. Przybieramy listkami szpinaku. Pieczemy w piekarniku nagrzanym do 180 stopni do czasu aż jajka ładnie się zetną. Przed podaniem przybieramy pozostałymi listkami szpinaku. Pozdrawiam serdecznie i życzę smacznego :) - Bernadetta   Koszt przygotowania: około 12,00 złotych. 