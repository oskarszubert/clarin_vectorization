Moi Drodzy, chciałabym zaprosić wszystkich blogerów do pierwszej charytatywnej akcji kulinarnej na moim blogu, którą organizuję wspólnie z Bankami Żywności. Celem akcji jest promocja Świątecznej Zbiórki Żywności, wczasie której wolontariusze Banków Żywności zbierać będą produkty na rzecz potrzebujących w sklepach spożywczych na terenie całej Polski. Akcję prowadzę za pośrednictwem serwisu durszlak.pl, ale mogą w niej wziąć udział także osoby niezarejestrowane na tym agregatorze. Warunkiem wzięcia udziału w akcji jest zamieszczeniena blogu w okresie od dnia 23 listopada 2013 r. do dnia 1 grudnia 2013 r. przepisu kulinarnego, który w swoim składzie zawierać będzie co najmniej jeden składnik, uznany w tym roku za Superbohatera Świątecznej Zbiórki Żywności, a więc: - ryż, - olej, - czekoladę, - konserwy (mięsne, rybne, warzywne). Wpisy można dodawać za pośrednictwem strony durszlak.pl. Blogerzy, którzy nie mają konta na durszlaku, proszeni są o dodanie baneru prowadzącego do tego wpisu:  lt;a href="http://prawodogotowaniazpasja.blox.pl/2013/11 /Swiateczna-Zbiorka-Zywnosci-zaproszenie-do- akcji.html" gt; lt;imgsrc=" http://prawodogotowaniazpasja.blox.pl/resource/szz.jpg" alt="/ gt; oraz wysłanie maila z linkiem do przepisu na mój adres e-mail: 24bernadetta.p@wp.pl . W każdym wpisie zamieszczamy jednocześnie oprócz baneru akcji krótką notkę zachęcającą do wzięcia udziału w tegorocznej Świątecznej Zbiórce Żywności, np. o treści: „Każdy z nas może być Superbohaterem. Wystarczy w dniach od 29 listopada do 1 grudnia 2013 roku przekazać część swoich zakupów wolontariuszom Banków Żywności w jednym z niemal 3500 sklepów spożywczych na terenie całego kraju. Podarowane produkty jeszcze przed Świętami Bożego Narodzenia zostaną przekazane osobom potrzebującym”. Oczywiście powyższą notkę informacyjną możecie skopiować na swoich blogach. Akcja trwa od 23 listopada 2013 r. do 1 grudnia 2013 r. Linki do Waszych wpisów, które spełniać będą powyższe wymogi zostaną zamieszczone w podsumowaniu akcji na moim blogu. Serdecznie zachęcam Was do udziału w akcji i liczę na Wasz czynny udział ! Pozdrawiam :) - Bernadetta 