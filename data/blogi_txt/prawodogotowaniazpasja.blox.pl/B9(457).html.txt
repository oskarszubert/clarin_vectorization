Warto czekać kilka miesięcy na świeżego dorsza. Powiem Wam szczerze, że odkąd mój Brat zaczął jeździć na łowy, to nie kupuję już dorsza w sklepie. Taki mrożony po prostu już mi nie smakuje. Gdy tylko Łukasz wrócił z połowów, od razu postanowiłam więc przygotować rybę po grecku, która od dawna "za mną chodziła".  Warzywką obrał i starł mój Mężuś. Nie do końca z własnej woli, ale aż tak bardzo nie narzekał :P  Ryba po grecku Składniki: 80 dag filetów z dorsza 70 dag marchewki 30 dag pietruszki 15 dag selera 1 biała część dużego pora 200 g koncentratu pomidorowego 2 łyżki masła klarowanego sól pieprz czarny pieprz młotkowany z kolendrą mąka pszenna olej rzepakowy Przygotowanie: Marchew, seler i pietruszkę obieramy, dokładnie płuczemy. Ścieramy na tarce o grubych oczkach.  Por przecinamy wzdłuż na pół, przepłujemy wodą i kroimy w cienkie talarki. Na dużej głębokiej patelni rozpuszczamy masło. Wrzucamy połowę warzyw. Smażymy przez 3-4 minuty kilka razy w tym czasie mieszają. Dodajemy pozostałe warzywa, dokładnie mieszamy. Wlewamy 80-100 ml wody i dusimy na wolnym ogniu do chwili aż warzywa zmiękną.  Dodajemy koncentrat pomidorowy. Dokładnie mieszamy, doprawiamy do smaku solą, czarnym pieprzem oraz pieprzem młotkowanym z kolendrą. Filety z dorza kroimy na około 2 cm paski. Oprószamy mąką pszenną i smażymy z obu stron na rumiano na rozgrzanym oleju. Lekko solimy. Mniej więcej 1/3 warzyw wykładamy do prostokątnego naczynia, wyrównujemy powierzchnię. Układamy połowę ryby. Przykrywamy połową pozostałych warzyw i resztą ryby. Nakładamy pozostałe warzywa. Podajemy na ciepło lub na zimno.   Pozdrawiam serdecznie i życzę smacznego :) - Bernadetta   Czas przygotowania: około 60 minut 