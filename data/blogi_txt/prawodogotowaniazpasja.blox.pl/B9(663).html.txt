O tym, że uwielbiam jajka wiedzą już chyba wszyscy. A, że nie lubię jeść monotonnych posiłków to cały czas eksperymentuję. Te jajka są zaś pysznym efektem takich szaleństw. Doskonale nadają się na zwykłe weekedowe śniadanie, ale i na Wielkanoc.   Jajko z pastą z rukoli   Składniki: 3 jajka 1czubata łyżka majonezu duża garść rukoli szczypiorek 2 łuskane orzechy włoskie Sól Pieprz   Przygotowanie: Jajka gotujemy na twardo. Hartujemy zimną wodą, odcinamy czubek skorupki. Wydrążamy żółtko i prawie całe białko- pozostawiamy tylko cienką warstwę.  Żółtko dodajemy do umytej i osączonej rukoli. Dokładnie miksujemy z majonezem. Dodajemy pokrojone w drobną kostkę białka. Doprawiamy solą i pieprzem, dokładnie mieszamy.  Przygotowaną pastą nadziewamy skorupki jajek. Posypujemy drobno posiekanymi orzechami włoskimi oraz szczypiorkiem.     Pozdrawiam serdecznie i życzę smacznego :) -Bernadetta 