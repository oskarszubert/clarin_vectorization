Omlet na słodko możecie zjeść na śniadanie lub na deser. Przepis jest prosty, jego przygotowanie nie wymaga szczególnych umiejętności kulinarnych, a co najważniejsze robi się go bardzo szybko. Z dodatkiem syropu klonowego i orzechów włoskich jest prawdziwą ucztą dla podniebienia :)  Omlet bez mąki z syropem klonowym i orzechami  Składniki: 6 jajek łyżka prawdziwego masła syrop klonowy orzechy włoskie opcjonalnie cukier puder Przygotowanie: Białka oddzielamy od żółtek (najlepiej jeśli jajka będą mocno schłodzone). Ubijamy białka niemal na sztywną pianę. Ciągle miksując na średnich obrotach dodajemy po jednym żółtku. Powstała masa nie powinna być zbyt sztywna. Na patelni do naleśników rozgrzewamy połowę masła. Wlewamy połowę masy jajecznej i przykrywamy patelnię pokrywką. Gdy jajka się ładnie zetną i przyrumienią, delikatnie ściągamy omlet na talerz. W ten sam sposób przygotowujemy drugi omlet. Polewamy syropem klonowym, ewentualnie oprószamy odrobiną cukru pudru. Posypujemy posiekanymi orzechami włoskimi.  Pozdrawiam serdecznie i życzę smacznego :) -Bernadetta   Koszt przygotowania: około 8,00 złotych. 