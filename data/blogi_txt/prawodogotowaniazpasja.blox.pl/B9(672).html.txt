Wieść niesie, że ziemniaki pieczone po szwedzku, a więc tzw. hasselback potatoes rozpropagowała Nigella Lawson. Szczerze nie wiem, ale pierwszy raz jadłam je już ładnych kilka lat temu i za każdym razem jestem tak samo zachwycona ich smakiem. Są niezwykle proste w przygotowaniu, ale i pyszne.  Polecam Wam również  smażone ziemniaki oraz  ziemniaczki pieczone wg Nigelli.  Ziemniaki pieczone po szwedzku   Składniki na 3 osoby: 12 niedużych ziemniaków 4 dag masła sól morska   Przygotowanie: Ziemniaki obieramy ze skórki, dokładnie płuczemy. Każdego ziemniaka układamy kolejno na dużej łyżce i nacinamy głęboko co 2-3 milimetry (tak, jakbyśmy chcieli go pokroić w plasterki, ale nie przecinając do końca). Ziemniaki ponownie dokładni płuczemy, układamy na naczyniu żaroodpornym. Masło rozpuszczamy. i polewamy nim dokładnie ziemniaki, aby dostało się ono również w przestrzenie między "plasterkami". Posypujemy solą morską i pieczemy w piekarniku nagrzanym do 180 stopni przez 55-60 minut (większe ziemniaki nieco dłużej). W połowie czasu pieczenia, ponownie polewamy ziemniaki masłem, które zbierze się w naczyniu. Ziemniaki jemy same lub podajemy je do obiadu. Pozdrawiam serdecznie i życzę smacznego :) - Bernadetta   Czas przygotowania: około 80 minut Koszt przygotowania: około 3,00- 4,00 złotych 