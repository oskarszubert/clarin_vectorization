Niedawno podzieliłam się z Wami przepisem na smoothie truskawkowe, przyszła więc pora na małą odmianę. Choć na co dzień piję tylko wodę niegazowaną, smoothie truskawkowo- miętowe przygotowałam "na lekkim gazie". Nie zawiera ono ani grama cukru, poza tym, który zawarty jest w owocach, ale mimo to jest przepyszne. Dodałam do niego także trochę mielonego lnu, którego w smaku w ogóle nie czuć, a który ma doskonały wpływ na układ trawienny (i nie tylko), więc polecam Wam spróbować :)  Smoothie truskawkowo- miętowe ﻿ Składniki: 40 dag truskawek 15 dużych liści mięty 1 łyżka mielonego lnu 200 ml wody mineralnej gazowanej 3-4 duże kostki lodu   Przygotowanie: Truskawki dokładnie płuczemy, odsączamy na sicie, usuwamy szypułki. Dodajemy pokruszony lód, mielony len oraz miętę i dokładnie miksujemy blenderem. Wlewamy wodę mineralną i razem chwilę blendujemy. Wlewamy do szklanek lub kieliszków. Możemy dodatkowo przybrać listkami świeżej mięty.  Pozdrawiam serdecznie i życzę smacznego :) - Bernadetta   Czas przygotowania: 10 minut Koszt: 3,00 złote. 