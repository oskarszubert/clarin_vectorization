Jakiś czas temu postanowiłam wziąć udział w konkursie Sante, w którym nagrodą główną miały być warsztaty kulinarne z Grzegorzem Łapanowskim i Agnieszką Maciąg. Po chwili namysłu zgłosiłam swój przepis na zielone naleśniki. Nie liczyłam na wiele, bo konkurencja była ogromna... Jakież było jednak moje zdziwienie, gdy od razu po zakończeniu konkursu, otrzymałam maila z informacją o wygranej. Po potwierdzeniu swojej obecności, otrzymałam kolejne wiadomości z przypomnieniem o warsztatach oraz dokładną instrukcję dotarcia na miejsce. Szczerze powiedziawszy, już korespondencja mailowa była znakiem bardzo profesjonalnej organizacji całej imprezy. Gdy w końcu nadeszła sobota 26 stycznia, udaliśmy się z Mężem i Córką na miejsce. Po służbowych spotkaniach w piątek byłam mocno wykończona i trochę obawiałam się tego, czy organizatorzy pozwolą zostać moim bliskim, ale już po chwili moje wątpliwości zostały rozwiane- nie zdążyłam nawet zadać pytania, a już Pani z Sante poinformowała mnie, że Mąż i Córka oczywiście mogą zostać i się przyglądać :) Po chwili od naszego przybycia, zaczęliśmy zabawę we wspólne gotowanie... Najpierw Grzegorz Łapanowski pokazał nam m.in. jak prawidłowo wyfiletować rybę, czy posiekać warzywa, aby się nie pociąć :)  Później Agnieszka Maciąg opowiedziała o swojej miłości do gotowania i ulubionych produktach.  Po kilku minutach, podzieliliśmy się na grupy i zaczęliśmy przygotowywać pyszne smakołyki. Ja w grupie z Agnieszką Maciąg i kilkoma dziewczynami, przygotowałam ciasteczka owsiane:   i zupę z zieloną soczewicą:  Pozostali, pod przewodnictwem Grzegorza Łapanowskiego i kilku świetnych chłopaków przyrządzili natomiast takie smakołyki:        Mimo, że wszyscy byli już pełni, chyba nikt nie odmówił sobie przyjemności skosztowania pysznego deseru z ananasa z chili z jogurtem greckim...  i pstryknięcia pamiątkowej fotki z Agnieszką Maciąg (Jeju, jaka Ona jest śliczna:)).  Wszyscy uczestnicy warsztatów otrzymali także książki Grzegorza Łapanowskiego i Agnieszki Maciąg oraz pakę pysznych i zdrowych produktów Sante.  I cóż mogę więcej powiedzieć o warsztatach ? Organizatorzy spisali się na medal- wszystko było dopięte na ostatni guzik, potrawy przygotywaliśmy z najwyższej jakości produktów, a do tego atmosfera, jaka panowała głównie dzięki obecności Agnieszki Maciąg i Grzegorza Łapanowskiego oraz ich profesjonalnemu podejściu do tematu, była niesamowita ! Mam nadzieję, że jeszcze kiedyś znowu będę miała okazję uczestniczyć w tak wspaniałym przedsięwzięciu :) Miałam również ogromną przyjemność poznać inne blogerki kulinarne: Martę oraz Marlenę. Dziewczyny, dziękuję za wspólne gotowanie i biesiadowanie :)   Pozdrawiam serdecznie i życzę miłego dnia :) - Bernadetta   Ps. A jeden ze stolików ze studia chętnie bym przytargała do domu :) 