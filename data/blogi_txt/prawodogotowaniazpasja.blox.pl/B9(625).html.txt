Warstwowa sałatka z selerem konserwowym, podana w szklankach, idealnie się nadaje na imprezy rodzinne, czy w gronie znajomych. Jest szybka w przygotowaniu, a do tego bardzo smaczna, więc na pewno zachwyci Waszych gości. To wytrawna alternatywa dla warstwowej sałatki z szynką i ananasem, którą niedawno zamieściłam na blogu. Najlepiej smakuje schłodzona, więc albo po przygotowaniu wsadźcie ją na godzinę do lodówki, albo wszystkie składniki przed jej przyrządzeniem, porządnie schłodźcie. Warstwowa sałatka z selerem konserwowym i szynką  Składniki na 5 porcji: 1 słoiczek selera konserwowego 25 dag drobiowej szynki 2 duże jajka 1 puszka kukurydzy 10 dag sera żółtego 20 złotych cebulek konserwowych 2 łyżki drobno siekanego koperku 150 ml jogurtu naturalnego 2 czubate łyżki majonezu sól pieprz Przygotowanie: Jajka gotujemy na twardo, hartujemy zimną wodą, obieramy. Seler i kukurydzę odsączamy z zalewy, żółty ser ścieramy na tarce o grubych oczkach. Jajka i szynkę kroimy w drobną kostkę. Jogurt naturalny mieszamy dokładnie z majonezem, doprawiamy do smaku solą i pieprzem. W pięciu przezroczystych szklankach układamy warstwę selera, a następnie szynki. Polewamy połową sosu jogurtowo- majonezowego. Układamy kolejno warstwę kukurydzy, jajek i sera. Polewamy pozostałym sosem. Posypujemy drobno posiekanym szczypiorkiem. Przybieramy cebulką konserwową. Pozdrawiam serdecznie i życzę smacznego :) - Bernadetta   Koszt przygotowania: około 19,00 złotych. 