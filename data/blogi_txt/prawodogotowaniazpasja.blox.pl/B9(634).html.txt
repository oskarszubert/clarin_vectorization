Zupa pomidorowa z mlekiem kokosowym i soczewicą to bardzo sycąca propozycja na wegański posiłek. W wersji wegetariańskiej zamiast śmietany sojowej można dać zwykłą, ale mnie osobiście bardzo smakuje wersja wegańska.  Jeśli latem zrobiliście sobie zapasy domowego przecieru pomidorowego, to nie będziecie mieć problemów z przygotowaniem tej zupy. Gdybyście jednak mieli braki w spiżarce, możecie użyć zmiksowanych pomidorów w puszce. Wegańska zupa pomidorowa z mlekim kokosowym i soczewicą Składniki: 700 ml wywaru warzywnego 700 ml  domowego przecieru pomidorowego  4/5 szklanki czerwonej soczewicy 1 mała cebula czerwona 200 ml śmietany sojowej (w wersji wegetariańskiej może być zwykła śmietana 18 lub 30 %) 150 ml mleka kokosowego 2 łyżki oleju rzepakowego sól pieprz   Przygotowanie: Cebulę obieramy, siekamy w bardzo drobną kostkę.  Podsmażamy przez minutę na rozgrzanym oleju. Dodajemy soczewicę, dokładnie mieszamy i smażymy razem przez 30 sekund.  Zalewamy gorącym wywarem warzywnym, gotujemy na średnim ogniu. Gdy soczewica będzie niemal miękka, dodajemy przecier pomidorowy, mleko kokosowe i śmietanę sojową. Doprawiamy do smaku solą i pieprzem. Odstawiamy zupę na 5 minut. Przed podaniem możemy skropić odrobiną śmietany sojowej.   Pozdrawiam serdecznie i życzę smacznego :) - Bernadetta   Czas przygotowania: około 30 minut Koszt przygotowania: około 12,00 złotych 