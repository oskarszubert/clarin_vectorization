Dziś mam dla Was przepis na pyszną sałatkę z rukoli z kaszą gryczaną. Przygotowałam ją we wtorek wieczorem po powrocie z pracy i zakupów. Byłam tak zmęczona, że nie miałam nawet siły kiwnąć palcem w bucie, ale okazało się, że werwy starczyło mi na połączenie kilku składników, które akurat miałam pod ręką i... że to połączenie wyszło nieziemskie :) Nawet mój Mąż, który nie przepada za kaszą gryczaną, zjadł tę sałatkę ze smakiem :)  Do przygotowania tej sałatki potrzebujemy: 1 woreczek ugotowanej kaszy gryczanej 10 dag rukoli 25 dag pomidorków cherry 10 połówek suszonych pomidorów 15 dag mozzarelli w mini kulkach 4-5 łyżek oleju z suszonych pomidorów sól pieprz świeżą bazylię do dekoracji   Warzywa dokładnie płuczemy, odsączamy na sicie. Do rukoli dodajemy kaszę gryczaną, pokrojone w cienkie paski suszone pomidory i olej. Doprawiamy odrobiną soli i pieprzu. Sałatkę przybieramy pokrojonymi na ćwiartki pomidorkami cherry, mozzarellą w mini kulkach i bazylią. Posypujemy odrobiną pieprzu. Wszystkie składniki możemy również ułożyć warstwowo w płaskiej miseczce, doprawić odrobiną soli i pieprzu i skropić olejem z suszonych pomidorów.  Pozdrawiam serdecznie i życzę smacznego :) - Bernadetta   Koszt przygotowania: około 22,00 złotych. 