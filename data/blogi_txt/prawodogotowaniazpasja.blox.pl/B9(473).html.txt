Ostatnio zastanawiałam się, jakich przepisów zamieściłam na blogu najwięcej i uświadomiłam sobie, że oprócz deserów, przodują sałatki i zupy. A dziś dorzucam kolejny przepis na sałatkę makaronową z tuńczykiem i obiecuję, że ten dział będzie się jeszcze bardziej rozrastał :) Tę sałatkę robi się ekspresowo i to nasz szlagier na wszelkie imprezy, gdy 10 minut przed przyjściem gości, dochodzimy do wniosku, że za mało jedzenia przygotowaliśmy :P Jest to jednocześnie jedna z najprostszych potraw, jakie znam, ale do tego pyszna. Jeśli macie ochotę na sałatki z tuńczykiem z większą ilością składników, polecam Wam także szybką sałatkę z tuńczykiem oraz lekką sałatkę z tuńczykiem.   Sałatka makaronowa z tuńczykiem  Składniki: 40 dag makaronu muszelki 2 puszki tuńczyka w kawałkach w sosie własnym 1 pęczek natki pietruszki 4 czubate łyżki majonezu sól pieprz Przygotowanie: Makaron gotujemy w lekko osolonej wodzie, zgodnie z przepisem na opakowaniu. Odcedzamy, hartujemy zimną wodą. Tuńczyka odsączamy z zalewy, dodajemy do makaronu wraz z drobno posiekaną natką pietruszki. Dodajemy majonez, dokładnie mieszamy. Doprawiamy do smaku solą i pieprzem.   Pozdrawiam serdecznie i życzę smacznego :) - Bernadetta   Czas przygotowania: około 15 minut Koszt przygotowania: około 14,00 złotych 