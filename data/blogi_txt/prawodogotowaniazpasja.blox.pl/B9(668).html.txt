Tradycji trzeba czynić zadość i dziś pora na kolejną propozycję z cyklu "Przepis z książką". Po łatwym cieście czekoladowym i jajku w koszulce na potrawce z bakłażana przyszła pora na bardzo zdrową i ekpresową propozycję. Przepis na ten zielony koktajl znalazłam w książce Marka Bardadyna. Minimalnie zmniejszyłam ilość otrąb, zwiększyłam ilość natki pietruszki, a sok z cytryny zastąpiłam sokiem z limonki. Ponadto całość doprawiłam szczyptą soli. Koktajl wyszedł bardzo smaczny i co najważniejsze pożywny :)  Zielony koktajl z awokado i natką pietruszki  Składniki: 400 ml kefiru 1 dojrzałe awokado 1/2 pęczka natki pietruszki sok z 1/2 małej limonki 3 łyżki otrąb owsianych sól   Przygotowanie: Awokado przecinamy na pół, wydrążamy miąższ. Skrapiamy go sokiem z limonki. Natkę pietruszki dokładnie płuczemy. Awokado miksujemy dokładnie wraz z natką, otrębami i połową kefiru. Wlewamy pozostały kefir i chwilę razem miksujemy. Doprawiamy do smaku odrobiną soli. Podajemy od razu po przygotowaniu. Pozdrawiam serdecznie i życzę smacznego :) - Bernadetta   Koszt przygotowania: około 6,00-7,00 złotych. 