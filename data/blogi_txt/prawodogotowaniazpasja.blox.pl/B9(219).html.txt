Moi Drodzy, serdecznie Wam dziękuję za tak liczny udział w konkursie. Naprawdę niełatwo było wybrać dwójkę laureatów z 98 zgłoszeń... Poziom Waszej kreatywności przeszedł moje najśmielsze oczekiwania, dlatego w wyborze musiał pomóc mi Mąż...  I tak wspólnie zadecydowaliśmy, że pierwsze miejsce przyznamy Kamili za to zdjęcie:  a drugie Małgosi i Kindze za naturalny styl życia każdego dnia, radosne fotki i ciekawe uzasadnienie :)  "Na ostatnią chwile przybiegamy, bo zew natury mamy. Teraz zima sroga trzyma, wiosna miała być a wciąż jej nima ;) Pokazujemy więc z Kingą, naszą miłość do natury... Na balkonie, malusim balkonie, truskawki nam latem dojrzewają. Pod ich zwisającymi pędami, co roku przygotowujemy kwiaty białego bzu na syropy, kwiaty lipy na soki. Od wiosny biegamy po łące w poszukiwaniu stokrotek do kandyzowania, suszymy fiołki do ciast czy znosimy mirabelki na kompoty. Zielony groszek, jak widać, nie jest nam obcy, w starej makutrze po babci czekamy na szczypior a kosz piknikowy jest częstym naszym przyjacielem na rozmaitych wypadach za miasto. Naturalnie naturę kochamy całą swoją osobą i gdyby nie jej zieleń ukochana, nie byłybyśmy sobą. Jej dary uwielbiamy i doceniamy o otoczenie zdrowe zawsze mocno dbamy dbamy. Nie śmiecimy wcale, nie biegamy po lesie z hałasem, rozmawiamy z biedronkami i bawimy się z trzciny szałasem. Jeden biust jest mały, drugi nie znosi plastiku, w łazience stoi tylko naturalnych kosmetyków bez liku. Torby swoje uszyłyśmy, jednorazówkami gardzimy, często nawet za obcymi psami z woreczkami łazimy ;) Jeszcze godzina dla ziemi jest u nas codziennie kochamy więc naturę nieodmiennie. Jeśli jeszcze deseczkę byśmy wygrały, nasz blog W garze mieszane, który wciąż udoskonalamy, byłby jeszcze ładniejszy, a nasze paszcze uśmiechnięte od ucha do ucha :)".   Laureatom serdecznie gratuluję i proszę o przesłanie danych adresowych na mój adres e-mail. A Was wszystkich już dziś zapraszam do udziału w kolejnych konkursach, które już niebawem wystartują :) Pozdrawiam serdecznie :) Bernadetta 