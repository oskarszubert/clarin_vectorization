Macie ochotę na sushi, a skończył Wam się ryż ? Nic prostszego, wystarczy zamiast ryżu dać mieszankę sałat i mamy szybką przekąskę- polecam :)  Wegańskie sushi bez ryżu   Składniki: 3-4 płaty wodorostów nori mix sałat  1 średnia marchewka ½ żółtej papryki ½ czerwonej papryki 1 dojrzałe awokado 1 średni ogórek Sól Wasabi Czarny sezam   Przygotowanie:  Papryki pozbawiamy gniazd nasiennych. Pozostałe warzywa (z wyjątkiem mixu sałat) obieramy, płuczemy i kroimy w cienkie paski. Pojedyncze płaty wodorostów kładziemy na bambusowej macie, rozsmarowujemy na nich odrobinę wasabi (jeśli jest w proszku, należy je uprzednio zmieszać z wodą, aby powstała dosyć gęsta pasta) i układamy paski marchewki, obu papryk, ogórka i awokado. Posypujemy mixem sałat. Zwijamy rulon, który tniemy ostrym nożem na 3 kawałki, wykładamy na półmisek i posypujemy czarnym sezamem.   Pozdrawiam serdecznie, Bernadetta 