W moim ulubionym warzywniaku kupiłam pięknego dużego brokuła i miałam przygotować z niego zupę krem, ale moja Córcia zażyczyła sobie rosół, więc musiałam zmienić plany. Zmontowałam więc szybką sałatkę z brokułami, jajkiem i pomidorkami koktajlowymi. Sałatka z brokułami   Składniki: 1 duży brokuł 4-5 jajek 12-15 pomidorków koktajlowych 2 łyżki drobno siekanego koperku 100 ml jogurtu naturalnego 2 czubate łyżki majonezu 1 duży ząbek polskiego czosnku sól pieprz   Przygotowanie: Jajka gotujemy na twardo. Hartujemy zimną wodą, obieramy. Pomidorki dokładnie myjemy. Oddzielamy różyczki brokułów. Wrzucamy na wrzącą wodę i gotujemy przez 5 minut. Odcedzamy, przelewamy zimną wodą. Jogurt mieszamy z majonezem. Dodajemy obrany i przeciśnięty przez praskę czosnek. Doprawiamy do smaku solą i pieprzem. Różyczki brokułów układamy na półmisku. Między różyczki wciskamy ćwiartki jajek. Polewamy sosem czosnkowym. Układamy pokrojone na ćwiartki pomidorki.  Przed podaniem posypujemy koperkiem. Pozdrawiam serdecznie i życzę smacznego :) - Bernadetta   Czas przygotowania: około 25 minut Koszt przygotowania: około 12,00 złotych 