Przygotowanie domowego cukru waniliowego zajmuje zaledwie kilka minut, a mimo to wciąż bardzo mało osób to robi. Szkoda, bo takiego cukru nie kupimy w żadnym sklepie, a cukier "wanilinowy" nie może być z nim nawet porównywany.   Do jego przygotowania potrzebujemy tylko: 200 ml cukru 1 laskę wanilii   Wanilię przecinamy wzdłuż na pół i wydrążamy ziarenka, które dodajemy do cukru. Dokładnie mieszamy. Dodajemy pokrojone w 1,5-2 cm kawałki pozostałości laski wanilii. Cukier wsypujemy do szczelnego słoiczka i odstawiamy na minimum tydzień. Po upływie tego czasu możemy wyciągnąć paseczki z laski wanilii, ale nie jest to konieczne. Cukier przechowujemy szczelnie zamknięty, a wtedy na długo zachowa swoje właściwości.  Pozdrawiam Was serdecznie:) Bernadetta   Koszt przygotowania: około 5,00 złotych. 