Czasem późnym wieczorem nachodzi nas z Krzyśkiem nieodparta ochota na coś słodkiego. I chociaż zdarza się nam zjeść wtedy jakieś ciastko czy kawałek czekolady, staramy się zaspokajać takie zachcianki zdrowszymi posiłkami. Do takich z pewnością należy pyszna sałatka owocowa z otrębami, którą przygotowałam przed kilkoma dniami.  Sałatka owocowa z otrębami    Składniki: 1 dojrzała nektarynka 20 czereśni 1 duża dojrzała gruszka około 10 dag arbuza zielone winogrono 8 łyżek jogurtu do picia otręby granulowane z truskawkami musli truskawkowe   Przygotowanie: Nektarynkę obieramy ze skórki, wyciągamy pestkę, kroimy w drobną kostkę i rozkładamy równomiernie do dwóch pucharków. Czereśnie myjemy, osuszamy, a następnie drylujemy. Układamy na nektarynce. Obraną gruszkę i arbuza bez pestek również kroimy w kostkę. Owoce polewamy jogurtem do picia o ulubionym smaku. Posypujemy granulowanymi otrębami oraz musli truskawkowym. Przybieramy umytym, pokrojonym na ćwiartki i pozbawionym pestek zielonym winogronem.   Pozdrawiam serdecznie i życzę smacznego :) - Bernadetta 