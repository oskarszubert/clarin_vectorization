Ostatnio jestem tak zabiegana, że nie mam na nic czasu, dlatego stawiam przede wszystkim na dania szybkie i smaczne, co nie zawsze niestety oznacza lekkostrawne i niskokaloryczne. Ba, to spaghetti z boczkiem na pewno nie mieści się w kategorii dietetycznych, ale jest tak smaczna i do tego robi się je w 20 minut, że bez większych wyrzutów sumienia sobie na nie pozwoliłam.  Spaghetti z boczkiem  Składniki: 25 dag boczku parzonego 300 ml śmietany 30 % 20 dag sera mascarpone 3 szalotki 4 ząbki czosnku 30 dag pełnoziarnistego makaronu spaghetti 1 łyżka rozmarynu tarty parmezan sól pieprz   Przygotowanie: Czosnek i szalotkę obieramy, siekamy w drobną kostkę. Boczek kroimy w średnią kostkę, a rozmaryn drobno siekamy. Na patelni podsmażamy boczek, gdy wytopi się większość tłuszczu dodajemy szalotkę, rozmaryn i czosnek, smażymy 2-3 minuty.  Wlewamy śmietanę, dodajemy mascarpone i łyżkę tartego parmezanu. Zagotowujemy, doprawiamy do smaku solą i pieprzem. Makaron gotujemy zgodnie z przepisem na opakowaniu, odcedzamy. Dodajemy do sosu i dokładnie mieszamy.  Przed podaniem posypujemy odrobiną parmezanu. Możemy przybrać odrobiną rozmarynu. Pozdrawiam serdecznie i życzę smacznego :) - Bernadetta   Czas przygotowania: 20 minut Koszt przygotowania: około 16,00 złotych 