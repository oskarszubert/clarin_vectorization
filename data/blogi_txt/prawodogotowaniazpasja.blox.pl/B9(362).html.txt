Trochę warzyw, pięć minut roboty i otrzymujemy smaczną surówkę, którą możemy podać jako dodatek do innych potraw lub też lekką kolację.  Pikantna sałatka z pomidora i ogórka   Składniki:  1 duży pomidor 2 średnie ogórki gruntowe 1/2 żółtej papryki 1/2 czerwonej papryki 1/2 czerwonej cebuli 10 dag sera feta lub bałkańskiego natka pietruszki 2 łyżki octu winnego 2 łyżki oleju rzepakowego sól pieprz   Przygotowanie:  Ogórki obieramy, kroimy na ćwiartki. Wycinamy miąższ i kroimy w plasterki. Pomidora obieramy ze skórki, siekamy na ćwiartki talarków. Paprykę myjemy, kroimy w cienkie paski. Do warzyw dodajemy ocet winny i olej rzepakowy. Doprawiamy do smaku odrobiną soli i sporą ilością świeżo zmielonego pieprzu. Surówkę wykładamy na głęboki półmisek. Posypujemy pokrojoną w cieniutkie półpierścienie cebulą oraz małymi kosteczkami sera, a także drobno posiekaną natką pietruszki.   Pozdrawiam serdecznie i życzę smacznego :) 