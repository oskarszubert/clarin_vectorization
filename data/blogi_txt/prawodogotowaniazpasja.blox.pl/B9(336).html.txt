Dziś mam dla Was przepis na bardzo łatwą i szybką w przygotowaniu pastę makrelową z ogórkiem. W prostocie tej pasty, tkwi jednak jej siła. Nie wiem jak Wy, ale ja uwielbiam ryby i jem je kilka razy w tygodniu i choć wędzoną makrelę mogłabym jeść samą, lubię przygotowywać z jej pomocą przeróżne dodatki do pieczywa.  Do przygotowania tej pasty potrzebujemy: 30 dag wędzonej makreli 1/2 małej cebuli 15 dag kiszonego ogórka 1 łyżkę majonezu drobno siekany szczypiorek pieprz   Mięso makreli oddzielamy od skóry i ości, rozdrabniamy. Cebulę obieramy, kroimy w bardzo drobną kostkę. Kiszonego ogórka ścieramy na tarce o grubych oczkach. Do makreli dodajemy cebulę, ogórka, 3 łyżki siekanego szczypiorku i majonez. Dokładnie mieszamy. Doprawiamy do smaku pieprzem (sól naprawdę jest tu zbędna :)). Tak przygotowaną pastą smarujemy świeże pieczywo. Przed podaniem możemy posypać jeszcze odrobiną szczypiorku.  Życzę Wam miłego dnia i oczywiście smacznego :) - Bernadetta   Koszt przygotowania: około 6,00 złotych. 