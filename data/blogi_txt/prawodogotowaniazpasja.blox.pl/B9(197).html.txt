Mama jest dla mnie kuchennym guru. Z kilku składników potrafi bowiem wyczarować przepyszne dania. Słodkości rzadko piecze, ale gdy już się zabierze za ich przygotowanie, otrzymuje prawdziwe diamenty. Uwilebiam Jej sernik, biszkopty czy keksy, które mogłabym jeść bez przerwy.   Do przygotowania tego keksu wg przepisu mojej Mamy potrzebe są:   1,5 kostki masła lub dobrej margaryny 1 szklanka cukru 8 jajek 3 szklanki mąki 2 łyżeczki proszku do pieczenia szczypta soli 15 suszonych moreli 10 dag orzechów włoskich 3 ananasy kandyzowane 5 dag śliwek kalifornijskich 10 dag rodzynek królewskich 10 dag żurawiny kandyzowanej 1 cukier waniliowy lukier tłuszcz do wysmarowania formy bułka tarta   Wszystkie bakalie z wyjątkiem rodzynek i żurawiny kroimy w drobną kostkę. Miękkie masło lub dobrą margarynę miksujemy z cukrem i cukrem pudrem. Żółtka oddzielamy od białek i dodajemy do tłuszczu zmiksowanego z cukrem i dalej miksujemy. Białka ubijamy na sztywno ze szczyptą soli. Pokrojone bakalie wraz z rodzynkami i żurawiną obtaczamy w pół szklanki mąki, a pozostałą mąkę wraz z proszkiem do pieczenia wsypujemy do zmiksowanych składników i dokładnie mieszamy. Dodajemy ubite białka i delikatnie mieszamy, wsypujemy obtoczone w mące bakalie i dokładnie mieszamy. Ciasto wlewamy do dwóch średnich keksówek wysmarowanych tłuszczem i wysypanych bułką tartą. Pieczemy około 50 minut w temperaturze 180-190 stopni. Po wystygnięciu polewamy lukrem lub posypujemy cukrem pudrem.    Smacznego :) 