Gdy wracam z pracy do domu, to bardzo często nie mam już na nic siły, ale nie wyobrażam sobie, abym nawet wtedy Mężowi czegoś dobrego nie przygotowała. Od poniedziałku do piątku są to z reguły dania ekspresowe, ale mało kto z nas ma czas, aby długo siedzieć w kuchni. Ten przepis jest właśnie dla wszystkich tych, którzy nie narzekają na nadmiar wolnego czasu, ale też dla tych, którzy twierdzą, że nie potrafią gotować- z jego przygotowaniem powinno sobie bowiem poradzić nawet dziecko.   A zatem potrzebować będziemy: 1 pierś z kurczaka 1 małą cukinię 1/2 małej cebuli 12 dag sera mascarpone 1 czubata łyżka masła klarowanego sól pieprz zioła prowansalskie szczypiorek dwukolorowy makaron grube wstążki   Cebulę obieramy, kroimy w kostkę. Przesmażamy na rozgrzanym maśle wraz z pokrojoną w kostkę piersią z kurczaka. Gdy mięso zmieni kolor na kremowy, dodajemy umytą i pokrojoną w ćwiartki talarków cukinię. Smażymy na wolnym ogniu przez 8-10 minut. Dodajemy ser mascarpone. Doprawiamy do smaku solą, pieprzem i roztartymi w dłońmi ziołami prowansalskimi. Makaron gotujemy zgodnie z przepisem na opakowaniu, odcedzamy. Gorący nakładamy na talerze, polewamy przygotowanym sosem i posypujemy drobno posiekanym szczypiorkiem.   Smacznego :) 