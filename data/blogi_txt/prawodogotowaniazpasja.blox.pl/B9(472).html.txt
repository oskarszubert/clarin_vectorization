Kolejna propozycja prostej, szybkiej, ale jednocześnie pysznej sałatki, którą możecie zaserwować na Boże Narodzenie lub inną rodzinną uroczystość. Zróbcie od razu więcej tej sałatki, bo szczerze powiedziawszy, ciężko Wam będzie się od niej oderwać. Wszystkie smaki doskonale się komponują, a sałatka jest dowodem na to, że ze składników, które na pierwszy rzut oka nie wydają się zbyt wykwintne, można otrzymać wspaniałe i nietuzinkowe danie !  Sałatka makaronowa z łososiem i kukurydzą   Składniki: 1/2 szklanki makaronu gwiazdki 10 dag wędzonego łososia 10 cm ogórek 1 mała puszka kukurydzy 100 ml jogurtu naturalnego 3 łyżki majonezu 3 łyżki drobno siekanego koperku kapary 3 łyżki soku z cytryny sól pieprz   Przygotowanie: Makaron gotujemy zgodnie z przepisem na opakowaniu. Odcedzamy, hartujemy zimną wodą. Łososia kroimy w drobną kostkę, kukurydzę odsądzamy z zalewy. Ogórka obieramy, kroimy w drobną kostkę. Do jogurtu dodajemy majonez, koperek oraz sok z cytryny. Dokładnie mieszamy, doprawiamy do smaku solą i pieprzem. W małych pucharkach układamy kolejno makaron oraz ogórka. Zalewamy połową sosu. Układamy łososia oraz kukurydzę. Wlewamy resztę sosu. Przybieramy odsączonymi z zalewy kaparami oraz gwiazdkami makaronu.   Pozdrawiam serdecznie i życzę smacznego :) - Bernadetta   Czas przygotowania: 25 minut Koszt przygotowania: około 7,00- 8,00 złotych 