Ewa Chodakowska to ostatnimi czasy chyba najbardziej znana trenerka i prekursorka dobrego stylu życia. Usłyszałam o Niej tyle pozytywnych opinii, że w końcu dałam się skusić na zakup Jej książki. Przewertowałam ją od deski do deski podczas podróży powrotnej z Warszawy i... od razu wpadła mi w oko sałatka Cezar, którą postanowiłam szybko przygotować. A, że mój Mąż również lubi zdrowo się odżywiać, więc przyrządziłam ją z potrójnej porcji składników. Troszkę przepis zmodyfikowałam (częściowo przez gapiostwo :P, a częściowo w celu wykorzystania kupionych wcześniej składników), ale muszę przyznać, że było nie tylko lekko, ale i bardzo smacznie.  Pozostałe przepisy, które do tej pory przygotowałam w ramach cyklu "Przepis z książką" możecie przejrzeć tutaj.   Sałatka Cezar wg Ewy Chodakowskiej ﻿ Składniki na 3 porcje: 1 główka sałaty lodowej 1 pierś z kurczaka (max 25 dag) 15 dag żółtych pomidorów 5 dag pomidorków koktajlowych 10 dag chleba wieloziarnistego 1 łyżka startego na drobnych oczkach parmezanu  1 białko sok z 1 pomarańczy łyżka białego sezamu łyżka czarnego sezamu łyżka oleju rzepakowego 5 łyżek octu balsamicznego ognista przyprawa w młynku  sól pieprz Przygotowanie: Pierś z kurczaka oczyszczamy, osuszamy papierowanym ręcznikiem i kroimy w cienkie paski. Zalewamy octem winnym zmieszanym z białkiem i sezamen. Doprawiamy ognistą przyprawą w młynku i dokładnie mieszamy. Odstawiamy na 20 minut, a następnie smażymy na rumiano na rozgrzanej patelni bez tłuszczu, co chwilę mieszając. Warzywa dokładnie płuczemy, odsączamy na sicie. Sok z pomarańczy mieszamy z olejem. Doprawiamy odrobiną soli i pieprzu.  Kawałki chleba opiekamy w tosterze, a następnie kroimy w drobną kostkę.  Sałatę rozrywamy na małe kawałki, pomidory kroimy na ćwiartki, a większe na ósemki. Umieszczamy na głębokim półmisku.   Przybieramy paseczkami z piersi z kurczaka. Polewamy pomarańczowym sosem. Posypujemy grzankami i parmezanem. Podajemy od razu po przygotowaniu.   Pozdrawiam serdecznie i życzę smacznego :) - Bernadetta   Czas przygotowania: około 30 minut. Koszt: około 13,00 złotych 