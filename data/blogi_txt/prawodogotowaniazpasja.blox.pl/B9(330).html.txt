Była już papryka marynowana i sałatka z papryki , pora więc na paprykę w ketchupie. Jest bardzo prosta do przygotowania i bardzo smaczna. Stanowi idealny dodatek do obiadu, ale także na kanapki. W takiej zalewie można także przygotować inne warzywa lub ich mix, więc spiżarnia może się wprost zapełnić od ciekawych przetworów :)  Papryka w ketchupie na zimę Składniki: 7 średnich czerwonych papryk (w sumie około 1,3 kg) 3 średnie cebule 1/4 szklanki cukru 4/5 szklanki łagodnego ketchupu 1/4 szklanki octu 10 % 1 łyżeczka soli   Przygotowanie: Paprykę płuczemy, usuwamy nasiona i albedo. Kroimy w cienkie paski. Obraną cebulę siekamy w półksiężyce.  Do ketchupu dodajemy ocet, cukier i sól. Podgrzewamy, wrzucamy pokrojone warzywa. Ciągle mieszając gotujemy przez 7-8 minut. Gorącą paprykę przekładamy do słoików o pojemności 340 ml. Pasteryzujemy przez 8-10 minut.  Pozdrawiam serdecznie i życzę smacznego :) - Bernadetta   Czas przygotowania: 45 minut Koszt przygotowania: około 8,00 złotych 