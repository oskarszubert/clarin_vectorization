Hmm, od dziś nie będę mogła powiedzieć, że jestem kobietą przed trzydziestką, bo właśnie stuknęły mi 3 dyszki... Myślę, że nie jest to jednak powód do wstydu, a dumy i w telegraficznym skrócie bliżej się przedstawię :) Jak zapewne większość z Was wie, mam na imię Bernadetta.  Jestem żoną najcudowniejszego Faceta pod Słońcem- Krzysztofa i mamą Najwspanialszej Julki, która przyszła na świat 18 kwietnia 2011 roku :) Mam trzech wspaniałych Braci: Konrada, Łukasz i Michała (kolejność wg wieku:)). Bardzo lubię długie spacery z Rodzinką, wygłupy z Córką, podróże kulinarne i nie tylko oraz dobrą książkę. Uwielbiam również eksperymentować w kuchni i dzielić się z Wami moimi kulinarnymi poczynaniami. Pracuję zawodowo, dlatego też od poniedziałku do piątku przygotowuję potrawy ekspresowe, natomiast w weekendy szaleję w kuchni na całego :) Nie znoszę anyżku. Nie przepadam też za kminkiem i miodem- koszmarem dzieciństwa. Do tego ostatniego staram się jednak od pewnego czasu przekonać, gdyż jest on niezastąpiony przy wielu marynatach i nie tylko. Bardzo lubię łososia, sushi, szpinak i inne warzywa oraz owoce, a także wszelkie sałatki, dziczyznę, drób i wiele wiele innych. Z wykształcenia jestem prawnikiem. Z miłości do zawodu i do gotowania, zrodziła się natomiast nazwa blogu: Prawo do gotowania z pasją :) Jestem naturalną blondynką, a obecnie farbowaną szatynką, a jeszcze niedawno byłam brunetką :) Podobno nie powinno się głośno wypowiadać marzeń, ale ja przesądna nie jestem, dlatego zdradzę Wam, że marzę o podróży na Bali i rodzeństwie dla Julki :)   Pozdrawiam serdecznie i życzę miłego dnia oraz Szczęśliwego Nowego 2013 Roku :) - Bernadetta 