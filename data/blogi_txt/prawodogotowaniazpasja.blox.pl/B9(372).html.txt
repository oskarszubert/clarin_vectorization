Kupiłam sobie ostatnio mąkę dyniową i w weekend postanowiłam ją wykorzystać. Przygotowałam placuszki naleśnikowe z jabłkami- wyszły bardzo puszyste, naturalnie zielone i bardzo smaczne :) Nie tylko ja z Mężem się nimi zajadałam, ale nasza Córcia również :) Możecie je podać posypane tylko lekko cukrem pudrem i/ewentualnie polane syropem klonowym, lub zjeść- jak mój Krzysiek- posmarowane odrobiną serka homogenizowanego.  Do przygotowania placuszków potrzebujemy: 1/2 szklanki mąki dyniowej 1/2 szklanki mąki pszennej 1/2 szklanki mleka ryżowego 3/4 szklanki mleka 2 % 1 duże lub 2 małe jajka 2 średnie jabłka 1/3 łyżeczki proszku do pieczenia olej rzepakowy cukier puder i/lub syrop klonowy   Obie mąki mieszamy z proszkiem do pieczenia. Dodajemy mleko ryżowe i zwykłe oraz jajko i 2-3 łyżki oleju. Dokładnie miksujemy. Jabłka obieramy, usuwamy gniazda nasienne, ścieramy na tarce o grubych oczkach. Dodajemy do ciasta naleśnikowego, mieszamy. Rozgrzaną patelnię smarujemy odrobiną oleju i smażymy z obu stron na rumiano niewielkie placuszki. Podajemy posypane odrobiną cukru pudru i/lub polane syropem klonowym.  Pozdrawiam serdecznie i życzę smacznego :) -Bernadetta   Koszt przygotowania: około 7,00 złotych. 