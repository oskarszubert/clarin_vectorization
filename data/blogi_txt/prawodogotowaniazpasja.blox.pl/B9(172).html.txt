Jako dziecko lubiłam w zasadzie tylko surowe jabłka. Za prażonymi czy gotowanymi nie przepadałam. Teraz nie wyobrażam sobie bez nich zimowych wieczorów i mojej spiżarki :) Pierwszą obowiązkową partię już przygotowałam, a niebawem będę kontynuować produkcję ! Wcześniej muszę się tylko zaopatrzyć w słoiki, bo tak poszalałam w tym roku z przetworami, że nie mam już żadnych wolnych :P                           Jabłka prażone na zimę  Składniki: 2 kg słodkich jabłek sok z 1/2 cytryny cukier   Przygotowanie: Jabłka obieramy, usuwamy gniazda nasienne. Kroimy w niedużą kostkę, skrapiamy sokiem z cytryny. Do garnka wkładamy połowę jabłek, wlewamy 1/4 szklanki wody i prażymi na średnim ogniu przez 5 minut.  Dorzucamy pozostałe jabłka i smażymy jeszcze 3-4 minuty.  Słodzimy do smaku. Gorące jabłka przekładamy do słoiczków. Pasteryzujemy 10-15 minut od momentu zagotowania.                          Pozdrawiam serdecznie :) - Bernadetta   Czas przygotowania: około 60 minut Koszt: około 7,00 złotych 