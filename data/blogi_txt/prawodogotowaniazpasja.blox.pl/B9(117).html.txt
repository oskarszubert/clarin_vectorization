Czarne porzeczki jeszcze można dostać, więc polecam Wam przygotować domowy dżem porzeczkowy. Jest o niebo lepszy od tego kupnego i zawiera tylko dwa składniki :) W sumie równie dobrze można go nazwać powidłami, bo przygotowuje się go podobnie do wszystkim znanych powideł śliwkowych, czy też mnie popularnych, a równie smacznych wiśniowych. Jest idealny na kanapki, do ciast i innych deserów, ale także dań wytrawnych.   Dżem z czarnej porzeczki ﻿ Składniki: 3 kg czarnej porzeczki cukier Przygotowanie: Porzeczki dokładnie płuczemy, usuwamy wszystkie gałązki. Wsypujemy do garnka z grubym dnem, dodajemy szklankę cukru i smażymy przez 30 minut. Pozostawiamy do ostygnięcia, ponownie smażymy przez 15 minut i słodzimy do smaku. Nakładamy małą łyżeczkę dżemu na zimny talerzyk i wkładamy na 10-15 sekund do lodówki. Jeśli po upływie tego czasu będzie miał odpowiednią konsystencję, zagotowujemy go i wkładamy do wypasteryzowanych słoiczków. Zakręcamy słoiki dokładnie i odwracamy do góry dnem, pozostawiamy do wystygnięcia. Jeśli po pierwszej próbie tężenia, dżem jest zbyt "płynny", przed włożeniem do słoiczków należy go jeszcze chwilę podgotować.   Pozdrawiam serdecznie i życzę smacznego :) - Bernadetta   Czas przygotowania: około 3 godzin 