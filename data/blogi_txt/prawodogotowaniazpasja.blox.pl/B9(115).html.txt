Truskawki z rabarbarem to jedno z moich ulubionych połączeń. Doskonale ze sobą współgrają w cieście, kompocie czy dżemie. I pewnie bym nie odżałowała, gdyby sezon na nie się skończył, a ja nie zjadłabym dżemu z nich.  Dżem truskawkowo- rabarbarowy Składniki: 60 dag rabarbaru 1,2 kg truskawek cukier Przygotowanie: Rabarbar myjemy, obieramy, kroimy mniej więcej na 1-1,5 cm kawałki. Zasypujemy szklanką cukru, dokładnie mieszamy i odstawiamy na około 2 godziny. Po tym czasie truskawki dokładnie płuczemy, osuszamy, usuwamy szypułki. Całe owoce dodajemy do rabarbaru. Zagotowujemy i zmniejszamy ogień, aby owoce tylko lekko bulgotały. Gotujemy do czasu aż niemal cały sok odparuje. Delikatnie mieszamy drewnianą łopatką, aby pozostały nam duże kawałki owoców. W razie potrzeby możemy jeszcze dosłodzić do smaku. Gorący dżem przekładamy do słoiczków, zakręcamy, odwracamy do góry dnem. Pozostawiamy do wystudzenia.   Polecam i życzę smacznego :) - Bernadetta 