Bardzo lubię sałatki i często je przygotowuję, bo są szybkie i smaczne. A do tego naprawdę niewiele trzeba, aby również pięknie się prezentowały na talerzu. Tę sałatkę polecam Wam przede wszystkim dlatego, że można nią zaskoczyć niespodziewanych gości, ale podać także np. na Wielkanocne śniadanie.  Sałatka wielkanocna z przepiórczymi jajami   Składniki: 2 duże garście mixu sałat mała garść rukoli  3 rzodkiewki 1  ogórek 6 przepiórczych jajek 2 łyżki jogurtu naturalnego 2 łyżki gęstej śmietany 12 % 1 łyżka majonezu 1 ząbek czosnku Sól Pieprz Szczypiorek   Przygotowanie:  Przepiórcze jajka gotujemy na twardo- 4 minuty we wrzątku. W tym samym czasie mieszamy jogurt ze śmietaną i majonezem. Dodajemy przeciśnięty przez praskę czosnek. Doprawiamy do smaku solą i pieprzem, dokładnie mieszamy. Ogórka dokładnie myjemy, przecinamy na dwie części i jedną połówkę dodatkowo wzdłuż na pół. Z połówki ogórka wydrążamy miąższ i kroimy w cieniutkie plasterki- ja użyłam do tego celu obieraczki do warzyw. Układamy na talerzu w formie okręgu. Na plastry ogórka kładziemy opłukany i osączony mix sałat, następnie pokrojoną w cienkie plasterki rzodkiewkę. Pozostałą połówkę ogórka obieramy ze skórki, kroimy w cienkie talarki i układamy na rzodkiewkę. Warzywa polewamy sosem. Przykrywamy umytą rukolą, na którą kładziemy przepiórcze jajeczka. Posypujemy drobno posiekanym szczypiorkiem. Pozdrawiam serdecznie i życzę smacznego :) -Bernadetta 