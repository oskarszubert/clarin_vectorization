Sałatkę caprese mogłabym jeść kilka razy w tygodniu, ale pod warunkiem, że do jej przygotowania użyty byłby olej arganowy, który uwielbiam za jego nieco orzechowy posmak. Dzisiaj posypałam ją dodatkowo posiekanymi orzechami włoskimi i okazało się to strzałem w dziesiątkę :)  Sałatka caprese z orzechową nutą   Składniki: 2 średnie pomidory 2 mozzarelle po 125 g świeża bazylia 6 łuskanych orzechów włoskich olej arganowy sól pieprz   Przygotowanie: Pomidory parzymy wrzątkiem i od razu hartujemy zimną wodą. Kroimy w średnie talarki, doprawiamy solą i pieprzem. Mozzarellę również kroimy w średnie plastry, układamy na pomidorach. Skrapiamy olejem arganowym. Posypujemy posiekanymi orzechami włoskimi. Bazylię dokładnie płuczemy, osuszamy papierowym ręcznikiem. Posypujemy pomidory z mozzarellą.   Pozdrawiam serdecznie i życzę smacznego :) -Bernadetta 