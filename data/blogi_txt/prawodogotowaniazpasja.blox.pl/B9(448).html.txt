Jeśli jeszcze nie wiecie, to z pewnością niebawem się zorientujecie, że uwielbiam zupy i często je przygotowuję w przeróżnych wariantach smakowych... Dzisiaj zapraszam na rosół z groszkiem i chińskim makaronem 3 minutowym.  Rosół z groszkiem Składniki: 6 dużych skrzydełek z kurczaka 2 średnie marchewki 3 małe pietruszki ½ małego selera 7 cm kawałek białej części pora 1 szklanka groszku 2-3 liście laurowe 6 ziaren ziela angielskiego 8 ziaren czarnego pieprzu Chiński makaron 3 minutowy ¼ płaska łyżeczka chili Sól Pieprz   Skrzydełka czyścimy, dokładnie myjemy, zalewamy zimną wodą- tak, aby woda tylko lekko je zakrywała. Dodajemy liść laurowy, ziele oraz pieprz ziarnisty i gotujemy na wolnym ogniu pod przykryciem przez 2,5 godziny. W razie potrzeby uzupełniamy wodę. Marchew, pietruszkę i seler obieramy, kroimy na mniejsze kawałki, dodajemy do skrzydełek. Gotujemy razem do czasu aż warzywa zmiękną. Wywar przecedzamy, dodajemy do niego pokrojoną w niezbyt cienkie talarki białą część pora oraz groszek i gotujemy do chwili aż groch będzie miękki. 1 marchewkę kroimy w kostkę, dodajemy do zupy. Doprawiamy do smaku solą i pieprzem oraz chili. Podajemy z chińskim długim makaronem trzyminutowym. Pozdrawiam serdecznie i życzę smacznego :) -Bernadetta 