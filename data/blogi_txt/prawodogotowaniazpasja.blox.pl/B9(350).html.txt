Dziś przepis dla wszystkich, którzy lubią zdrowe wypieki i nie zdążyli jeszcze upiec piernika na Święta. Ten piernik marchewkowy jest dobry od razu po przygotowaniu, więc możecie go spokojnie upiec nawet w Wigilę.  Znajdziecie w nim nie tylko marchew, a w zasadzie duuuużo marchewki, ale też cukier trzcinowy i olej rzepakowy, a więc same zdrowe produkty, które tworzą niesamowicie smaczne połączenie. Olej rzepakowy jest naturalnym źródłem kwasów omega-3 i dlatego powinniście go używać bez wyrzutów sumienia, gdyż doskonale zapobiega procesom starzenia.  Piernik marchewkowy z olejem rzepakowym   Składniki na piernik: 1,2 kg marchewki 30 dag cukru trzcinowego 200 ml oleju rzepakowego 45 dag mąki pszennej tortowej 15 dag orzechów włoskich 4 świeże duże jajka 1 płaska łyżeczka sody oczyszczonej 1 czubata łyżeczka proszku do pieczenia 2 czubate łyżki domowej przyprawy do piernika   Składniki na polewę: 10 dag gorzkiej czekolady 50 ml śmietany kremówki 50 ml mleka    Dodatkowo: łuskane orzechy włoskie do dekoracji   Przygotowanie piernika: Mąkę przesiewamy przez sito z proszkiem do pieczenia i sodą. Dodajemy przyprawę do piernika. Blachę o wymiarach 23x33 cm wykładamy papierem do pieczenia. Marchew obieramy, płuczemy, ścieramy na tarce o drobnych oczkach. Schłodzone jajka ubijamy robotem lub mikserem przez 3-4 minuty. Wsypujemy cukier i ubijamy kolejne 2-3 minuty. Powoli wlewamy olej i jeszcze chwilę ubijamy. Wsypujemy mąkę z proszkiem i przyprawami, dokładnie mieszamy. Dodajemy marchewkę oraz posiekane orzechy i łączymy dokładnie wszystkie składniki. Masę przekładamy do foremki. Pieczemy około 90-100 minut w piekarniku nagrzanym do 170 stopni. Patyczkiem sprawdzamy czy piernik jest wystarczająco upieczony, a jeśli tak- wyciągamy go z piekarnika i odstawiamy do całkowitego ostygnięcia.   Przygotowanie polewy: Mleko i śmietanę podgrzewamy. Dodajemy połamaną czekoladę i dokładnie mieszamy do czasu całkowitego rozpuszczenia czekolady i zgęstnienia polewy. Smarujemy dokładnie piernika. Dekorujemy połówkami łuskanych orzechów oraz posiekanymi orzechami. Pozdrawiam serdecznie i życzę smacznego :) - Bernadetta   Czas przygotowania: około 40 minut + czas pieczenia Czas pieczenia: 90-100 minut Koszt przygotowania: około 28,00 złotych 