Na ostatnich warsztatach z Piotrem Kucharskim przygotowywałam majonez z tymiankiem. Postanowiłam powtórzyć go w domu, jednak zamiast zwykłego oleju rzepakowego, wykorzystałam olej z suszonych pomidorów. Uwielbiam je i jadam kilka razy w tygodniu. Zawsze staram się wykorzystywać również olej, który jest tak aromatyczny, że nadaje się nie tylko do sałatek, ale także m.in. do przyrządzenia domowego majonezu pomodorowo- tymiankowego.  Do jego przygotowania potrzebujemy: 3 średnie żółtka jaj 250 ml oleju z suszonych pomidorów 2-3 łyżki świeżego tymianku 1,5 łyżki musztardy dijon 1 łyżkę octu winnego sól pieprz   Do żółtek dodajemy ocet winny, musztardę i drobno posiekany tymianek. Ubijamy energicznie trzepaczką rózgową, ewentualnie miksujemy na najwyższych obrotach. Ciągle ubijając, wlewamy bardzo cienkim strumieniem olej z suszonych pomidorów. Gdy majonez uzyska odpowiednią konsystencję, doprawiamy go do smaku miałką solą i świeżo zmielonym pieprzem. Majonez przechowujemy w szczelnym pojemniku w lodówce i używamy do faszerowania jajek, przygotowania sałatek czy sosów lub podajemy jako dodatek do wędlin albo warzyw- do czego mamy tylko ochotę.  Pozdrawiam serdecznie i życzę smacznego :) - Bernadetta   Koszt przygotowania: około 6,00 złotych. 