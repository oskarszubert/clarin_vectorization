Ależ mieliśmy dobre śniadanko :) Kaszka manna z karmelizowaną pomarańczą i płatkami migdałów zniknęła w ekspresowym tempie. Do tego szklanka soku pomarańczowego i mam energii na cały dzień :) Kaszka manna z karmelizowaną pomarańczą   Składniki na 3 porcje: 750 ml mleka 2 % 5 łyżek kaszki manny bio (ciemniejsza od zwykłej) 2 duże pomarańcza 1 łyżka masła  kora cynamonu płatki migdałów brązowy cukier 750 ml soku pomarańczowego Tymbark Przygotowanie: Pomarańcze obieramy ze skórki, filetujemy, a następnie kroimy na około 1,5 cm kawałki. Na patelni rozpuszczamy masło z 2 łyżkami cukru. Gdy cukier lekko się skarmelizuje, dodajemy pomarańcze i delikatnie mieszając smażymy przez 1 minutę. Dodajemy starty 1 cm kawałek cynamonu o długości około 1 cm. Zagotowujemy 600 ml mleka, a do pozostałego dodajemy kaszkę mannę. Wlewamy ją do gotującego się mleka i ciągle mieszając, gotujemy około 4-5 minut. Do 3 szklanek nakładamy porcję kaszy manny, następnie po 2 łyżki pomarańczy i pozostałą kaszę. Przybieramy resztą pomarańczy, posypujemy płatkami migdałów. Każdą porcję podajemy ze szklanką soku pomarańczowego. Pozdrawiam serdecznie i życzę smacznego :) - Bernadetta   Czas przygotowania: około 20 minut Koszt przygotowania: około 12,00 złotych 