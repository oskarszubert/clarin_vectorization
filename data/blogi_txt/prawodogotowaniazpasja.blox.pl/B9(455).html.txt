Moja Mała bardzo lubi zupę ogórkową, ale aby nie było nudno postanowiłam dodać do niej czerwonego buraka. Okazało się, że doskonale wpłynął na smak i kolor zupy i nie tylko Córcia, ale i my z radością ją zjedliśmy.   Do przygotowania zupy potrzebujemy: 1 kurczaka o wadze około 1,70 kg 2 liście laurowe 6 ziaren ziela angielskiego 40-50 dag dobrze ukiszonych domowych ogórków 30 dag marchewki 30 dag buraczka czerwonego 80-100 ml śmietany 18 % 50 dag ziemniaków sól i pieprz do smaku   Kurczaka oczyszczamy, dzielimy na małe kawałki. Piersi wykorzystujemy do przygotowania drugiego dania, a pozostałe kawałki (w tym skrzydełka i udka) zalewamy zimną wodą- tak aby tylko zakryła mięso. Dodajemy liść laurowy i ziele angielskie, zagotowujemy. Zmniejszamy ogień i gotujemy pod przykryciem przez 2 godziny na bardzo małym ogniu. W tym samym czasie do miękkości gotujemy dokładnie umyte buraczki w łupinkach. Wywar przecedzamy, obieramy mięso z korpusu i skrzydełek (mięso z nóżek wykorzystujemy do przyrządzenia np. pasztecików czy krokietów. Do wywaru dodajemy obrane, umyte i pokrojone w kostkę ziemniaki. Po 5 minutach dorzucamy startą na grubych oczkach marchewkę. Buraczki obieramy ze skórki, ścieramy na tarce o grubych oczkach. Ogórki również trzemy na dużych oczkach. Po 5 minutach od dodania marchewki dorzucamy starte buraczki, a po kolejnych dwóch- trzech minutach ogórki. Zupę agotowujemy. Do śmietany dodajemy 3-4 łyżki gorącego wywaru i wlewamy do zupy. Dorzucamy mięso z kurczaka. Doprawiamy do smaku pieprzem i ewentualnie solą. Jeśli zupę chcemy podać małym dzieciom, nie musimy w ogóle jej solić ani pieprzyć.    Smacznego :) Kosz przygotowania mniej więcej 2,5 litra zupy: około 14,00 złotych. 