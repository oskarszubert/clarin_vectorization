Kiedy w sklepach pojawiają się szparagi, moja głowa pełna jest pomysłów na ich wykorzystanie. A gdy dodatkowo dostrzegę polskie truskawki, to wiem, że od razu wcielę je w życie. I tak też powstała ta lekka, wiosenna sałatka z zielonymi szparagami i truskawkami.  Sałatka z zielonymi szparagami i truskawkami Składniki: 1/2 sałaty frisee 1,5 szklanki listków młodego szpinaku 2 pęczki cienkich zielonych szparagów 1 średni ogórek 20 dag twardych i soczystych truskawek 300 ml jogurtu greckiego 50-70 ml wody mineralnej (jogurt grecki jest bardzo gęsty i bez dodatku wody ciężko się go rozprowadza) sól pieprz czosnek granulowany suszona natka pietruszki oregano rozmaryn (zmielony) sok z cytryny gorczyca (zmielona)   Przygotowanie: Szparagi gotujemy w lekko słonej wodzie, aby pozostały lekko twarde. Hartujemy zimną wodą. Odcinamy główki z łodyżką na wysokości około 4-5 cm. Grubsze łodyżki kroimy na 1 cm kawałki. Sałatę i listki szpinaku dokładnie płuczemy, osączamy z nadmiaru wody. Ogórka myjemy, obieramy ze skórki. Obieraczką do warzyw ścinamy cienkie paseczki, dodajemy do poszarpanej sałaty zmieszanej ze szpinakiem, mieszamy. Jogurt mieszamy z wodą, doprawiamy do smaku ziołami i sokiem z cytryny (zamiast nich możemy użyć gotowej mieszanki przypraw). Sałatę wykładamy na talerze. Polewamy sosem, posypujemy 1 cm kawałkami szparagów. Przykrywamy główkami szparagów oraz umytymi i pokrojonymi w plasterki truskawkami.   Pozdrawiam serdecznie i życzę smacznego :) -Bernadetta 