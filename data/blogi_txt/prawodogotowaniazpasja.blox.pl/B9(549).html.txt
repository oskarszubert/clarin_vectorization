Uwielbiam i kaszę i makaron. Ostatnio pomyślałam, że pora je połączyć i zrobiłam spaghetti z kaszą gryczaną. Było szybko i bardzo smacznie. Mężuś powoli zapomina, że nie lubi kaszy gryczanej i pałaszuje ze smakiem, to co Mu przygotowuję :) Spaghetti "bolońskie" dla wegetarian   Składniki: 1 szklanka ugotowanej kaszy gryczanej 5-6 średnich pieczarek 1 średnia cebula ½ średniej cukinii 1 mała puszka kukurydzy 400 ml sosu pomidorowego do spaghetti lub duża puszka pomidorów bez skórki ser żółty 2 łyżki masła klarowanego sól pieprz trójkolorowy makaron do spaghetti oregano do dekoracji zioła prowansalskie łyżka oliwy   Przygotowanie:  Pieczarki obieramy ze skórki. Kroimy na 4-5 kawałków, a następnie na cienkie plasterki. Cebulę obieramy, kroimy w drobną kostkę. Przesmażamy na rumiano na łyżce masła. Dodajemy pokrojone pieczarki i dusimy do czasu aż pieczarki zmiękną. Doprawiamy do smaku solą i pieprzem. Cukinię kroimy na pół, wydrążamy miękki miąższ i każdą połówkę dzielimy na 2 części, a następnie kroimy w plasterki. Na głębokiej patelni rozpuszczamy pozostałe masło i przesmażamy ma nim przez 2-3 minuty ugotowaną kaszę. Dodajemy posiekaną cukinię i smażymy 5 minut, po czym dorzucamy pieczarki. Wlewamy zmiksowane pomidory z puszki lub też sos pomidorowy do spaghetti. Doprawiamy do smaku solą i pieprzem oraz roztartymi w dłońmi ziołami prowansalskimi. Makaron gotujemy zgodnie z przepisem na opakowaniu z dodatkiem łyżki oliwy, odcedzamy. Gorący nakładamy na talerz. Polewamy sosem, posypujemy startym żółtym serem. Pozdrawiam serdecznie i życzę smacznego :) - Bernadetta 