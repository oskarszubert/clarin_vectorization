Jako pracująca mama, staram się wyciskać z życia każdą kroplę. Nie oszczędzam jednak czasu, konsumując posiłki w biegu i staram się jeść zdrowe rzeczy o w miarę stałych porach. Nie zawsze spożywam ich 5 dziennie, ale zazwyczaj tyle właśnie wychodzi- wszak od dawna wiadomo, żę lepiej jeść częściej, a mniej. Od poniedziałku do piątku wstaję o 6.00 rano. Biorę prysznic, ogarniam się z lekka i przygotowuję ubranie do pracy. Wstawiam wodę na herbatę i myślę, co by tu zjeść... ? Często są to kanapki, innym razem musli, jajecznica, czy też jajko lub omlet. Kanapki jednak z reguły wygrywają i jem je na I lub też II śniadanie, gdyż bez obaw można je zabrać do pracy lub w podróż. Obowiązkowo musi się w nich znaleźć jakieś warzywko i ser żółty. Inne dodatki uzależnione są już od zasobów lodówki, czy też mojego humoru :)   Do przygotowania trzech takich kanapek (jednej dla mnie i 2 dla Mężą:)) potrzebne są: 3 bułki wielozbożowe 1 pomidor 3 średnie plastry żółtego sera 1,5-2 ugotowane jajka rukola ser z niebieską pleśnią masło sól pieprz Pieczywo smarujemy odrobiną masła, a następnie opiekamy w tosterze przez 2 minuty. Na ciepłe spody bułek kładziemy ser żóły i plasterki pomidora. Przykrywamy je warstwą rukoli, na którą układamy pokrojone w talarki jajko.  Doprawiamy odrobiną soli i pieprzu. Następnie kładziemy plasterki sera z niebieską pleśnią i przykrywamy kapeluszami bułek. Podajemy od razu po przygotowaniu, gdy bułki są jeszcze ciepłe.  Smacznego :) 