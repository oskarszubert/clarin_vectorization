Tym razem mam dla Was przepis na szybką i niebanalną przekąskę, którą możecie podać na ciepło lub na zimno. W zasadzie broni się sama i nie trzeba do niej dodatkowo podawać żadnego sosu, bo mięso wychodzi bardzo soczyste.   Finger food z kurczaka Składniki: 1 duża podwójna pierś z kurczaka 3 łyżki marynaty do kurczaka z rozmarynem i pieprzem cayenne 1 jajko 1 czubata łyżka mąki pszennej 4 łyżki bułki tartej 2 łyżki białego sezamu 2 łyżki płatków suszonych pomidorów olej do smażenia Przygotowanie: Piersi dokładnie myjemy, osuszamy, kroimy w średnie paski, posypujemy marynatą, odstawiamy na 10 minut. 2 łyżki bułki tartej mieszamy z płatkami pomidorów, a pozostałą bułkę z białym sezamem. Paski mięsa panierujemy w mące, następnie w rozkłóconym jajku i dalej 1/3 pasków w bułce zmieszanej z sezamem, 1/3 w bułce z płatkami suszonych pomidorów, a pozostałe w obu panierkach. Smażymy na rozgrzanym oleju z obu stron na rumiano. Najlepiej smakują od razu po przygotowaniu.   Pozdrawiam serdecznie i życzę smacznego :) - Bernadetta 