Przygotowując barszczyk czerwony z jabłkiem, celowo drobno pokroiłam warzywa, aby móc je później wykorzystać. Z części buraczków przygotowałam tę sałatkę śledziową, a z pozostałych warzyw sałatkę z szynką. Obie wyszły bardzo smaczne i z powodzeniem mogą zostać podane na Sylwestra czy Boże Narodzenie. Dziś przedstawiam Wam przepis na sałatkę śledziową z buraczkiem, a już niebawem znajdziecie także przepis na moją drugą propozycję.  Sałatka śledziowa z buraczkiem  Składniki: 4 filety śledziowe marynowane (bez skóry) 25 dag ugotowanego i pokrojonego w drobną kostkę buraczka 20 dag gotowanych ziemniaków 3/4 małej puszki marynowanej kukurydzy (może być z papryką) szczypiorek 5 łyżek 12 % gęstej śmietany 2 łyżki majonezu 2 nieduże ząbki polskiego czosnku sól pieprz Przygotowanie:  Ziemniaki i filety śledziowe kroimy w drobną kostkę. Szczypiorek płuczemy, drobno siekamy. Kukurydzę odsączamy z zalewy. Do śmietany dodajemy majonez oraz obrany i przeciśnięty przez praskę czosnek. Doprawiamy do smaku solą i pieprzem. Na dnie przezroczystej miseczki układamy połowę ziemniaków, na nie połowę buraczków, następnie śledzi i kukurydzy. Polewamy połową sosu. Ukłamy kolejną warstwę ziemniaków, buraczków i śledzia. Polewamy resztą sosu. Wykładamy pozostałą kukurydzę. Posypujemy szczypiorkiem. Wkładamy do lodówki na godzinę. Sałatkę podajemy schłodzoną.  Pozdrawiam serdecznie i życzę smacznego :) - Bernadetta   Koszt przygotowania: około 11,00 złotych. 