Kiedy żar się leje z nieba i nie mamy siły ani ochoty na gotowanie, chłodnik jest idealnym rozwiązaniem. Robi się go szybko, doskonale gasi pragnienia i zaspokaja głód, a do tego jest bardzo smaczny.  Ekspresowy chłodnik ogórkowy   Składniki: 1 średni ogórek foliowy 3 nieduże ogórki gruntowe 420 ml jogurtu naturalnego 1/2 pęczka szczypiorku sól pieprz krakersy Przygotowanie:  Ogórki obieramy ze skórki, płuczemy. Z foliowego usuwamy ziarenka. Wszystkie ogórki kroimy na nieduże kawałki i rozdrabniamy blenderem. Dodajemy mocno schłodzony jogurt naturalny. Doprawiamy solą i świeżo zmielonym pieprzem. Ponownie dokładnie miksujemy. Szczypior płuczemy, osuszamy papierowym ręcznikiem, drobno siekamy. Chłodnik nalewamy do ciemnych miseczek. Posypujemy szczypiorkiem i jeszcze odrobiną pieprzu. Podajemy z krakersami.   Smacznego :) -Bernadetta 