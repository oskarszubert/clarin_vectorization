Kiedyś nie byłam amatorką serników. Owszem, zdarzyło mi się zjeść jakiś od czasu do czasu, ale bardzo rzadko sama je piekłam. Od kilku lat chętnie jednak piekę serniki lub robię takie na zimno.  W piątek wieczorem postanowiłam przygotować sernik bez masła, ale za to z olejem rzepakowym. Olej rzepakowy jest naturalnym źródłem kwasów omega-3 i dlatego chcąc długo cieszyć się zdrowiem i urodą powinniśmy często po niego sięgać. Wiadomo bowiem, że kwasy omega-3 nie tylko spowalniają starzenie się komórek oraz działają przeciwnowotworowo, ale mają też mnóstwo innych pozytywnych właściwości ! Bałam się tego eksperymentu, ale na szczęście okazało się, że moje obawy nie były uzasadnione. Sernik wyszedł fantastyczny, puszysty, lekki i jak dla mnie idealny. Przepis na niego miał się pojawić dopiero za kilka dni, ale z publikacją takich pyszności nie umiem się czasem wstrzymać :) Mus z borówek doskonale komponuje się z orzechami macadamia, które są bardzo delikatne, ale jednocześnie niezwykle charakterystyczne w smaku. Zastąpienie ich orzechami włoskimi czy laskowymi nie zda egzaminu, ale możecie spróbować z obranymi ze skórki migdałami, uprzednio sparzonymi wrzątkiem. Puszysty sernik z musem z borówek   Składniki na tortownicę o średnicy 16 cm: Na ciasto: 3/5 szklanki mąki pszennej (typ 450) 75 ml oleju rzepakowego 1/4 szklanki cukru pudru trzcinowego 2 płaskie łyżki kakao 1 płaska łyżeczka proszku do pieczenia 1 jajko 1 łyżka wody   Na masę serową: 60 dag trzykrotnie zmielonego twarogu lub dobrego mielonego sera w wiaderku  4 jajka 15 dag obranych orzechów macadamia 125 ml oleju rzepakowego 1/2 szklanka cukru pudru trzcinowego 1 cukier wanilinowy Winiary 1 budyń waniliowy Winiary   Na mus z borówek: 20 dag borówek amerykańskich (mogą być mrożone) 1 łyżka cukru 1 łyżka galaretki wiśniowej    Do dekoracji: borówki amerykańskie płatki białej czekolady ew. cukrowe serduszka   Przygotowujemy ciasto: Do oleju dodajemy cukier i ucieramy dokładnie mikserem. Wlewamy wodę i wsypujemy kakao. Ponownie miksujemy.  Dodajemy żółto i łączymy dokładnie wszystkie składniki. Wsypujemy przesianą przez sito mąkę z proszkiem do pieczenia, mieszamy. Białko ubijamy na sztywno i dodajemy do ciasta. Delikatnie, ale dokładnie mieszamy. Masę wykładamy na tortownicę o średnicy 16 cm, wysmarowaną lekko tłuszczem i obsypaną bułką tartą. Wyrównujemy powierzchnię.   Przygotowujemy masę serową: Olej ucieramy dokładnie z cukrem i cukrem wanilinowym. Ciągle miksując dodajemy po 1 żółtku, a następnie budyń i po dużej łyżce sera. Wsypujemy orzechy macadamia, mieszamy. Ubijamy pianę z białek i dodajemy do masy serowej. Dokładnie, ale delikatnie mieszamy. Ser wykładamy na ciasto. Wstawiamy do piekarnika nagrzanego do 180 stopni i pieczemy 35-40 minut (po 20 minutach przykrywamy ciasto papierem do pieczenia). Po upieczeniu pozostawiamy sernik na 10 minut w piekarniku, a następnie wyjmujemy go i odstawiamy do wystudzenia.   Przygotowujemy mus z borówek: Borówki zasypujemy cukrem. Co chwilę mieszając, smażymy na  średnim ogniu około 10 minut. Dodajemy galaretkę i dokładnie mieszamy. Gorące borówki miksujemy dokładnie blenderem. Odstawiamy do wystudzenia. Gdy mus zacznie tężeć, smarujemy nim wierzch sernika. Dekorujemy świeżymy borówkami, płatkami czekolady i ewentualnie serduszkami z czekolady.    Pozdrawiam serdecznie i życzę smacznego :) - Bernadetta   Czas przygotowania: około 30 minut + pieczenie i studzenie Czas pieczenia: 35-40 minut Koszt przygotowania: około 30,00 złotych Każdy z nas może być Superbohaterem. Wystarczy w dniach od 29 listopada do 1 grudnia 2013 roku przekazać część swoich zakupów wolontariuszom Banków Żywności w jednym z niemal 3500 sklepów spożywczych na terenie całego kraju. Podarowane produkty jeszcze przed Świętami Bożego Narodzenia zostaną przekazane osobom potrzebującym. 