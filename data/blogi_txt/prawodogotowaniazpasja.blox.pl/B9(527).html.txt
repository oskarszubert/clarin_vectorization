W Święta Bożego Narodzenia obowiązkowy jest u mnie keks. Ponieważ niemal zawsze dodaję do niego skórkę pomarańczową, staram się także sama ją przygotowywać. Gdy przygotowywałam schab wg przepisu Karola Okrasy, który znajdziecie tutaj, zostały mi skórki pomarańczowe i postanowiłam od razu je zagospodarować. Przygotowanie domowej skórki pomarańczowej jest banalnie proste, a pozwoli nam zaoszczędzić kilka groszy :) Skórka pomarańczowa do ciast i deserów  Składniki: skórka z 5 pomarańczy 1-1,5 szklanki drobnego cukru   Przygotowanie: Dokładnie umytą skórkę z pomarańczy zalewamy wrzącą wodą, a następnie gotujemy około 15 minut na średnim ogniu. Odcedzamy, usuwamy pozostałości miąższu i całe albedo (białą skórkę). Kroimy w drobną kostkę. Albedo można również usunąć przed obgotowaniem skórki, ale wtedy trwa to trochę dłużej, gdyż dzięki podgotowaniu o wiele łatwiej można je odciąć. Gdy skórka przeschnie, wsypujemy cukier i dokładnie mieszamy. Przekładamy do niedużych słoiczków i odstawiamy w chłodne i zacienione miejse. Używamy do ciast i deserów.  Pozdrawiam serdecznie i życzę smacznego :) -Bernadetta   Koszt przygotowania: skórka jest bezcenna :) 