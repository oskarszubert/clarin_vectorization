Nigdy nie myślałam, że jeden produkt może mnie tak bardzo zainspirować, że przygotuję danie, któremu nikt nie będzie się w stanie oprzeć... Kupiłam paczkę ciastek i zaczęłam się zastanawiać do czego mogę je wykorzystać. Wpładłam na pomysł, aby przygotować torcik z płatków owsianych z truskawkami. Nie mogę powiedzieć, że jego smak mnie nie zaskoczył, bo sama się nie spodziewałam, że będzie tak niesamowity. Ugotowane na mleku płatki owsiane sprawiły, że torcik zyskał leciuto słoną nutę, ciasteczka go osłodziły, a truskawki nadały niesamowitej soczystości. Konsystencja i smak w 100 % trafiły w moje gusta i myślę, że to połączenie zasmakuje nie tylko miłośnikom słodkich śniadań, ale również zwolennikom tym bardziej wytrawnych. Torcik z płatków owsianych z truskawkami jest bardzo pożywny- z podanych proporcji z powodzeniem przygotujecie śniadanie dla 4 osób. Wyśmienicie smakuje zarówno od razu po przygotowaniu, jak również lekko podgrzany następnego dnia. Jest również doskonały na zimno, dlatego jeśli nieco Wam go zostanie, możecie go zabrać do pracy na drugie śniadanie lub deser :)    Do jego przygotowania potrzebujemy: 1 szklankę błyskawicznych płatków owsianych 2 szklanki mleka 2 % 45 dag świeżych truskawek 10 dag kakaowych ciasteczek 8 okrągłych arkuszy papieru ryżowego 100 ml jogurtu naturalnego  Truskawki płuczemy, osączamy na sicie. Usuwamy szypułki. 3 duże truskawki miksujemy z jogurtem naturalnym. Jedną truskawkę zostawiamy do dekoracji, a pozostałe kroimy w plasterki o grubości 3-4 milimetrów. Płatki owsiane zalewamy mlekiem i gotujemy około 3-4 minut- do momentu aż zgęstnieją i zmiękną. Na średnim talerzu układamy jeden na drugim 3 arkusze namoczonego przez 2 sekundy w letniej wodzie lub mleku papieru ryżowego. Rozsmarowujemy na nim równomiernie 1/3 płatków owsianych ugotowanych na mleku. Przykrywamy kolejnym arkuszem zwilżonego wodą papieru ryżowego. Na całej powierzchni układamy warstwę truskawek i następnie kolejny arkusz papieru. Rozmarowujemy połowę pozostałych płatków owsianych. Posypujemy połową drobno pokruszonych kakaowych ciasteczek. Przykrywamy zwilżonym papierem ryżowym. Na papierze układamy kolejną warstwę truskawek, znowu przykrywamy papierem, na którym rozsmarowujemy jogurt naturalny z truskawkami. Układamy ostatni arkusz zwiżonego papieru ryżowego, na którym rozsmarowujemy pozostałe płatki owsiane. Posypujemy resztą pokruszonych ciasteczek i przybieramy przekrojoną na ćwiartki truskawką.  Pozdrawiam serdecznie i życzę smacznego :) - Bernadetta   Koszt przygotowania: około 11,00 złotych. 