Dopiero zaczynam powoli dochodzić do siebie po finale BlogerChef, ale cały czas nie wiem w co mam ręce wsadzić... Wczoraj z rana postanowiłam się jednak nieco wyluzować i zbytnio nie spieszyć... Otworzyłam lodówkę i o dziwo, mimo iż nie zrobiłam żadnych zakupów, znalazłam w niej mnóstwo inspirujących składników :) Świeże owoce i warzywa od Brata i pyszne sery kozie od Przemka z firmy Danmis. Muszę przyznać, że Blogerzy, i przedstawiciele sponsorów, których miałam przyjemność poznać, w tym oczywiście Przemek sprawili, że ten weekend był naprawdę baaardzo udany. I teraz mam w głowie jeszcze więcej kulinarnych pomysłów, których w większości- z braku czasu i większej Rodziny nie uda mi się pewnie zrealizować. Ale śniadanie mi się udało i to bardzo ! Pierwszy raz od nie wiem jak dawna pozwoliłam sobie na dłuższe biesiadowanie w kuchni w środku tygodnia. Choć grillowana kanapka z rukolą i truskawkami jest ekspresowa w przygotowaniu, to jedząc ją, cieszyłam się każdym kęsem. TAAAKA była dobra :D   Grillowana kanapka z rukolą i truskawkami ﻿ Składniki: 3 kromki pieczywa 1 łyżka masła ser kozi śmietankowy 10 dag truskawek rukola sos balsamiczny pieprz   Przygotowanie: Truskawki dokładnie płuczemy, odsączamy na sicie, usuwamy szypułki. Pieczywo smarujemy cienką warstwą masła. Grillujemy z obu stron na rumiano na patelni grillowej lub tradycyjnym grillu. Ciepłe pieczywo smarujemy serkiem kozim. Układamy rukolę i pokrojone w plasterki truskawki. Skrapiamy sosem balsamicznym. Doprawiamy świeżo mielonym pieprzem. Podajemy od razu po przygotowaniu.   Pozdrawiam serdecznie i życzę smacznego :) - Bernadetta   Czas przygotowania: 10 minut Koszt: około 4,00 złotych. 