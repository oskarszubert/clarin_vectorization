W zeszłym roku postanowiłam przygotować drożdżowego bałwanka, nadziewanego makiem z bakaliami. Obawiałam się, czy wszystko wyjdzie tak, jak sobie zaplanowałam i okazało się, że ciasto było nie tylko pyszne, ale i nie najgorzej się prezentowało, dlatego postanowiłam i z Wami podzielić się tym prostym przepisem.   Do jego przygotowania potrzebujemy:   2 szklanki + 2 łyżki mąki pszennej 2-3 dag drożdży 3,5 łyżki cukru 2 duże jajka 1/2 szklanki mleka 1 czubatą łyżeczkę cukru waniliowego 5 dag masła lub dobrej margaryny 40 dag masy makowej lub ugotowanego i dwukrotnie zmielonego maku 1 łyżkę prawdziwego miodu 3 dag orzechów laskowych 3 dag orzechów włoskich 3 dag migdałów 5 dag rodzynek lukier kolorowe pisaki spożywcze tłuszcz do wysmarowania formy bułka tarta   Orzechy i migdały drobno siekamy, dodajemy wraz z rodzynkami i miodem do masy makowej, mieszamy. Drożdże kruszymy, zalewamy letnim mlekiem i dokładnie mieszamy, dosypujemy 1/4 mąki i dokładnie łączymy wszystkie składniki, odstawiamy na 15-20 minut. Białka oddzielamy od żółtek. Margarynę lub masło rozpuszczamy i studzimy. Żółtka miksujemy z cukrem i cukrem waniliowym, dodajemy do drożdżowego rozczynu wraz z pozostałą mąką oraz prawie całym białkiem (odrobinę białka zostawiamy do posmarowania ciasta). Wyrabiamy ciasto i gdy już będzie niemal gotowe, wlewamy rozpuszczone i ostudzone masło i ponownie wyrabiamy. Odstawiamy na 10 minut, aby podrosło. Blachę w kształcie połowy bałwanka smarujemy tłuszczem i wysypujemy bułką tartą. Ciasto rozwałkowujemy na grubość kilku milimetrów i wylepiamy nim blachę. Napełniamy blachę masą makową z bakaliami i przykrywamy pozostałym ciastem, zlepiamy dokładnie brzegi. Smarujemy ciasto pozostałym rozkłóconym białkiem. Pieczemy w temperaturze190 stopni przez 25-30 minut. Po wystudzeniu ciasto smarujemy białym lukrem i dekorujemy kolorowymi pisakami.     Pozdrawiam serdecznie i życzę smacznego :) -Bernadetta   Koszt przygotowania ciasta: około 16,00 złotych. 