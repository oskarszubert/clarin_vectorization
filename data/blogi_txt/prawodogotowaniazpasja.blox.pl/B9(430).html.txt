Pewnego dnia Krzysiek "wziął mnie pod włos" i powiedział, że dawno nie jadł fasolki po bretońsku, a ta którą ja Mu serwuję jest najlepsza na świecie... Postanowiłam więc szybko nadrobić zaległości i przygotowałam sporą jej porcję, myśląc "kiedy my to zjemy ?"... Hmmm, sama się dziwię, bo uporaliśmy się bardzo szybko, a Mała nam trochę pomogła, zajadając fasolę z samym sosem. Fasolka jest najlepsza na drugi dzień, kiedy sos pomidorowy dokładnie obklei każde ziarenko. W taki chłodny dzień, jak dziś, fasolka idealnie nas rozgrzeje...   Do jej przygotowania potrzebne są: 50 dag fasoli Piękny Jaś 30 dag swojskiej kiełbasy 15 dag chudego boczku 1 mała cebula 1 kg pomidorów lima 2 łyżeczki koncentratu pomidorowego majeranek sól pieprz   Fasolę zalewamy letnią wodą i odstawiamy na 12 godzin. Pomidory parzymy wrzątkiem, obieramy ze skóry, kroimy w kostkę. Przesmażamy około 20 minut. Dokladnie miksujemy, a następnie przecieramy przez drobne sitko, aby pozbyć się pestek. Gotujemy do czasu aż powstanie dosyć gęsty sos. Fasolę gotujemy do miękkości (w tej samej wodzie, w której się moczyła). W tym samym czasie przesmażamy pokrojony w kostkę boczek oraz kiełbasę w półtalarkach. Gdy wytopi się z nich nieco tłuszczu, dodajemy obraną i pokrojoną w drobną kostkę cebulę. Smażymy do czasu aż cebula się ładnie przyrumieni. Fasolę odcedzamy, zostawiając mniej więcej 1/2 szklanki wody. Dodajemy podsmażoną wędlinę z cbeulą, sos pomidorowy i koncentrat. Gotujemy 15-20 minut. Doprawiamy do smaku solą, pieprzem i roztartym w dłoniach majerankiem. Podajemy ze świeżym pieczywem.   Smacznego :) 