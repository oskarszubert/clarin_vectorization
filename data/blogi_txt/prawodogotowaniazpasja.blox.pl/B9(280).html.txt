Kiedy zza chmur wychodzi słonko, nabieram ochoty na jakiś orzeźwiający koktajl. A że pyszny nie musi i nie powinien oznaczać "czasochłonny", przygotowałam ekspresowy mleczny koktajl z melona i pomarańczy.   Do jego przyrządzenia potrzebne są: 15 dag melona 1 duża pomarańcza sok z cytryny 125 ml mleka 2 % 80 ml gazowanej wody listki mięty lód   Melona obieramy ze skórki usuwamy ziarna. Pomarańczę również obieramy, filetujemy. Owoce miksujemy dokładnie blenderem. Wlewamy mleko i wodę gazowaną i jeszcze chwilę miksujemy. Do smaku dodajemy sok z cytryny. Do wysokich szklanek wrzucamy po 2-3 duże kostki lodu i zapełniamy przygotowanym koktajlem. Przybieramy listkami mięty. Smacznego :) 