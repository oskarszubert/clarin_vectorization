Kto do mnie zagląda, ten wie, że uwielbiam zupy- wszelakie :) Gdy zobaczyłam ostatnio w sklepie piękne boczniaki, od razu wiedziałam, że ugotuję z nich zupę. Co prawda zdążyłam już wstawić wywar na rosół, ale z reguły gotuję go ogromny garnek, więc po prostu odlałam go kilka szklanek przed dodaniem warzyw i wykorzystałam do przygotowania flaczków z boczniaków. My te flaczki jadamy zazwyczaj z chlebem, ale równie dobrze możecie je podać z kuskusem lub inną kaszą, czy np. z ryżem. Zupa jest delikatna, ale bardzo aromatyczna.  Flaczki z boczniaków Składniki: 40 dag boczniaków 1,75 litra wywaru z kurczaka 2 średnie marchewki 10 dag selera 1 średnia cebula 1 łyżka masła klarowanego 2 łyżki majeranku 70 ml śmietany 12 lub 18 % sól pieprz   Przygotowanie:  Cebulę obieramy, kroimy w drobną kostkę. Przesmażamy na rumiano na rozgrzanym maśle. Po chwili dodajemy pokrojone w cienkie paski boczniaki i ciągle mieszając smażmy 3-4 minuty. Zalewamy wywarem z kurczaka. Po 2-3 minutach dodajemy obraną i startą na grubych oczkach marchewkę i seler. Gotujemy do miękkości warzyw. Wlewamy słodką śmietanę. Dodajemy roztarty w dłoniach majeranek. Doprawiamy do smaku solą i świeżo zmielonym pieprzem. Podajemy z pieczywem lub ulubioną kaszą albo ryżem.    Serdecznie polecam i życzę smacznego :) - Bernadetta Koszt przygotowania: około 12,00 złotych. 