Jak dzieciaki ciągle suszą Ci głowę, żebyś zrobił im deser z galaretką i żelkami, to ciężko w końcu im nie ulec i go nie przygotować :P  Dziś deser w wersji "morskiej" z ośmiorniczkami - bardzo prosty i szybki w przygotowaniu, choć wymagający odstawienia na trochę do lodówki, aby galaretka dobrze stężała. Fajnie też sprawdzi się na kinder party, gdyż dzieciaki bardzo lubią takie "żywe" jedzenie :)  Deser z galaretką i żelkami Składniki: 200 ml śmietany 30 % 1 czubata łyżka cukru pudru 1 łyżeczka żelatyny 50 ml wrzącej wody 2 niebieskie galaretki żelkowe ośmiorniczki   Przygotowanie: Żelatynę zalewamy wrzącą wodą i dokładnie mieszamy do całkowitego jej rozpuszczenia. Śmietanę ubijamy niemal na sztywno, dodając pod koniec cukier puder. Łyżkę śmietany dodajemy do żelatyny, mieszamy. Ubijając delikatnie śmietanę wlewamy żelatynę. Miksujemy dokładnie. Rozkładamy równomiernie do 4 przezroczystych miseczek (nie wyrównujemy powierzchnii). Wstawiamy do lodówki. Na śmietanie układamy po 2 żelkowe ośmiorniczki (jeśli macie też mini rybki, można dodać po 2-3 do każdej miseczki). Galaretkę rozpuszczamy w 650 ml wrzącej wody. Gdy zacznie tężeć wykładamy ją na masę śmietanową.  Wstawiamy do lodówki do całkowitego stężenia. Wyciągamy 15-20 minut przed podaniem, aby deser nie był zbyt mocno schłodzony.   Pozdrawiam serdecznie i życzę smacznego :) - Bernadetta   Czas przygotowania: około 20 minut + czas tężenia Koszt przygotowania: około 8,00 złotych 