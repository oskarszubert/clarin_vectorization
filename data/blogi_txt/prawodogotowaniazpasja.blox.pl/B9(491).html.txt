Na blogu znajdziecie kilka sałatek z kaszą i na pewno na tym nie koniec. Tak bez zastanowienia mogę Wam polecić tę sałatkę z kurczakiem, którą przygotowałam już kilkanaście razy i która sprawdza się nie tylko na rodzinnych imprezach, ale i jako lunch do pracy.  Jestem pewna, że posmakuje Wam również ta sałatka z kaszą gryczaną i kiełkami, która mimo iż nie zawiera mięsa, jest bardzo pożywna.  Sałatka z kaszą gryczaną i kiełkami ﻿ Składniki: 20 dag kaszy gryczanej 20 dag świeżego ogórka 1 puszka kukurydzy pęczek rzodkiewek mały pojemnik kiełków rzodkiewki 1 papryka 8 połówek suszonych pomidorów w zalewie olej z suszonych pomidorów sól pieprz   Przygotowanie: Kaszę gryczaną gotujemy zgodnie z przepisem na opakowaniu. Hartujemy zimną wodą, odcedzamy. Ogórka myjemy, obieramy, kroimy w drobną kostkę. Rzodkiewkę płuczemy, kroimy na ćwiartki, a następnie na cienkie talarki. Paprykę płuczemy, usuwamy gniazdo nasienne. Kroimy wraz z suszonymi pomidorami w drobną kostkę. Do kaszy wrzucamy pokrojone warzywa, kiełki rzodkiewki oraz odsączoną z zalewy kukurydzę. Wlewamy 3-4 łyżki oleju z suszonych pomidorów, doprawiamy do smaku solą i pieprzem.   Pozdrawiam serdecznie i życzę smacznego :) -Bernadetta   Czas przygotowania: około 30 minut Koszt: około 10,00 złotych. 