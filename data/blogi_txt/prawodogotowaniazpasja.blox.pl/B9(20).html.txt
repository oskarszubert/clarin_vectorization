W ubiegły weekend miałam przyjemność uczestniczyć w III półfinale konkursu BlogerChef. Przed dwoma miesiącami postanowiłam zgłosić swoje dwa przepisy i poczekać na decyzję jury. Okazało się, że moje pomysły się spodobały i dlatego w dniach 22-24 marca mogliśmy udać się do hotelu Verde Montana, aby podjąć rękawicę w starciu z pozostałą siódemką blogerów... Od samego początku nie traktowałam tego przedsięwzięcia jak konkursu, a tylko możliwości spotkania z innymi pasjonatami gotowania, których dotychczas znałam tylko z "wirtualnego" świata. W piątek wieczorem, gdy losowaliśmy grupy, w których dane nam będzie gotować, miałam nadzieję, że nie trafię na I ogień. Nie udało się... Ja i Val Pank mieliśmy być kapitanami drużyn, które jako pierwsze następnego dnia miały zacząć gotować. Do swojej ekipy wylosowałam same kobiety: Asię, Izę, Kasię. Nie powiem... Nie było łatwo, ale Dziewczyny okazały się rozumieć mnie niemal bez słów, dzięki czemu udało nam się przygotować suflet  Fot. Agnieszka Gogolewska i trufle z kaszy kuskus w zaledwie 60 minut.  Fot. Agnieszka Gogolewska Przez cały czas pracowało nam się bardzo dobrze, a ja nawet przez chwilę się nie stresowałam. Jakieś 5 minut przed końcem mojego czasu coś się jednak zmieniło i poczułam nieprzyjemne wibracje w żołądku. Kurcze, serio się zestresowałam ! Moje zdenerwowanie sięgnęło jednak zenitu, gdy podeszłam ze swoim sufletem do jury, a ono najpierw postanowiło ocenić dania "przeciwnika". Z ciężkim sercem patrzyłam jak mój suflet zaczyna opadać i opadać... Na szczęście dzięki idealnej pracy Pyzy, i tak w miarę się trzymał... Gdy przewodniczący jury Mirek Drewniak, usłyszał z czego zrobiłam sos do sufletu i powiedział coś w stylu, że "już bardziej prosto to się nie dało" myślałam, że mam przechlapane. Opadnięty suflet, prosty sos śmietanowy z suszonymi pomidorami i bazylią... Kobieto: "z czym do ludzi"? Zdziwiłam się jednak, gdy nagle usłyszałam, że suflet jest "rewelacyjny", "idealny"... I gdy jury zaczęło dopytywać co wchodzi w jego skład i skąd ten czerwony kolor... Wiedziałam jednak, że trufle z kaszy kuskus nie wyszły tak, jak chciałam. Biszkopty i herbatniki, z którymi przyszło się nam zmierzyć, były bardzo wilgotne, przez co masy nie dało się łatwo lepić, a ja nie miałam jej już czym zagęścić (mały minus nieprzewidzianych okoliczności i gotowania z innych produktów niż zazwyczaj). Przy konsumpcji trufle nie miały więc odpowiedniej konsystencji i temperatury. Mimo, że jury pochwaliło pomysł i smak oraz wyraziło zrozumienie dla przeciwności losu, byłam z siebie zadowolona w jakichś 50 %. Przez kolejne godziny udało mi się jednak zapomnieć o rozczarowaniu i niezadowoleniu z siebie. Starałam się bowiem dać z siebie wszystko, aby szefowe kolejnych zespołów, były ze mnie zadowolone.  Fot. Marek Bielski  Fot. Agnieszka Gogolewska Gdy ostatni zespół zaserwował swoje potrawy i okazało się, że do ogłoszenia wyników pozostało jeszcze około 3 godziny, postanowiłam trochę odpocząć. Zrelaksowałam się słuchając spokojnej muzyki i ani przez moment nie myślałam o tym, dla kogo ten wieczór może być szczęśliwy. Wszyscy byli moimi faworytami, no może z wyjątkiem mnie samej. W tym czasie mój Mąż i Córcia relaksowali się na hotelowym basenie :) Okazało się, że zamiast tradycyjnych dwóch laureatów, w naszej edycji zostaną wyróżnione aż 3 osoby. I tak trzecie miejsce zajął Adaś. Na drugim stopniu podium stanęła Agnieszka. A do finału awansowała...  Fot. Krzysztof Ulewicz :)  Fot. Krzysztof Ulewicz Qrcze... ja ? Nie mogłam uwierzyć i nadal nie mogę, bo pozostała siódemka uczestników: Iza z blogu Smaczna Pyza Agnieszka, a więc Z pamiętnika piekarnika Asia K. czyli Biedronka w kuchni Asia L. z blogu Co w sercu to na języku Kasia, a więc Taniec Smaków Adam, czyli Łyżka- widelec- nożyczki w Twoim domu oraz Walentyn, znany wszystkim pod pseudonimem Twardy Szparag:) zaprezentowała naprawdę wysoki poziom ! Nie ważne co niektórzy opowiadają, ale ja tam byłam, widziałam ich zapał oraz pełen profesjonalizm i bardzo się cieszę, że mogłam ich poznać !  Fot. Krzysztof Ulewicz :)  Fot. Krzysztof Ulewicz I liczę na to, że już niedługo będziemy mieli okazję znowu się spotkać i powspominać, albo zjeść niedoprawione kotlety, zbyt tłustą zupę, czy opadniętego szparaga, znaczy się suflet :)   Miłego dnia i do zobaczenia :) - Bernadetta 