Na warsztatach kulinarnych z Sante miałam przyjemność spróbować wielu pysznych potraw. Jedną z tych, które najbardziej podbiły moje serce i urzekły podniebienie była przystawka z buraczka czerwonego z kozim serem i kiełkami. W weekend postanowiłam przygotować ją w nieco zmodyfikowanej wersji, która okazała się równie smaczna, jak pierwowzór. Podałam ją jako dodatek do obiadu, ale możecie ją również zaserwować jako tradycyjną przystawkę.   Do jej przygotowania potrzebujemy: 3 średnie buraczki czerwone (o wadze około 15 dag każdy) 20 dag białego sera koziego kiełki rzodkiewki 4 czubate łyżki jasnego miodu 2 łyżki rozmarynu (ja niestety miałam tylko suszony, ale zamiast niego możecie użyć gałązkę świeżego) 1/2 papryczki chili sól Buraczki dokładnie myjemy, osuszamy. Zawijamy w folię spożywczą (błyszczą stroną na zewnątrz). Pieczemy w piekarniku nagrzanym do 190 stopni przez 60 minut. Studzimy i obieramy ze skórki. Buraczki kroimy w cienkie talarki, lekko solimy. Plasterek buraczka smarujemy kozim serem, przykrywamy drugim plasterkiem, na który również nakładamy nieco sera. Miód podgrzewamy na patelni przez minutę z chili i rozmarynem. Gdy lekko przestygnie, polewamy nim buraczkowe wieżyczki. Przybieramy kiełkami. Podajemy od razu po przygotowaniu.  Pozdrawiam serdecznie i życzę smacznego :) -Bernadetta   Koszt przygotowania: około 16,00 złotych. 