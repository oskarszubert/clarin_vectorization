W poniedziałek miałam przyjemność uczestniczyć w warsztatach zorganizowanych przez firmę Mastercook. Tematem przewodnim było hasło "Kapustą i grzybami Polska stoi", a mieliśmy przygotowywać pierogi, uszka oraz krokiety. Co prawda można do kilku aspektów mieć zastrzeżenia, jak choćby do tego, że z powodu braku mąki ! warsztaty rozpoczęły się z półgodzinnym opóźnieniem, czy też do tego, że na dosyć liczną ekipę brakowało stanowisk, albo nie było chochelek do nalewania ciasta naleśnikowego, ale... jedzenie było smaczne, a towarzystwo wyborne i bardzo pozytywnie zakręcone. Ale, żeby nie było, że nic nie robiliśmy... Otóż najpierw Szef kuchni restauracji Lwia Brama Michał Czekajło pokazał nam krok po kroku, jak wyfiletować karpia:   A później lepiliśmy pierogi i uszka oraz smażyliśmy krokiety.  Gdy już wszystko było gotowe, mogliśmy się nieco posilić... Zarówno do uszek, pierogów, jak i krokietów wykorzystaliśmy ten sam farsz- z dużą ilością kapusty kiszonej, odrobiną suszonych grzybów i żurawiną- muszę przyznać, że to połączenie bardzo mi smakowało. A to chyba najlepszy karp, jakiego w życiu jadłam- z sosem porowym na białym winie, którego przygotowała Szef Michał Czekajło-  pyyycha :)    Pozdrawiam serdecznie i życzę miłego dnia :) - Bernadetta 