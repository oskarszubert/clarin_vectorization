W ubiegłym tygodniu kolejny raz miałam przyjemność uczestniczyć w warsztatach kulinarnych organizowanych przez Mastercook. Po pierogach, uszkach i krokietach przyszła pora na dania wielkanocne.  Tym razem, pod wodzą samego Piotra Kucharsiego, przygotowaliśmy pyszne wieńce drożdżowe na zakwasie na żurek pieczone białe kiełbaski  żurek na wędzonych żeberkach  jajko w koszulce na blanszowanym szpinaku z krewetką i wędzonym łososiem oraz domowy majonez i konfiturę z czerwonej cebuli. Organizacja warsztatów była dopięta na ostatni guzik, a dzięki prowadzącemu Piotrowi Kucharskiemu, przesympatycznym uczestnikom i organizatorom, przebiegły one w niesamowicie radosnej i niemal rodzinnej atmosferze. Pomysł na wieńce drożdżowe z przyjemnością podkradnę i przygotuję je na wielkanocny stół, a i niebawem zrobię również kolejny raz domowy majonez w wersji, jaką wypróbowałam na warsztatach, a więc ze świeżym tymiankiem, gdyż to połączenie zdecydowanie mi odpowiada :) Gdybym miała ocenić te warsztaty w skali od 1 do 5, to zdecydowanie przyznałabym im 5 z +, gdyż naprawdę świetnie się bawiłam, a przy okazji zjadłam kilka pysznych potraw, a pod względem organizacyjnym nie było się do czego "przyczepić" :D   Pozdrawiam serdecznie, Bernadetta 