W ubiegłym tygodniu dotarło do mnie urządzenie do pieczenia pączków i gofrów/wafli, które wybrałam sobie do testów ze sklepu redcoon.pl, z którym mam przyjemność współpracować. Z braku czasu, aby je wypróbować, musiałam poczekać na weekend. Urządzenie Unold 48321 Multi- Snack zawiera dwie wymienne pary płytek, dzięki którym możemy przygotować pączki lub gofry. Nie ukrywam, że skusiły mnie zwłaszcza ciekawe płytki do wypieku gofrów. Od razu pomyślałam, że gotowe gofry spodobają się mojej dwuletniej Córce i nie myliłam się- Mała nie mogła się doczekać, kiedy w końcu je zje. Urządzenie zaopatrzone jest w pokrętło do płynnej regulacji temperatury, dzięki czemu łatwo ustawimy odpowiednią moc, w zależności od przygotowywanego dania. Nagrzewa się dosyć szybko, a usmażenie 2 gofrów zajmuje 3-4 minuty. Gofry nie wychodzą jednak zbyt grube, dlatego taką porcją najeść się może małe dziecko, ale dorosły już nie bardzo. Przygotowanie wszystkich gofrów z tego przepisu  zajęło mi około godziny, a z podanych proporcji mogą się spokojnie najeść 3-4 osoby. Jeśli mamy jednak dużą rodzinę i chcielibyśmy zaserwować na śniadanie tylko gofry, ich przygotowanie może zająć naprawdę sporo czasu. O ile więc przy pomocy tego urządzenia przygotujemy wspaniałe gofry, które zachwycą nie tylko dzieci, ale i dorosłych, o tyle zaserwowanie im śniadania na słodko może być dosyć czasochłonne. Rozwiązaniem może być zakup dwóch urządzeń lub używanie go gdy mamy sporo czasu lub chcemy przygotować tylko kilka gofrów. Urządzenie Unold Multi- Snack jest naprawdę tanie, więc jego nabycie nie będzie zbyt odzuwalne dla domowego budżetu. Czyści się bardzo łatwo, a wymiana płytek jest bezproblemowa i poradzi z nią sobie nawet dziecko. W czasie długiego użytkowania obudowa urządzenia w ogóle się nie nagrzewa, co często stanowi problem przy innych podobnych- i bardzo często o wiele droższych- urządzeniach. Dodatek masła do ciasta sprawia, że płytki wystarczy tylko lekko przesmarować olejem przed piewszym użyciem, a później nie trzeba już ich natłuszczać. Ciasto nie przywiera do powierzchni urządzenia i wyjęcie już upieczonych gofrów nie sprawia żadnych problemów. W moim opakowaniu nie znalazłam instrukcji obsługi, sporządzonej w języku polskim, jednak otrzymałam zapewnienie sprzedawcy, że do wszystkich egzemplarzy oferowanych konsumentom, taka instrukcja jest załączona. A tak prezentowały się pierwsze gofry upieczone w tym urządzeniu- kolejne były już o wiele ładniejsze. Pozdrawiam serdecznie :) Bernadetta 