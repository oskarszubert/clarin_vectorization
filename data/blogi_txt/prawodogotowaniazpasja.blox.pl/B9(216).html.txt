Obowiązkowy dodatek do białej kiełbasy ? Ostatnio u mnie zdecydowanie konfitura z czerownej cebuli. Tak, właśnie ta konfitura, a nie chrzan. Goście trochę się dziwili, że im ją zaserwowałam, ale gdy tylko jej spróbowali, od razu brali dokładkę. Konfitura wg tego przepisu jest słodko- kwaśna, a dzięki sporej ilości pieprzu również ostra. Możecie ją poadać nie tylko do "białej kiełbasy", ale np. do "pasztetu" czy przeróżnych wędlin.  Do jej przygotowania potrzebujemy: 60 dag czerwonej cebuli 1 szklankę czerwonego wina wytrawnego 3/4 szklanki brązowego cukru 1 duży liść laurowy 2 łyżki masła klarowanego 3 łyżki octu winnego sól pieprz   Cebulę obieramy, kroimy w średniej grubości pióra. Podsmażamy na rozgrzanym maśle klarowanym. Gdy cebula zmięknie, wsypujemy cukier i dokładnie mieszamy. Po 3-4 minutach wlewamy czerwone wino, dodajemy liść laurowy oraz ocet winny i smażymy do chwili aż konsystencją zacznie przypominać konfiturę. Doprawiamy do smaku solą i świeżo zmielonym czarnym pieprzem.   Pozdrawiam serdecznie i życzę smacznego :) -Bernadetta   Koszt przygotowania: około 10,00 złotych. 