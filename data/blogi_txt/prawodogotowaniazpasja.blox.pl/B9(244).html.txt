Uwielbiam kuskus nie tylko za jego smak, ale i szybkość przygotowania. Z reguły używam go jako dodatku do dań obiadowych, gdy nie mam czasu na gotowanie ryżu, kaszy czy też makaronu, albo po prostu dlatego, że lepiej komponuje się z mięsem czy surówką. Od czasu, gdy odkryłam, że w wersji "na słodko"  jest również przepyszny, często podaję go na deser lub lekką kolację. Ta zapiekanka z truskawkami zasmakowała nie tylko mnie i mojego Mężowi, ale również naszej Córeczce, która zjadła chyba największą porcję. A wyczyn to nie mały, gdyż ma dopiero 15 miesięcy :D   Do jej przygotowania potrzebne nam będzie   250 ml kuskusu mleko 2 % (około 600 ml) 2 łyżki masła 35 dag truskawek 4 łyżki cukru 2 jajka Gorzka czekolada   W garnuszku rozpuszczamy łyżkę masła, wlewamy mleko, zagotowujemy. Gorącym mlekiem zalewamy kaszę, mieszamy. Gdy kasza wchłonie całe mleko, wsypujemy połowę cukru, dokładnie mieszamy. Jajka ubijamy około 60 sekund mikserem na najwyższych obrotach, dodajemy do lekko przestudzonej kaszy, energicznie mieszamy. Żaroodporne naczynie smarujemy pozostałym masłem. Wykładamy mniej więcej 2/3 kaszy, na nią kładziemy warstwę umytych i pokrojonych w plasterki truskawek. Przykrywamy pozostałą kaszą, posypujemy pozostałym cukrem. Przybieramy pozostałymi truskawkami. Pieczemy około 15-20 minut w temperaturze 180 stopni. Od razu poupieczeniu posypujemy odrobiną czekolady startej na grubych oczkach. Smacznego :) 