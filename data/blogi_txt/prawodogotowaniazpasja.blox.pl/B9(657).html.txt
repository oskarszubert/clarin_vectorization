Łazanki z kapustą kojarzą mi się z rodzinnym domem. Zapiekanych jednak się u nas nie jadało. Wracając z pracy pomyślałam, że w sumie czemu by nie spróbować ich przygotować w takiej formie. Odkurzyłam więc swój stary przepis na łazaki, odrobinę go zmodyfikowała., dodałam ser i zapiekłam... Łazanki wyszły przepyszne, dosyć ostre, bo sypnnęłam sporo pieprzu, ale jednocześnie kwaskowate, gdyż kapustę gotowałam zaledwie 10 minut. A przepis polecam miłośnikom dobrego jedzenia i krótkiego siedzenia w kuchni :)  Do ich przygotowania potrzebujemy: 40 dag kapusy kiszonej 25 dag makaronu łazanki 15 dag kiełbasy myśliwskiej 15 dag żółtego sera 10 dag cebuli 70 ml mleka 2 % 10 pomidorków truskawkowych lub koktajlowych 1 łyżeczka masła klarowanego pieprz młotkowany z kolendrą sól   Kapustę zalewamy wrzątkiem, gotujemy 10 minut. Odcedzamy i studzimy. Kiełbasę kroimy w plasterki, cebulę obieramy, siekamy w kosteczkę. Przesmażamy na rumiano na rozgrzanym maśle. Po chwili dodajemy podgotowaną kapustę i smażymy jeszcze 7-8 minut. Wlewamy mleko, doprawiamy do smaku pieprzem młotkowanym. Makaron gotujemy w lekko osolonej wodzie zgodnie z przepisem na opakowaniu. Hartujemy zimną wodą, odcedzamy. W żaroodpornym naczyniu rozkładamy połowę makaronu. Przykrywamy połową przesmażonej kapusty i sera. Czynność powtarzamy do wyczerpania składników. Na wierzchu układamy przekrojone na pół pomidorki. Zapiekamy około 15 minut w piekarniku nagrzanym do 170 stopni. Podajemy od razu po przygotowaniu.   Pozdrawiam serdecznie i życzę smacznego :) - Bernadetta   Koszt przygotowania: około 14,00 złotych. 