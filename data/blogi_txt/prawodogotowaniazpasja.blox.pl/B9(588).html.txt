Zapiekanki to dobry sposób na szybką kolację lub śniadanie. Można je przygotować w zaledwie kilka minut i do woli szaleć z dodatkami. Ja przyrządziłam je ostatnio z pesto roso, mozzarellą i czarnymi oliwkami. Były pyszne, sycące i znikały w niewiadomych okolicznościach :) A jeśli lubicie oliwki, to polecam Wam również takie zapiekanki.  Do przygotowania 7 zapiekanek z pesto i oliwkami potrzebujemy:   7 średnich kromek pieczywa 15 dag mozzarelli 2 duże pieczarki 20 czarnych oliwek 4 łyżki pesto rosso szczypiorek   Pieczarki obieramy, kroimy na cienkie plasterki. Pieczywo smarujemy pesto rosso. Układamy plasterki pieczarek. Posypujemy startym na grubych oczkach serem mozzarella. Układamy pokrojone w plasterki oliwki. Pieczemy około 7 minut w piekarniku nagrzanym do 160-170 stopni. Przed podaniem posypujemy drobno posiekanym szczypiorkiem.  Pozdrawiam serdecznie i życzę smacznego :) - Bernadetta   Koszt przygotowania: około 12,00 złotych. 