Pewnego dnia nie miałam pomysłu na obiad, a właściwie już kolację i dlatego efekt końcowy tej sałatki powstawał dopiero powoli w trakcie przygotowania. Było jednak szybko i bardzo smacznie, a do tego dziecinnie prosto, dlatego i Wam polecam tę sałatkę z grissini.  Sałatka z grissini   Składniki: 10 dag mxu sałat  1 szklanka liści młodego szpinaku 5-6 dużych liści sałaty lodowej 20 kolorowych pomidorków cherry ½ mała papryka czerwona paluszki grissini 10 dag szynki serrano 10 dag camemberta 200 ml jogurtu naturalnego 50 ml śmietany 12 % 2 łyżki majonezu 2 ząbki czosnku Sól Pieprz   Przygotowanie: Wszystkie warzywa dokładnie płuczemy, osuszamy. Sałatę lodową rozrywamy na małe kawałeczki, od szpinaku odrywamy łodyżki. Mieszamy sałaty z listkami szpinaku. Pomidorki cherry kroimy na ćwiartki, paprykę i ser pleśniowy w drobną kostkę. Do jogurtu naturalnego dodajemy śmietanę, majonez oraz przeciśnięty przez praskę czosnek. Doprawiamy solą i pieprzem, dokładnie mieszamy. Sosem zalewamy sałatę i dokładnie, ale delikatnie mieszamy. Przekładamy sałaty do salaterek, posypujemy ćwiartkami pomidorków, papryką i serem pleśniowym. Podajemy z grissini owiniętym w plasterki szynki serrano.   Pozdrawiam serdecznie i życzę smacznego :) -Bernadetta 