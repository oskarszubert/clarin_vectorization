Co tu dużo ukrywać.... Za surowymi papierówkami nie przepadam, a nawet ich nie trawię, bo po prostu nie znoszę miękkich jabłek. Dżem z papierówek jednak uwielbiam, a że zrobiłam już spore zapasy przeróżnych zapasów na zimę, to postanowiłam przygotować go tylko odrobinę na najbliższe dni. Obawiam się jednak, że zaraz będę musiała przyrządzić go więcej, bo bardzo nam zasmakowało połączenie papierówek z morelami.   Do przygotowania około 500 ml dżemu potrzebne są:   7 średnich papierówe 8 dużych dojrzałych moreli cukier   Morele obieramy ze skórki, kroimy na 1 cm kawałki. Pięć papierówek obieramy, usuwamy gniazda nasienne i kroimy w kostkę. Dodajemy do moreli. Co chwilę mieszając, smażymy owoce na średnim ogniu około 10 minut. Słodzimy do smaku i smażymy jeszcze 5 minut. W tym czasie obieramy pozostałe dwie papierówki i ściaramy je na tarce o grubych oczkach. Od razu dodajemy do przesmażonych owoców i gotujemy jeszcze około 2-3 minut. W razie potrzeby dodajemy odrobinę cukru. Gorący dżem przekładamy do wyparzonych słoiczków, które kładziemy do góry dnem do ostygnięcia.    Smacznego :) 