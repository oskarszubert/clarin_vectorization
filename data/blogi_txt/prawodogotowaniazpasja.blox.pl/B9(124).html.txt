Znowu skusiłam się na melona i jak zwykle najlpierw kupiłam, a później zastanawiałam się, co mogę z niego przygotować. Gdy w sobotę wróciliśmy do domu z długiego spaceru, byliśmy bardzo spragnieni. Dlatego od razu wiedziałam, że melon posłuży mi do przygotowania jakiegoś drinka. W zamrażalniku miałam gotowe niestandardowe kostki lodu, dlatego jego przygotowanie było ekspresowe. Nieskromnnie przyznam, że to chyba najlepszy drink jaki w życiu piłam :)   Do przygotowania dwóch potężnych porcji potrzebne nam są: 20 dag melona 1 duża pomarańcza sok z 1 limonki 1 dojrzałe kiwi 50 ml soku jabłkowego z limonką 100 ml rumu o smaku mango i owoców tropikalnych (14,7 %) 300 ml gazowanego napoju cytrynowego lub wody mineralnej listki mięty do dekoracji   Kiwi obieramy ze skórki i dokładnie miksujemy blenderem. Wlewamy do foremek na lód. Sok jabłkowy z limonką również rozlewamy do foremek i wkładamy do zamrażarki co najmniej na godzinę. Melona obieramy ze skóry, usuwamy pestki i miękki miąższ. Pomarańczę obieramy, filetujemy. Owoce miksujemy dokładnie blenderem. Wlewamy sok z limonki, rum smakowy i napój gazowany i jeszcze chwilę miksujemy. Rozlewamy do dużych kieliszków lub wysokich szklanek. Wrzucamy po kilka kostek lodu o smaku kiwi i jabłka z limonką. Przybieramy listkami mięty. Smacznego :) 