Boczek pieczony na pewno nie należy do niskokalorycznych i lekkostrawnych potraw, oj nie. Cóż jednak począć, gdy czasem mamy na niego ochotę ? Na pewno nie kupować ! To, co dostaniemy w sklepie, z reguły ciężko nazwać boczkiem, a smaku domowego nic nam nie zastąpi. Boczek pieczony można podać na obiad, ale mnie najbardziej smakuje z pieczywem, posmarowany ostrą musztardą... Do jego przygotowania potrzebne są: 1,5 kg surowego boczku pęczek natki pietruszki 1 łyżka słodkiej papryki 1 płaska łyżeczka ostrej papryki łyżka rozmarynu łyżka tymianku sól 2-3 ząbki polskiego czosnku   Boczek dokładnie myjemy, osuszamy papierowym ręcznikiem. Czosnek obieramy, drobno siekamy. Z obu stron doprawiamy boczek solą, tymiankiem, rozmarynem i obiema paprykami (od zawnętrznej strony dajemy nieco mniej przypraw). Natkę pieturszki drobno siekamy. Rozkładamy wraz z posiekanym czosnkiem na całej powierzchni boczku (z jednej strony) i zwijamy ścisły wałek. Związujemy sznurkiem. Pieczemy około 80 minut w piekarniku nagrzanym do 160 stopni, po czym zwiększamy temperaturę do 180 stopni i pieczemy mięso jeszcze 20 minut (w tym czasie boczek kilka razy obracamy, aby równo się przyrumienił z każdej strony). Boczek pieczony po wystudzeniu kroimy w cienkie plasterki i podajemy z chlebem. Możemy go również zaserwować na obiad.  Pozdrawiam serdecznie i życzę smacznego :) - Bernadetta   Koszt przygotowania: około 17,00 złotych. 