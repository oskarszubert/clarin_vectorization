Wiosną i latem, gdy tylko pogoda i warunki na to pozwalają, często przyrządzamy grillowane mięso, warzywa i owoce. Wczoraj również nie obyło się bez grillowanych smakołyków, a absolutnym hitem okazały się ketchupowo- miodowe skrzydełka, które zamarynowałam dzień wcześniej.     Skrzydełka grillowane w ketchupie   Składniki: 15 skrzydełek z kurczaka 3 ząbki czosnku 6 łyżek pikantnego ketchupu  2 łyżki miodu 1 łyżka chili Sól Przygotowanie: Skrzydełka dokładnie płuczemy, każde kroimy na 3 części. Lotki zalewamy 1 szklanką wody, dodajemy pokrojony w plasterki czosnek i gotujemy około 30 minut do odparowania 2/3 wody. Wywar przecedzamy, studzimy. Dodajemy ketchup, chili, miód oraz mniej więcej 1/3 płaskiej łyżeczki soli. Dokładnie mieszamy. Marynatą zalewamy surowe kawałki skrzydełek, mieszamy, wkładamy do lodówki na 24 godziny. Pieczemy na grillu około 15 minut z każdej strony.   Pozdrawiam serdecznie i życzę smacznego :) -Bernadetta 