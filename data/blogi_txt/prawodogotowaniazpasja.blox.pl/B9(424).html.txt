Nieraz bardzo żałuję, że te leniwe śniadania zdarzają sie tylko 2 razy w tygodniu- w sobotę i niedzielę, kiedy oboje mamy wolne i możemy nieco dłużej posiedzieć w domu. W ostatni weekend śniadanie przygotowaliśmy we dwójkę- ja zrobiłam ciasto naleśnikowe, ubiłam śmietanę i przyszykowałam owoce, a Krzysiek smażył naleśniki. I co tu dużo mówić- to były najlepsze placuszki, jakie w życiu jadłam. A Mała chyba podzieliła moją opinię, bo nie mogliśmy Jej odciągnąć od stołu :)   Do przygotowania tych naleśników potrzebne są: 1 szklanka mleka 2 % 1 szklanka mąki pszennej 2 jajka olej rzepakowy szczypta soli cukier 150 ml śmietany 30 % 1 duża dojrzała nektarynka 2 figi 1 pomarańcza 2 kiwi   Białka oddzielamy od żółtek i ubijamy na sztywno ze szczyptą soli. Mąkę miksujemy dokładnie z mlekiem i żółtkami. Dodajemy pianę z białek i delikatnie, ale dokładnie mieszamy. Odstawiamy na 10 minut. Schłodzoną śmietanę ubijamy na sztywno, dodając pod koniec cukier do smaku. Wkładamy do lodówki. Na rozgrzanej patelni smażymy z obu strona na rumiano niewielkie naleśniki. Nektarynkę i kiwi obieramy, pomarańcze filetujemy. Kroimy owoce na nieduże talarki. Przestudzone, ale jeszcze ciepłe naleśniki smarujemy bitą śmietaną i przybieramy owocami. Podajemy od razu po przygotowaniu.   Smacznego :) 