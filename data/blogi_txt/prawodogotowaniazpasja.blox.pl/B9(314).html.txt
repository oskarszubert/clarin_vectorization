Gdy temperatura na dworze przekracza dwadzieścia kilka stopni (a w słońcu i ze 40) mało kto ma ochotę na jedzenie. A jak wiadomo człowiek jeść musi, dlatego na takie upały polecam chłodnik. Chłodnik ogórkowy z ricottą i pistacjami   Składniki: 2 ogórki około 20 dag każdy 400 ml kefiru 100 gram ricotty 1 pęczek koperku 1/2 pęczka szczypiorku 2 ząbki czosnku 6 ugotowanych na twardo przepiórczych jajeczek 4 łyżki obranych pistacji 2 łyżki suszonych pomidorów w płatkach   Przygotowanie: Ogórki dokładnie myjemy, parzymy wrzątkiem, usuwamy miąższ i rozdrabniamy blenderem. Dodajemy mocno schłodzony kefir oraz ricottę. Koperek i szczypiorek dokładnie płuczemy, drobno siekamy, dorzucamy do ogórków wraz z obranym i przeciśniętym przez praskę czosnkiem. Doprawiamy do smaku solą i pieprzem, dokładnie mieszamy. Chłodnik wlewamy do ciemnych salaterek, wrzucamy pokrojone na ćwiartki przepiórcze jajka. Posypujemy sproszkowanymi w rozdrabniaczu płatkami suszonych pomidorów oraz niezbyt drobno posiekanymi pistacjami.  Pozdrawiam i życzę smacznego :) - Bernadetta 