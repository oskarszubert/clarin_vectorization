W sobotę, skoro świt, udaliśmy się do Warszawy na warsztaty kulinarne z Kurtem Schellerem, które były nagrodą w konkursie Master Chef. Spotkanie z Mistrzem od dawna było moim marzeniem, a teraz udało się je spełnić.           Co prawda zaproszenie miałam na dwie osoby, a wraz z naszą Córką była nas trójka, ale nikt nie oponował Jej obecności :) Warsztaty rozpoczęły się punktualnie o godzinie 10.00. Kurt Scheller przedstawił nam plan dnia, a raczej menu i przystąpiliśmy do pracy. Filetowaliśmy okonia morskiego i doradę, obieraliśmy krewetki, a ja także uczyłam się "zawodowo" kroić warzywa i zioła. Pomógł mi w tym sam Kurt Scheller, który udzielił mi indywidualnej lekcji. Okazało się, że Mistrz jest nie tylko doskonałym fachowcem, ale również wspaniałym nauczycielem, który chętnie służył nam radą i pomocą. W ciągu jednego dnia poznałam nie tylko niesamowitych szefów kuchni, pracujących w Makro, lecz również pozostałą 5 szczęśliwych laureatów konkursu Master Chef, wraz z osobami towarzyszącymi. Co prawda oprócz mnie nikt (przynajmniej na razie) nie prowadzi swojego bloga, ale każdy z nich miał w sobie niesamowitą pasję gotowania i ogromną chęć nauki i poznania nowych smaków.  A co robiliśmy przez tych kilka godzin ? Oczywiście gotowaliśmy, a później spożywaliśmy przygotowane potrawy, popijając je białym i czerwonym winem :) Mniej więcej po drugiej potrawie, czy to za sprawą wina czy też niesamowitej atmosfery, wszyscy uśmiechali się już od ucha do ucha :)   W trakcie warsztatów przyrządziliśmy 5 potraw: skandynawską przystawkę z surowego łososia oraz łososia wędzonego w towarzystwie carpaccio z buraczka:  francuską zupę rybną z krewetkami:  risotto z suszonymi grzybami:  Kurczaka z pomarańczami z puree ziemniaczano- selerowym i kapustą włoską: oraz rosyjskie ciasto ziemniaczane:  Jak widać na załączonym obrazku nie tylko ja dobrze się bawiłam, ale również moja Córeczka wprost szalała z radości :)  A już po wszystkim odpoczywaliśmy :)  Pozdrawiam Was serdecznie i życzę miłego dnia :) -Bernadetta 