Pierwszą przygodę z komosą ryżową przeżyłam kilka dni temu. Podałam ją na obiad, ale oczywiście trochę mi zostało, a że staram się, jak mogę, nie marnować jedzenia, wykorzystałam ją do przygotowania śniadania następnego dnia. W towarzystwie z jajkiem i suszonymi pomidorami okazała się nie tylko posiłkiem prostym, ale i do tego bardzo smacznym. Małż, który początkowo stwierdził: "Co Ty znowu wykombinowałaś", po spróbowaniu oznajmił, że "to jest pyszne i mogę zjeść Twoją porcję :D".   Do przygotowania takich jajek potrzebne nam są: 1/2 szklanki komosy ryżowej 8 połówek suszonych pomidorów 2 łyżki oleju z suszonych pomidorów 3 jajka 3 duże plastry szynki parmezan sól pieprz Komosę przygotowujemy zgodnie z przepisem na opakowaniu. Po przestudzeniu dodajemy olej oraz pokrojone w cienkie paski suszone pomidory. Doprawiamy do smaku solą i pieprzem. Nieduże naczynka do zapiekania (ale większe od kokilek) wykładamy szynką. Wsypujemy quinoę z suszonymi pomidorami. Na środku robimy zagłębienie, w które wbijamy po jednym jajku. Posypujemy startym na tarce parmezanem. Zapiekamy około 10 minut w piekarniku nagrzanym do 180 stopni. Przed podaniem posypujemy drobno posiekanym szczypiorkiem.  Pozdrawiam i życzę smacznego :) -Bernadetta   Koszt 3 porcji: około 10,00 zł. 