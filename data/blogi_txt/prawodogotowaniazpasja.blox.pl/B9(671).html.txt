Nie jestem ani fanką Nigelli ani nie znam za bardzo jej przepisów, ale postanowiłam bliżej przyjrzeć się jej recepturom i kupiłam w końcu "Nigellissimę". Przyznam szczerze, że zaskoczyła mnie ogromna ilość bardzo prostych propozycji, ale po chwili doszłam do wniosku, żę w sumie to nawet dobrze, bo często po prostu niektórym brakuje pomysłów, a ta książka dostarcza kilka naprawdę fajnych. A po wypróbowaniu pierwszej propozycji stwierdzam, że przepisy są nie tylko ciekawe, ale i smaczne, choć brakuje mi w niektórych podania np. temperatury piekarnika. Przepis wypróbowałam w w ramach mojego cyklu "Przepis z książką", który kontynuuję już od kilku ładnych miesięcy, a pozostałe przepisy, które wcześniej przygotowałam, możecie przejrzeć tutaj.    Ziemniaczki pieczone wg Nigelli Składniki: 1,2 kg ziemniaków 50 ml oleju rzepakowego główka czosnku 2 łyżki rozmarynu gruba sól morska   Przygotowanie: Ziemniaki dokładnie płuczemy. Kroimy w niedużą kostkę.  Czosnek obieramy tylko z zewnętrznej łupinki i rozdzielamy ząbki. Każdy ząbek lekko rozgniatamy nożem lub dłonią.  Rozmaryn siekamy.  W misce mieszamy wszystkie składniki z wyjątkiem soli. Wykładamy na brytfannę o nieprzywieralnej powierzchni.   Pieczemy około 60-70 minut w piekarniku nagrzanym do 180 stopni.  Pozdrawiam serdecznie i życzę smacznego :) - Bernadetta   Czas przygotownia: 10 minut Pieczenie: 60-70 minut Koszt przygotowania: około 4,00- 5,00 złotych 