Sałatka caprese bez wątpienia należy do moich ulubionych. Wbrew pozorom, nie musi być ona nudna i za każdym razem można ją przygotować w inny sposób. Ostatnio wykorzystałam do niej zielone pomidory, a całość skropiłam olejem arganowym, dzięki któremu miała ona lekki orzechowy posmak. Olej ten od jakiegoś czasu gości w mojej kuchni, a wykorzystuję go głównie do przygotowania sałatek, jak choćby tej sałatki caprese oraz włoskiej sałatki.  Do przygotowania sałatki dla 2 osób potrzebujemy: 3 średnie zielone pomidory 20 dag mozzarelli olej arganowy czarne oliwki sól pieprz świeżą bazylię   Pomidory dokładnie myjemy, osuszamy, usuwamy szypułki, kroimy w cienkie plasterki. Mozzarellę odsączamy z zalewy i również kroimy w cienki plasterki. Na dwóch talerzach układamy na przemian plasterek pomidora i mozzarelli. Doprawiamy solą i pieprzem. Skrapiamy olejem arganowym. Na śroku talerzyka układamy oliwki. Sałatkę przybieramy listkami świeżej bazylii. Podajemy od razu po przygotowaniu.  Pozdrawiam serdecznie i życzę smacznego :) -Bernadetta   Koszt przygotowania: około 12,00 złotych. 