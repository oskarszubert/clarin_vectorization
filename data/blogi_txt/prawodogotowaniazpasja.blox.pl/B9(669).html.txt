Na śniadanie polecam Wam dzisiaj prawdziwą bombę witaminową, a więc zielony koktajl z jarmużem. Jest bardzo wyrazisty w smaku, pełen wartości odżywczych, a do tego doskonale zaspokaja głód. Ma jeszcze jedną bardzo ważną zaletę- robi się go ekspresowo ! Idealny dla osób na diecie oraz wszystkich dbających o siebie. Zielony koktajl z jarmużem/ dietetyczny koktaj z jarmużem Składniki: 7,5 dag jarmużu (2 grube liście) 1/2 dojrzałego awokado 1 łodyga selera naciowego 400 ml kefiru 0 % tłuszczu sok z 1/2 limonki sól morska  pieprz opcjonalnie chili Przygotowanie: Jarmuż dokładnie opłukujemy, usuwamy gruby nerw. Listki rozrywamy na małe kawałki, wrzucamy do pojemnika blendera. Dodajemy umyty i pokrojony na drobne kawałki seler naciowy oraz miąższ z połówki awokado (można je obrać ze skórki nożem lub obieraczką i pokroić, albo po przecięciu na pół, wydrążyć miąższ łyżeczką). Awokado od razu skrapiamy sokiem z limonki. Miksujemy przez 30 sekund. Dodajemy kefir i ponownie miksujemy do uzyskania gładkiej konsystencji. Doprawiamy solą morską i czarnym pieprzem, opcjonalnie także odrobiną chili. Podajemy od razu po przygotowaniu.   Pozdrawiam serdecznie i życzę smacznego :) - Bernadetta   Czas przygotowania: około 5 minut Koszt przygotowania: około 6,00 złotych 