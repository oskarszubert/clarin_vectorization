Od kilku lat piekę zawsze na Święta sporą ilość pierniczków, dekoruję i wręczam najbliższym jako dodatek do prezentów. I wszyscy zgodnie twierdzą, że te pierniczki cieszą ich najbardziej.  Świąteczne pierniczki z kakao potrzebują trochę czasu, by dojrzeć i zmięknąć, ale możecie przyspieszyć ten proces, wkładając na 1-2 doby do pojemniczka, w których są przechowywane, świeże jabłko.    Świąteczne pierniczki Składniki: 42 dag mąki pszennej (typ 450) 5 łyżek cukru 25 dag prawdziwego miodu 1,5 łyżeczki sody oczyszczonej 2 czubate łyżki domowej przyprawy do piernika 1 jajko 4 łyżeczki kakao 12,5 dag masła   Do dekoracji: lukier (1 białko średniego jajka ubijamy na sztywno i ciągle miksując dodajemy po łyżce cukru pudru- w sumie 15 dag) pisaki spożywcze kolorowe gwiazdki i draże Przygotowanie: Miód podgrzewamy na wolnym ogniu, dodajemy masło i cukier, mieszamy do chwili całkowitego rozpuszczenia się cukru. Masę zdejmujemy z ognia, wsypujemy przyprawę do piernika i dokładnie mieszamy. Odstawoamy do wystudzenia. Dodajemy jajko, mąkę zmieszaną z sodą oraz kakao i wyrabiamy energicznie ciasto, przypominające swą konsystencą ciasto na pierogi. W razie potrzeby dodajemy nieco mąki. Ciasto rozwałkowujemy na cienki placek i foremkami co ciastek wycinamy dowolne kształty Pieczemy w temperaturze około 170º przez mniej więcej 8 minut (pierniczki nie mogą być ciemne, bo zgorzknieją). Pierniczki dekorujemy lukrem, pisakami spożywczymi i dowolnymi posypkami.   Pozdrawiam serdecznie i życzę smacznego :) - Bernadetta   Czas przygotowania: około 2 godzin Koszt przygotowania: około 12,00 złotych 