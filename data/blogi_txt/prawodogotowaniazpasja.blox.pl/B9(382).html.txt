Kiedy na dworze jest gorąco i nie mamy ochoty na długotrwałe siedzenie w kuchni, możemy przygotować pyszny i pożywny chłodnik. Przepis powstał pod wpływem chwili, a raczej zawartości mojej lodówki :)  Pomidorowo- szpinakowy chłodnik z tofu...   Składniki: 50 dag dojrzałych pomidorów 15 dag listków młodego szpinaku 10 dag tofu 400 ml zsiadłego mleka sól pieprz kolorowy 30 g paluszków grissini szczypiorek do dekoracji PRZYGOTOWANIE:   Pomidory parzymy wrzątkiem, obieramy ze skóry, kroimy na mniejsze kawałki. Szpinak dokładnie płuczemy, dodajemy do pomidorów, dokładnie razem miksujemy. Dorzucamy pokruszone tofu i znowu miksujemy. Wlewamy zsiadłe mleko, doprawiamy do smaku solą i świeżo zmielonym kolorowym pieprzem. Chłodnik wlewamy do dużych kieliszków (np. do czerwonego wina), posypujemy drobno posiekanym szczypiorkiem i odrobiną zmielonego pieprzu. Przybieramy małymi listkami świeżego szpinaku i grissini.   Polecam i życzę smacznego :) - Bernadetta 