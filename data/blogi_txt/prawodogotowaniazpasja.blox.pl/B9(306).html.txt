To ciasto upiekłam w ubiegłym roku, gdy chciałam "na szybko" zrobić Mężowi niespodziankę. Mimo, że to zwykłe ciasto ucierane, Połówek był wniebowzięty- pewnie dlatego, że ciasto urzeczywistnia marzenia niemal wszystkich facetów- w tym i Jego :) A Wy o czym marzycia ? A Wasi mężowie, kochankowie czy przyjaciele ?  Do przygotowania tego ciasta potrzebujemy: 20 dag dobrej margaryny lub masła 4 jajka 2/3 szklanki cukru 16 g cukru waniliowego 1,5 szklanki mąki pszennej 2 łyżeczki proszku do pieczenia 4 duże łyżki blue curaçao 5 dag rodzynek sułtanek 10 dag czekolady mlecznej 5 dag gorzkiej czekolady 81 % 1/5 szklanki śmietany 30 % Dżem wiśniowy Kolorowe pisaki spożywcze Tłuszcz do wysmarowania formy Bułka tarta   Margarynę lub masło miksujemy z jajkami. Dodajemy cukier oraz cukier waniliowy i gdy składniki się połączą, wsypujemy mąkę zmieszaną z proszkiem do pieczenia i dokładnie miksujemy na wolnych obrotach. Wlewamy likier blue curaçao, dodajemy rodzynki i dokładnie mieszamy. Przekładamy ciasto do wysmarowanej tłuszczem i wysypanej bułką tartą niedużej blachy (najlepiej okrągłej np. tortownicy o średnicy 22- 24 cm) oraz dwóch silikonowych foremek na muffinki. Ciasto w małych foremkach pieczemy około 20 minut w temperaturze 180 stopni, a w większej formie 30 minut w tej samej temperaturze. Po wystudzeniu większe ciasto kroimy na dwa blaty, które łączymy przy pomocy wiśniowego dżemu. Z małych babeczek odcinamy „brzuszki”, które także „przyklejamy” dżemem do większego ciasta. Obie czekolady rozpuszczamy razem w gorącej śmietanie i polewą smarujemy dokładnie ciasto. Pisakami spożywczymi przyozdabiamy piersi, a także urzeczywistniamy pozostałe marzenia naszych facetów...  Pozdrawiam serdecznie i życzę smacznego :) - Bernadetta   Koszt przygotowania: około 15,00 złotych. 