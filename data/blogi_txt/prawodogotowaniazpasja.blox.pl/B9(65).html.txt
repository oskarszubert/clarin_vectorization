Dopadła mnie silna potrzeba zjedzenia czegoś słodkiego i oczywiście pysznego :) Nie miałam jednak ani kawałka ciasta czy domowych ciasteczek, a takie kupne, to jednak nie to. Postawiłam więc na gruszki w czekoladzie, których już wieki nie jadłam. Były tak pyszne, że dopiero po ich zjedzeniu dopadły mnie wyrzuty sumienia :D   Do ich przygotowania potrzebne są: 4 średnie niezbyt dojrzałe gruszki 2 mandarynki 1 banan 10 dag gorzkiej czekolady 120 ml śmietany 30 % 4/5 szklanki białego wytrawnego wina 2 szklanki wody 3 łyżki cukru 5 goździków 2 łyżki cukru waniliowego słupki migdałów cukrowe gwiazdki Gruszki obieramy, przecinamy na pół, usuwamy gniazda nasienne. Wodę zagotowujemy z cukrem, goździkami i łyżką cukru waniliowego. Wlewamy wino, dodajemy gruszki i gotujemy na wolnym ogniu przez 8-10 minut. Odstawiamy na 10 minut, aby lekko przestygły. Czekoladę łamiemy, wlewamy śmietanę, dodajemy pozostały cukier waniliowy i ciągle mieszając, podgrzewamy aż całkowicie się rozpuści. Gruszkom odcinamy lekko spody, aby łatwiej stały i układamy na talerzykach. Polewamy gorącą czekoladą. Przybieramy słupkami migdałów, mandarynkami, bananami i cukrowymi gwiazdkami. Podajemy z kawą :)   Smacznego :) 