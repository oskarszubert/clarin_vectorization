W ubiegłym tygodniu, w ramach cyklu przepis z książką, podałam Wam przepis na kremówkę kardynalską. Dziś mam dla Was biszkopt z truskawkami i bezą na bazie tego przepisu, który jest bardzo szybki w przygotowaniu, a jednocześnie tak samo smaczny, jak kremówka Siostry Marii. Ciasto nie jest za słodkie, bo mimo iż do biszkoptu i bezy dodajemy sporo cukru, do bitej śmietany dosypujemy go tylko symbolicznie. Idealnie sprawdzi się na upalne dni, zwłaszcza jeśli śmietanę przed ubiciem porządnie schłodzimy. Należy pamiętać, że śmietanę ubijamy tuż przed dekoracją i podaniem ciasta, gdyż nie dodajemy do niej żadnych usztywniaczy.   Biszkopt z truskawkami i bezą   Składniki: 6 jajek 15 dag cukru 80 g mąki pszennej tortowej 1/2 łyżeczki proszku do pieczenia 250 ml śmietany 30 % słodkiej 1 łyżka cukru pudru truskawki   Przygotowujemy biszkopt: Oddzielamy żółtka 4 jaj od białek. Mąkę przesiewamy przez sito z proszkiem do pieczenia. Dwa całe jajka i 4 żółtka ubijamy dokładnie robotem. Ciągle miksując, dodajemy porcjami 7 dag zwykłego cukru, a następnie- gdy masa będzie puszysta- po łyżce mąki zmieszanej z proszkiem do pieczenia. Przygotowujemy bezę: Białka ubijamy na sztywno ze szczyptą soli. Ciągle miksując, wsypujemy po łyżce pozostałego zwykłego cukru. Dna 3 ortownic o średnicy 16 wykładamy papierem do pieczenia. Rozsmarowujemy ciasto biszkoptowe, a na nim bezę. Pieczemy 20-25 minut w piekarniku nagrzanym do 160 stopni. Pozostawiamy do ostudzenia. Przybranie: Truskawki dokładnie płuczemy, odsączamy na sicie, usuwamy szypułki.﻿ Śmietanę ubijamy na sztywno, dodając pod koniec cukier puder. Biszkopty z bezą smarujemy bitą smietaną. Przybieramy pokrojonymi na niezbyt cienkie plasterki truskawkami. Pozdajemy od razu po przygotowaniu.   Pozdrawiam serdecznie i życzę smacznego :) - Bernadetta   Czas przygotowania: około 20 minut + czas pieczenia i studzenia Pieczenie: 20-25 minut. Koszt: około 11,00 złotych. 