Mąż w podróży, więc nie opłacało się długo siedzieć w kuchni i wczoraj na kolację zaserwowałam sobie jogurt z musli i żurawiną. Jego przygotowanie zajęło mi dosłownie dwie minuty i tak sobie myślę, że częściej będę sięgać po takie rozwiązanie, gdyż było nie tylko pysznie, ale i zdorowo :)  Do jego przygotowania potrzebujemy: 250 ml jogurtu naturalnego 2 czubate łyżki domowej żurawiny 4-5 łyżek owocowego musli 2 łyżki suszonej żurawiny 100 ml jogurtu mieszamy z czubatą łyżką domowej żurawiny. Wlewamy do pucharka lub szklanki. Posypujemy owocowym musli (łyżkę musli zostawiamy do przybrania). Wlewamy kolejne 100 ml czystego jogurtu naturalnego, na który kładziemy resztę domowej żurawiny. Dodajemy pozostały jogurt, posypujemy resztą musli. Przybieramy suszoną żurawiną. Podajemy od razu po przygotowaniu. Pozdrawiam serdecznie i życzę smacznego :) - Bernadetta   Koszt przygotowania: około 3,00 złotych. 