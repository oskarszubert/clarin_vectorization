Ostatnią zupą, jaką przygotowywałyśmy na warsztatach była curry z bananem podana z sajgonkami z mieszanką sałat, która znalazła niemal tylu amatorów, co krem ze szparagów.    Zupa curry Składniki: 1 duża pierś z kurczaka 1 banan 4-5 szklanek rosołu drobiowego 1 limonka 200 ml mleka kokosowego 1 trawa cytrynowa 4-5 cm białej części pora 1 średnia cebula 1 średnia marchew chili curry olej imbir sól   Przygotowanie:  Kurczaka kroimy w drobną kostkę, marynujemy w chili i curry zmieszanymi z odrobiną oleju. Cebulę i marchew obieramy, kroimy wraz z białą częścią pora w cienkie słupki o długości 3-4 cm.  Warzywa smażymy 3-4 minuty na rozgrzanym oleju. Doprawiamy imbirem i chili. Wlewamy bulion, dodajemy skórkę z limonki oraz rozgniecioną trawę cytrynową. Gotujemy 15-20 minut, wyciągamy trawę cytrynową. Wlewamy mleczko kokosowe i gotujemy jeszcze 2-3 minuty. Kurczaka smażymy na rozgrzanej patelni. Gdy będzie już niemal gotowy, dodajemy pokrojonego w plastry banana i smażymy razem jeszcze 2 minuty. Zupę podajemy z kurczakiem oraz sajgonkami z mixem sałat.   Na zdjęciu u góry macie zupę, jaką ja zaserwowałam, a poniżej tę z restauracji Platter:    Pozdrawiam serdecznie i życzę smacznego :) -Bernadetta 