W jednej z "susharnii" kilka razy zaserwowano nam przystawkę z glonów wakame. Niestety przepisu na nią nikt nie chce nam zdradzić. Cóż było zrobić... Postanowiłam spróbować zrobić coś podobnego i choć od oryginału, którym się zainspirowałam, jest ona daleka, to wyszła tak smaczna, że nawet bardziej nam samowała i na pewno jeszcze nie raz ją powtórzę.  Przystawka z glonów wakame  Składniki na 2-2 porcje: 20 g glonów wakame 1 mała szalotka prażony sezam 4-5 łyżek octu ryżowego 3 łyżki oleju sezamowego 1 łyżka sosu sojowego jasnego sól pieprz Przygotowanie: Glony wakame zalewamy zimną wodą, odstawiamy na 10-15 minut (glony w tym czasie znacznie zwiększą swoją objętość, więc najlepiej umieścić je w misce lub garnku o pojemności co najmniej 1,5 litra). Odcedzamy, przelewamy zimną wodą i pozostawiamy na sicie do odsączenia. Do oleju dodajemy ocet ryżowy, sos sojowy oraz obraną i drobno posiekaną szalotkę. Doprawiamy do smaku solą i pieprzem. Sosem zalewamy glony, dokładnie mieszamy.  Odstawiamy na 10 minut, aby składniki się "przegryzły". Rozkładamy na małe miseczki. Przed podaniem posypujemy prażonym sezamem.   Pozdrawiam serdecznie i życzę smacznego :) - Bernadetta   Czas przygotowania: 20 minut Koszt: około 4,00 złote 