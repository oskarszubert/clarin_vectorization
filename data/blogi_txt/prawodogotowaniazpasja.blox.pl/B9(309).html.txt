Kolejna porcja słodkości specjalnie dla Was :) Puszysty i mocno czekoladowy- wprost rozpływający się w ustach. Jego przygotowanie oczywiście nie jest trudne, a efekt wspaniały :) Do przyrządzenia tego tortu potrzebne będzie:   8 jajek1 i 1/5 kostki dobrej margaryny lub masła4 tabliczki (po 10 dag) czekolady gorzkiej (użyłam Wedla)1/2 szklanki cukru1 szklanka mąki pszennej1 cukier waniliowydżem z czarnej porzeczki70-80 ml śmietany 30 %tłuszcz do wysmarowania formybułka tartaszczypta soli   3 czekolady rozpuszczamy w kąpieli wodnej, studzimy. Margarynę lub masło ucieramy dokładnie robotem lub mikserem. Żółtka oddzielamy od białek i dodajemy do utartej margaryny wraz z ostudzoną czekoladą i dokładnie mieszamy. Powoli dodajemy do masy mąkę i mieszamy plastikową lub drewnianą łyżką. Białka ubijamy na sztywno ze szczyptą soli, pod koniec ubijania dodajemy cukier i cukier waniliowy. Ubite białka dodajemy do pozostałych składników i mieszamy delikatnie. Ciasto wlewamy do tortownicy wysmarowanej tłuszczem i wysypanej bułką tartą. Pieczemy około 50 minut w temperaturze 180 stopni. Ostudzone ciasto kroimy na dwa krążki. Jedną warstwę tortu smarujemy dżemem porzeczkowym i przykrywamy drugim krążkiem. Śmietanę zagotowujemy, ściągamy z ognia, dodajemy połamaną pozostałą czekoladę i mieszamy, aż całkowicie się rozpuści. Polewamy całe ciasto przygotowaną czekoladą i podajemy do jedzenia, gdy polewa całkowicie zastygnie. Jeśli wolimy słodsze ciasta zamiast polewy z gorzkiej czekolady możemy przygotować w takich samych proporcjach polewę z czekolady mlecznej.  Smacznego :) 