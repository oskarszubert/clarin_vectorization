Jeśli jesteście jeszcze przed śniadaniem i macie trochę ugotowanej kaszy gryczanej, proponuję Wam pyszny i zdrowy omlet z jej wykorzystaniem.   Omlet z kaszą gryczaną i szpinakiem Składniki:  2 jajka 5 czubatych łyżek ugotowanej kaszy gryczanej garść listków młodego szpinaku 3 dag sera camembert 2 łyżki posiekanego szczypiorku 1 łyżeczka masła sól pieprz Przygotowanie:  Jajka ubijamy 2-3 minuty trzepaczką rózgową. Dodajemy kaszę i dokładnie mieszamy. Na  patelni do naleśników rozgrzewamy masło, wlewamy masę gryczano- jajeczną, doprawiamy solą i pieprzem. Mniej więcej po 30 sekundach układamy listki szpinaku i cienkie plasterki sera. Smażymy pod przykryciem do czasu aż jajka się zetną. Delikatnie ściągamy na talerz. Przed podaniem posypujemy szczypiorkiem.   Smacznego :) 