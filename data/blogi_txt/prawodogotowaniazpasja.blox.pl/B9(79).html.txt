Połączenie makaronu, świeżego szpinaku, suszonych pomidorów i orzeszków pini zauważyłam w przepisie Agnieszki Maciąg. Uprościłam go jednak do maksimum, zrezygnowałam z przygotowywania kilku składnikowego sosu i wykorzystałam olej z suszonych pomidorów, który był tak aromatyczny, że zamiast dodawać do sałatki 3 czy czterech ziół użyłam tylko odrobiny tymianku do dekoracji. Sałatka była ekspresowa w przygotowaniu, do tego sycąca, niezbyt ciężka i przede wszystkim smaczna :)  Do jej przygotowania potrzebujemy: 20 dag makaronu farfalle 15 dag listków świeżego szpinaku 10 dag suszonych pomidorów 5 dag orzeszków pini 3 nieduże łyżki oleju z suszonych pomidorów sól pieprz świeży tymianek   Makaron gotujemy zgodnie z przepisem na opakowaniu w lekko osolonej wodzie. Odcedzamy, hartujemy zimną wodą i znowu dokładnie odcedzamy. Od szpinaku odrywamy łodyżki, aby zostały nam tylko delikatne liście. Płuczemy dokładnie. Orzeszki prażymy na rumiano na rozgrzanej patelni, suszone pomidory kroimy w niezbyt grube paski. Do makaronu dodajemy szpinak, pomidory i orzeszki oraz olej z suszonych pomidorów. Doprawiamy do smaku solą i świeżo zmielonym pieprzem. Przybieramy odrobiną świeżego tymianku.   Pozdrawiam serdecznie i życzę smacznego :) - Bernadetta   Koszt przygotowania: około 11,00 złotych. 