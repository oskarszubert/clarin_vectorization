Ta sałatka to efekt wykorzystania warzyw, które pozostały mi po przyrządzeniu kilku innych dań. Goście byli zachwyceni, gdyż dzięki prostemu vinegretowi, nabrała ona cudownego charakteru. Do jej przyrządzenia potrzebne są: 1 bordowa sałata salonova 2 średnie pomidory 2 średnie ogórki gruntowe 5 pomidorków cherry 5 dag rukoli 1/2 dużej papryki 10 dag sera feta 30 oliwek z papryką 4 łyżki oleju 4 łyżki octu winnego 1 łyżka miodu sól pieprz   Sałatę salonovą dokładnie płuczemy, odsączamy z nadmiaru wody, rozrywamy na mniejsze kawałki. Rozsypujemy na dnie szerokiej miski. Pomidory dokładnie myjemy, kroimy w półtalarki. Ogórki obieramy, kroimy w cienkie plasterki, rozsypujemy wraz z pomidorami na sałacie. Przykrywamy warstwą rukoli, którą posypujemy pokrojoną w cienkie paseczki papryką o długości około 1,5-2 cm. Olej mieszamy z octem winnym i miodem, doprawiamy do smaku solą i pieprzem. Vinegretem polewamy warzywa. Przybieramy pokrojonymi na ćwiartki pomidorkami cherry, fetą w kostce oraz odsączonymi z zalewy oliwkami.  Smacznego :) 