Wracałam ostatnio do domu i w pierwszej chwili sobie pomyślałam, że nie będę robić nic do jedzenia, bo jestem zmęczona, no i chyba mam prawo raz na jakiś czas zastrajkować... Po chwili zastanowienia, doszłam jednak do wniosku, że jeść trzeba :P, a że od dawna "chodziła" za mną sałatka z pora, to postanowiłam sobie taką przygotować. Tradycyjna sałatka z pora i kukurydzy często serwuję jako dodatek do obiadu, więc uznałam, że po dodaniu innych składników to połączenie również się sprawdzi. Dodałam więc seler konserwowy i kurczaka gotowanego, majonez i doprawiłam solą i pieprzem. Było szybko i pysznie :)  Sałatka z pora   Składniki: 2 cienkie białe części pora (około 1,5 szklanki po pokrojeniu) 1 puszka kukurydzy 30 dag kurczaka gotowanego (wędliny) 1 słoik selera konserwowego 3 łyżki majonezu sól pieprz   Przygotowanie: Kukurydzę i seler odcedzamy z zalewy. Białą część pora przecinamy wzdłuż na pół, wypłukujemy ewentualny piasek i siekamy w cienkie talarki.  Kurczka kroimy w drobną kostkę. Wszystkie składniki wrzycamy do miski. Dodajmy majonez.  Doprawiamy solą i pieprzem. Soli wystarczy dodać tylko odrobinę, bo warzywa konserwowe i gotowa wędlina same w sobie jej trochę zawierają). Sałatkę podajemy schłodzoną.   Pozdrawiam serdecznie i życzę smacznego :) - Bernadetta   Czas przygotowania: około 10-15 minut Koszt przygotowania: około 17,00-18,00 złotych 