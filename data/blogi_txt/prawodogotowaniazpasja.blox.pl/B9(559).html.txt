Niedawno przygotowywałam na obiad tartę z cukinią, na którą przepis podałam Wam wczoraj. Pomyślałam sobie, że doskonale będzie do niej pasowała surówka z młodej cukini- pomysł okazał się strzałem w 10, gdyż doskonale się ona komponowała z tartą na cieście francuskim, a jej przygotowanie zajęło mi dosłownie 10 minut.   Do jej przyrządzenia potrzebne są: 15 dag młodej cukini 1 średnia marchewka 1/2 małej czerwonej cebuli 7 cm kawałek białej części pora 1 łyżka majonezu 3 łyżki jogurtu naturalnego sól pieprz   Cukinię dokładnie myjemy, usuwamy miękki miąższ i ścieramy na tarce o grubych oczkach. Kładziemy cukinię na durszlaku i sparzamy 2 szklankami wrzącej wody, odcedzamy. Wrzucamy obraną i startą na grubych oczkach marchewkę, pokrojoną w cienkie paseczki paprykę oraz 5 cm kawałek białej części pora pokrojony w ćwiartki talarków. Do warzyw dodajemy majonez oraz jogurt naturalny. Doprawiamy do smaku solą i świeżo zmielonym pieprzem. Podajemy przybraną pokrojoną w cienkie talarki pozostałą częścią pora.   Smacznego :) 