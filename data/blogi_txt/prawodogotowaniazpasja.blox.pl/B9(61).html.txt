Czy zastanawialiście się czasem dlaczego największą liczbę odsłon na agregatorach kulinarnych notują wpisy, przy których dodano nie zdjęcie potrawy, a fragmentu lub najlepiej całego ludzkiego ciała ? Dlaczego popularnością cieszą się również wpisy, których autor zadaje w tytule jakieś pytanie lub też oznacza danie jako "dietetyczne", "light", itd. ? Wszyscy jesteśmy ciekawscy, dlatego też ciągnie nas do wpisów, których autor zwraca się do nas z zapytaniem. Wielu jest na "wiecznej diecie" i chętnie zapoznają się z przepisami na dania niezbyt kaloryczne. A dlaczego "klikamy" we wpisy, na których nie uwidoczniono potrawa (lub znalazła się ona na drugim lub trzecim planie) ? Czasem na pewno z ciekawości, aby bliżej przyjrzeć się autorowi. Niektórzy robią to jednak notorycznie, tylko dlaczego ? Tego naprawdę nie wiem i nie potrafię pojąć... A co myślę o "autorach" takich blogów ? Rozumiem, że zamieszczając relacje z warsztatów kulinarnych, wakacji, czy też ważnych imprez, można na blogu kulinarnym umieścić swoje zdjęcie lub zdjęcia najbliższych. Robienie tego nagminnie i dodawanie swojego zdjęcia w 90 % lub więcej wpisów, świadczy w mojej ocenie o bylejakości konkretnego blogu kulinarnego i jego autora. Nie mając nic ciekawego do powiedzenia, taki "autor" będzie się chwytał wszelkich możliwości, w tym na każdym kroku odzierał z prywatności, aby tylko zwiększyć liczbę odsłon. Blogerzy, którzy mają ciekawe przepisy, nie muszą stosować takich zagrywek- ich przepisy bronią się same ! I pewnie tego typu praktyki nikogo by nie dziwiły, gdyby nie fakt, że ma to miejsce na agregatorach BLOGÓW KULINARNYCH, a nie blogów o modzie, bylejakości autora czy tym podobnych. Dlatego wiem jedno- nawet jeśli raz czy drugi nabiorę się na jakiś trick, nie zajrzę na taki blog po raz trzeci. A dlaczego ? Bo nadmiar soli, słońca, ale i zdjęć niekulinarnych na blogu kulinarnym może zaszkodzić i w pewnym momencie takie zagrywki zaczynąją się czytelnikom odbijać czkawką ! A ja lubię minimalizować ryzyko :) Strach pomyśleć, co się stanie, gdy "blogerom", którzy notorycznie zamieszczają swoje "facjaty" na blogu, spadnie nagle liczba wejść z durszlaka czy miksera... Jak myślicie, kiedy zaczną umieszczać swoje zdjęcia w bieliźnie lub strojach kąpielowych ?   Życzę Wam miłego dnia i aby Wasi czytelnicy zaglądali na blog nie po to, aby popatrzeć Wam w oczy, ale by odszukać przepis na najlepsze ciasto czy zupę pod słońcem :)   Pozdrawiam serdecznie, Bernadetta Ps. Ten wpis jest kolejnym testem zmierzającym do odkrycia, czego szukamy na agregatorów BLOGÓW KULINARNYCH ? 