W ramch współpracy ze sklepem redcoon, dostałam do przetestowania parowar AEG DG 5552. Wcześniej miałam podobne urządzenie innej firmy, które jednak kilka miesięcy temu użyczyliśmy kobiecie w ciąży :) I jakoś tak brakowało mi lekkich rybek, mięs i warzyw ugotowanych na parze, więc nawet się nie zastanawiałam nad wyborem urządzenia, które w tym miesiącu powinno zagościć w mojej kuchni. Muszę przyznać, że przez cały urlop z niecierpliwością oczekiwałam przesyłki. Ciekawiło mnie nie tylko wykonanie, ale i funkcjonalność parowaru i choć trochę się obawiałam, że urządzenie w tej cenie nie będzie "robiło szału", okazało się, że moje obawy nie były uzasadnione. Tanie nie musi bowiem oznaczać gorsze ! Parowar urzekł mnie od razu po rozpakowaniu. Czerń w połączeniu ze srebrnymi elementami idealnie pasuje do moich mebli, tostera, czajnika i wypiekacza do chleba, które znajdują się w kuchni, a które są utrzymane w takiej samej kolorystyce. Parowar ma standardowo trzy pojemniki do gotowania na parze oraz pojemnik na ryż.  Pracuje jednak o wiele ciszej od swojego (znacznie droższego) poprzednika, a myje się o wiele łatwiej. W zasadzie wystarczy przetrzeć go ściereczką z płynem i spłukać czystą wodą.  Co mnie bardzo pozytywnie zaskoczyło, parowar wyposażony jest w funkcję gotowania z opóźnieniem i umożliwia opóźnienie rozpoczęcia gotowania o 12 godzin i 59 minut. Można więc rano ułożyć sobie na pojemnikach ryż czy mięsne roladki zawinięte w papier do pieczenia i gotowania i od razu po powrocie z pracy cieszyć się ciepłym obiadem.  O ile bowiem z funkcji tej nie sposób będzie skorzystać (no chyba, że opóźnimy czas rozpoczęcia gotowania tylko o kilkadziesiąt minut) w przypadku mrożonych warzyw, ryb czy mięsa niezawiniętego w papier do pieczenia, gdyż mogą się  w ciągu kilku godzin popsuć. O tyle funkcja ta jest bardzo przydatna, gdy planujemy wyjście z dzieckiem na spacer i chcielibyśmy od razu po powrocie móc cieszyć się ciepłym posiłkiem, lub też gdy chcielibyśmy ugotować tylko ryż lub jakieś roladki zawinięte w papier, a w mieszkaniu nie jest zbyt gorąco (latem, gdy w domu panują iście tropikalne temeratury nie polecamkilkugodzinnego opóźniania rozpoczęcia gotowania. Obsługa parowaru jest dziecinnie prosta, a świetnie napisana instrukcja obsługi sprawi, że nawet dzieci nie będą miały problemów z jego uruchomieniem. Na pierwszy ogień przygotowałam łososia z marchewką, które podałam z puree z bobu. Do marchewki nie dodałam żadnych przypraw, a łososia oprószyłam tylko pieprzem i skropiłam odrobiną oliwy z oliwek, dzięki czemu otrzymałam nie tylko smaczny, ale przede wszystkim zdrowy posiłek.  Niebawem będę parowar znowu eksploatować, więc w niedalekiej przyszłości możecie się spodziewać kolejnych lekkich potraw, a tymczasem z czystym sumieniem polecam ten parowar, gdyż jest nie tylko tani, ale i łady, a przede wszystkim funkcjonalny, co rzadko idzie ze sobą w parze.   Pozdrawiam serdecznie :) Bernadetta 