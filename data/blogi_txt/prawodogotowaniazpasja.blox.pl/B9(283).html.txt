Kilka dni temu pochwaliłam się Wam, że oboje z Mężem wygraliśmy nagrody główne w konkursie na najlepsze sushi, zorganizowanym na stronie lososiowesushi.pl . Przepis na moje uramaki podwójnie łososiowe znajdziecie tutaj, a dziś dzielę się z Wami przepisem mojego Krzyśka na uramaki z łososiem i sezamem.  Do ich przygotowania potrzebujemy: 200 ml ryżu do sushi 20 dag surowego łososia świeży ogórek  mix 4 sałat 5 płatów wodorostów nori 1 dojrzałe awokado mix sałat czarny i biały sezam 3 łyżki sosu do sushi wasabi      Ryż gotujemy zgodnie z przepisem na opakowaniu. Doprawiamy sosem do sushi, studzimy.    Łososia kroimy w paski. Ogórka i awokado obieramy ze skórki, kroimy w paseczki.   Płaty nori układamy na bambusowej macie, rozsmarowujemy ryż, pozostawiając suche brzegi. Posypujemy białym, a następnie czarnym sezamem. Przykrywamy folią spożywczą, odwracamy na drugą stronę.   Nori smarujemy odrobiną wasabi Układamy na nim paski ogórka, awokado i łososia oraz kilka listków mixu sałat. Zwijamy rulon, który tniemy na 1,5 cm kawałki.    Podajemy z sosem sojowym zmieszanym z wasabi oraz marynowanym imbirem.      Miłego dnia :) - Bernadetta Koszt przygotowania: około 23,00 złotych. 