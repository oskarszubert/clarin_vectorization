Dziś nie serwuję Wam tradycyjnego przepisu na pesto bazyliowe, a moją wariację na jego temat. Nie znajdziecie tutaj ani parmezanu ani orzeszków piniowych, ale migdały. Muszę przyznać, że w tej wersji smakuje mi ono bardziej i mam nadzieję, że skusicie się i go spróbujecie. Jedynym warunkiem otrzymania pysznego pesto jest świeża bazylia ogrodowa, a nie taka marketowa, która nie ma zbyt wiele smaku.   Pesto bazyliowe   Składniki: 3 szklanki listków bazylii (ogrodowej, nie z marketu) 10 dag migdałów 2 duże ząbki polskiego czosnku 120-150 ml oleju rzepakowego sól pieprz Przygotowanie: Migdały zalewamy wrzącą wodą, odstawiamy na 20-30 minut, a następnie obieramy ze skórki. Czosnek obieramy, przeciskamy przez praskę.  Liski bazylii opłukujemy, osuszamy i umieszczamy w rozdrabniaczu. Dodajemy migdały, czosnek i połowę oleju. Miksujemy dokładnie, wlewamy pozostały olej i ponownie miksujemy. Doprawiamy do smaku solą i pieprzem. Jeśli nie macie dużego pojemnika rozdrabniacza lub blendera, miksujcie składniki partiami, a później dokładnie je zmieszajcie.   Pozdrawiam serdecznie i życzę smacznego :) - Bernadetta   Czas przygotowania: około 30 minut Koszt przygotowania: około 7,00 złotych. 