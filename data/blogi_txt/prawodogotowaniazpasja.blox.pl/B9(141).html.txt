Chyba większość z nas wie, jak to jest, gdy Rodzinka z chęcią by coś przegryzła, a nam brak czasu na gotowanie... Ponieważ ja z tym problemem spotykam się nieustannie, z pomocą z reguły przychodzi mi w takich momentach ciasto francuskie, które zawsze staram się mieć w lodówce. Tym razem przedstawiam Wam propozycję niebanalnej, szybkiej i bardzo smacznej przekąski z łososiem wędzonym.    Do jej przygotowania potrzebne są: 1 opakowanie ciasta francuskiego (270 gram) 40 dag mielonego serka śmietankowego 50 ml śmietany 18 % 4 łyżki drobno posiekanego koperku 15 dag łososia wędzonego w plastrach kiełki rzodkiewki sól pieprz   Przy pomocy szklanki wycinamy nieduże kółeczka z ciasta francuskiego. Pieczemy je około 15 minut w piekarniku nagrzanym do 180 stopni, studzimy. Do serka śmietankowego dodajemy śmietanę i drobno posiekany koperek, doprawiamy do smaku solą i pieprzem. Dokładnie mieszamy. Łososia kroimy w drobną kostkę. Na kółeczka z ciasta francuskiego nakładamy po łyżce serka. Przybieramy łososiem i kiełkami rzodkiewki. Podajemy od razu po przygotowaniu.  Smacznego :) -Bernadetta Kosz przygotowania: około 20,00 złotych. 