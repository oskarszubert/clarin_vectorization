Kupiłam piękne mango, tylko nie do końca dojrzałe. Położyłam więc je w kuchni i tak leżało 4 czy 5 dni. Gdy sobie o nim przypomniałam, bałam się, że będzie do niczego, ale okazało się idealne. Postanowiłam więc przygotować z niego sałatkę z grillowanym kurczakiem i figami. Miałam w domu jeszcze roszponkę i pomidorki koktajlowe. Pomyślałam, że w takiej konfiguracji najlepszy będzie lekki winegret, ale kwaśniejszy od tradycyjnego, który z reguły przygotowuję. Proporcje składników, jakie dobrałam, okazały się strzałem w przysłowiową 10- sałatka wyszła pyszna i do tego cieszyła oko :)   Do przygotowania tej sałatki potrzebne są: 10 dag roszponki 40 dag mango 1 pierś z kurczaka 2 figi 10 pomidorków koktajlowych lub truskawkowych sok z 1/2 cytryny 1 łyżka miodu 3 łyżki octu winnego 4 łyżki oleju rzepakowego sól pieprz   Pierś z kurczaka oczyszczamy, płuczemy, osuszamy papierowym ręcznikiem. Z obu stron skrapiamy sokiem z cytryny. Doprawiamy solą i świeżo zmielonym czarnym pieprzem, odstawiamy na 60 minut. Po tym czasie grillujemy na rumiano (pierś nie może być w środku krwista). Roszponkę, pomidorki i figi płuczemy, odsączamy. Mango przecinamy na pół, usuwamy pestkę. Obieramy ze skóry i kroimy w mniej więcej 1 cm kostkę. Olej mieszamy z octem i miodem, doprawiamy solą i świeżo zmielonym pieprzem. W misce kładziemy roszponkę, na nią mango i pokrojoną w paski pierś z kurczaka. Polewamy sosem winegret. Przybieramy pokrojonymi na pół pomidorkami i półtalarkami fig. Podajemy od razu po przygotowaniu.  Koszt: około 22,00 złotych. Smacznego :) Wpis dodaję do akcji: 