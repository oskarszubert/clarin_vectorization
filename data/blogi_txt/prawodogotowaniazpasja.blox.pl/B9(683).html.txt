Zupa krem ze świeżych pomidorów należy do moich ulubionych. Idealne do jej przygotowania są mięsiste podłużne pomidory np. lima. Tym razem przedstawiam ją w wersji wegańskiej. Bardzo kremową, aromatyczną, a jednocześnie taką, która nie zawiera zbędnych dodatków- idealną ! Możecie ją podać z makaronem lub ryżem, ale doskonale smakuje bez żadnych dodatków.  Zupa krem ze świeżych pomidorów Składniki: 1,5 kg pomidorów lima 1 cebula 2 ząbki czosnku 1 łyżka oliwy z oliwek do smażenia 50 ml śmietany roślinnej sól pieprz natka pietruszki   Przygotowanie: Pomidory sparzamy wrzątkiem i obieramy ze skórki. Dusimy na wolnym ogniu przez 30 minut. Miksujemy i przecieramy przez sito, aby pozbyć się pestek. Cebulę i czosnek obieramy, siekamy w drobną kostkę. Rozgrzewamy oliwę z oliwek. Przesmażamy na rumiano czosnek z cebulą. Wlewamy przecier pomidorowy i gotujemy przez 5-10 minut. Dokładnie miksujemy. Dodajemy śmietanę roślinną. Doprawiamy do smaku solą i pieprzem. Przed podaniem posypujemy drobno posiekaną natką pietruszki.   Pozdrawiam serdecznie i życzę smacznego :) - Bernadetta   Czas przygotowania: około 60 minut Koszt: około 6,00 złotych. 