Na moim blogu znajdziecie już kilka przepisów na różne pasztety (z gęsi z żurawiną znajdziecie tutaj, a wieprzowo- driobiowy tutaj). Dziś przedstawiam nowy przepis- na pasztet z czterech mięs, który będzie idealny na świąteczny stół. Jest kremowy, lekko wilgotny, pachnący przyprawami i śliwkami. Można go jeść samego lub z pieczywem. Przygotowany w foremkach na mini keksy będzie idealnym prezentem- na pewno nie jedna osoba ucieszy się z domowego pasztetu, którego smak jest nieporównywalny do kupnych.  Świąteczny pasztet ze śliwką  Składniki: 80 dag dziczyzny (ja użyłam samych polędwiczek z dzika, ale możecie również dać inne kawałki) 50 dag wątróbki wieprzowej 40 dag surowego boczku 30 dag boczku parzonego 30 dag gotowanego mięsa z indyka (może być ze skrzydła) 30 dag gotowanego mięsa z kurczaka 40 dag marchewki 20 dag pietruszki 35 dag cebuli 2 duże bułki pszenne 2 duże jajka 40 dag śliwek kalifornijskich żurawina suszona suszony imbir 1 gałka muszkatołowa sól pieprz olej rzepakowy   Przygotowanie:  Dziczyznę i surowy boczek wkładamy do garnka, zalewamy ciepłą wodą i gotujemy przez godzinę. Po 30 minutach dodajemy obraną i pokrojoną na mniejsze kawałki marchewkę i seler. Boczek parzony i cebulę kroimy w kostkę. Na patelni rozgrzewamy 2-3 łyżki oleju i wrzucamy boczek oraz cebulę, smażymy przez 5 minut. Dodajemy pokrojoną na mniejsze kawałki wątróbkę. Gdy wątroba straci kolor surowizny, ściągamy patelnię z ognia. Pozostawiamy do ostygnięcia. Mięso i warzywa wyciągamy z wywaru, studzimy. Bułki moczymy w letniej wodzie, odciskamy. Mielimy co najmniej dwukrotnie wraz z warzywami i wszystkimi mięsami (także gotowanym drobiem). Dodajemy jajka, doprawiamy do smaku startą na drobnych oczkach gałką muszkatołową, imbirem, solą i pieprzem (ja dałam całą gałkę i około 2 czubatych łyżek imbiru). Dodajemy pokrojone na ćwiartki suszone śliwki, dokładnie mieszamy. Masę przekładamy do foremek na keksy wysmarowanych tłuszczem i ewentualnie obsypanych bułką tartą. Przybieramy suszoną lub kandyzowaną żurawiną. Duże keksówki pieczemy około 80-90 minut w piekarniku nagrzanym do 180 stopni, a mini keksówki około godziny w tej samej temperaturze.   Pozdrawiam serdecznie i życzę smacznego :) - Bernadetta   Koszt przygotowania dwóch dużych keksówek i 3 mini keksówek: około 80,00 złotych. Jeśli będziecie mieć dziczyznę od kogoś z rodziny (jak ja:)) lub znajomych, koszt będzie zdecydowanie niższy. 