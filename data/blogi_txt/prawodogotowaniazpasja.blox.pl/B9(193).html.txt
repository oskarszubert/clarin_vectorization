Jedzenie wcale nie musi być kaloryczne, aby pozostało pożywne i smaczne. Dziś przedstawiam Wam sposób na jogurt z musli i owocami, który jest tego najlepszym przykładem. W ciągu kilku chwil przygotujemy pyszny i cieszący oko pucharek, który możemy zaserwować na śniadanie, kolację lub deser. Co ważne dzięki dojrzałym i soczystym owocom jest on idealnie słodki i na pewno posmakuje nie tylko osobom będącym na diecie, ale również miłosnikom wszelakich słodkości.  Do jego przygotowania potrzebujemy: 150 ml jogurtu naturalnego 10 kulek ciemnego winogrona 1/2 dużej dojrzałej mandarynki 1 duże dojrzałe kiwi 3 łyżki ulubionego musli chrupkie płatki kukurydziane pełnoziarniste kilka kuleczek czekoladowych   Winogrono dokładnie myjemy, osuszamy. Kroimy na ćwiartki, usuwamy ziarenka. Mandarynkę obieramy, filetujemy, kroimy w kostkę. Kiwi również obieramy i kroimy w drobną kostkę.   W miseczce układamy winogrono, a następnie połowę jogurtu. Posypujemy musli. Przykrywamy cząstkami mandarynki i dwoma łyżkami jogurtu. Posypujemy płatkami pełnoziarnistymi. Przykrywamy pokrojonym kiwi. Przybieramy resztą jogurtu naturalnego i kuleczkami czekoladowymi. Podajemy od razu po przygotowaniu.   Pozdrawiam serdecznie i życzę smacznego :) - Bernadetta   Koszt przygotowania: około 5,00 złotych. 