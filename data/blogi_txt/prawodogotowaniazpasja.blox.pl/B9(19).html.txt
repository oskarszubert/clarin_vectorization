Uwielbiam bliny. Niedawno uświadomiłam sobie, że sama ich jeszcze nie robiłam i od razu postanowiłam to zmienić. Nie miałam świeżych drożdży, więc użyłam suszonych. Bliny wyszły puszyste i niebiańsko smaczne.  Bliny z wanilią  Składniki: 1 szklanka mleka 1,5 szklanki mąki pszennej 3 jajka 1/2 opakowania drożdży suszonych (około 4 gram) 1 łyżeczka cukru z prawdziwą wanilią olej rzepakowy cukier puder   Przygotowanie: Mleko lekko podgrzewamy, dodajemy pół szklanki mąki oraz drożdże i dokładnie mieszamy. Odstawiamy na 15 minut. Wsypujemy pozostałą mąkę oraz cukier z prawdziwą wanilią i dokładnie mieszamy. Jajka mocno ubijamy, łączymy z pozostałymi składnikami oraz łyżką oleju rzepakowego. Odstawiamy w ciepłe miejsce do wyrośnięcia. Smażymy niewielkie placuszki z obu stron na rumiano. Posypujemy cukrem pudrem. Możemy je podać z odrobiną domowego dżemu (u mnie z truskawkowo- rabarbarowym).   Pozdrawiam serdecznie i życzę smacznego :)  -Bernadetta 