Od czasu do czasu uruchamiam swój parowar. Czasem, gdy wpadnę w ciąg, to niemal codziennie jemy takie lekkie, niemal dietetyczne, dania. Głównie królują u nas roladki z kurczaka z warzywami- są proste w przygotowaniu i do tego do woli można szaleć z dodatkami. Dziś przedstawiam Wam prosty przepis na roladki z papryką, marchewką i cebulą...  Do ich przygotowania potrzebujemy:   2 średnie piersi z kurczaka 1/2 małej cebuli 1/2 czerwonej papryki 1 średnia marchewka tarty parmezan 3 łyżki oleju rzepakowego sól pieprz   Cebulę obieramy, kroimy w drobną kostkę. Paprykę pozbawiamy gniazda nasiennego i również kroimy w kostkę. Marchew obieramy, ścieramy na tarce o grubych oczkach. Rozgrzewamy olej i smażymy na nim przez 3-4 minuty wszystkie warzywa. Doprawiamy do smaku solą i pieprzem, studzimy. Każdą pierś z kurczaka kroimy na pół, rozbijamy tłuczkiem. Nakładamy farsz, posypujemy tartym parmezanem, zwijamy roladki. Mięso zawijamy ściśle w folię spożywczą, związujemy końce. Gotujemy w parowarze przez 15 minut. Roladki podajemy z ulubionymi dodatkami.  Pozdrawiam serdecznie i życzę smacznego :) - Bernadetta   Koszt przygotowania: około 10,00 złotych. 