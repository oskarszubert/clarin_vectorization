Od pewnego czasu "chodziły" za mną muffinki. Impreza urodzinowa Męża była idealną okazją na ich przygotowanie, gdyż byłam pewna, że nie będę się musiała martwić, czy damy radę je zjeść. Wyszły pyszne- nie za słodkie, mięciutkie i pulchne.   Do przygotowania 18 sztuk potrzebne są: 1 szklanka mąki pszennej 1,5 szklanki płaktów owsianych 0,5 szklanki brązowego cukru 1 łyżeczka proszku do pieczenia 0,5 łyżeczki sody oczyszczonej 2 jajka 2 łyżki nutelli 4/5 szklanki mleka 12 dag dobrej margaryny lub masła 3 średnie jabłka 15 śliwek suszonych musli jabłkowe z cynamonem   Mąkę mieszam z proszkiem i sodą. Przesiewamy przez sitko. Dodajemy cukier i płatki owsiane i dokładnie łączymy składniki. Margarynę lub masło rozpuszczamy, studzimy. Dodajemy jajka, mleko i nutellę i razem miksujemy. Płynne składniki wlewamy do sypkich i niezbyt dokładnie mieszamy. Dorzucamy obrane, pozbawione gniazd nasiennych i pokrojone w niedużą kostkę jabłka oraz śliwki posiekane w paseczki, mieszamy. Powstałą- gęstą masę przekładamy do foremek na muffinki, ułożonych w formie. Posypujemy odrobiną musli. Pieczemy około 20-25 minut w temperaturze 180 stopni.   Smacznego :) 