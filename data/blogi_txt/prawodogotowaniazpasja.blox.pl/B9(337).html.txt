Ostatnio uświadomiłam sobie, że wieki już nie jadłam makreli. Ponieważ zobaczyłam w sklepie świeżą i niesamowicie apetyczną rybkę, postanowiłam szybko nadrobić braki. Przygotowałam pastę z marynowanymi patisonami i żółtym serem, która bardzo nam smakowała. Może więc skusicie się i przygotujecie ją na dzisiejsze śniadanie :) ?   Do przyrządzenia tej pasty potrzebne są: 1 makrela (około 30 dag) 1/2 małej cebuli 4 średnie marynowane patisony 5 dag sera żółtego 2 łyżki majonezu szczypiorek sól pieprz   Makrelę obieramy z ości i skóry. Dodajemy obraną i pokrojoną w drobną kostkę cebulę. Patisony i ser żółty ścieramy na tarce o grubych oczkach, dorzucamy do pozostałych składników. Dodajemy drobno posiekany szczypiorek i majonez. Doprawiamy do smaku solą i pieprzem. Podajemy ze świeżym pieczywem.   Polecam i życzę smacznego :) -Bernadetta 