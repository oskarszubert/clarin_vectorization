Gdy ujrzałam w sklepie żółte pomidory, od razy wiedziałam, że zapiekę je z makaronem i mięsem mielonym. Kolejny raz okazało się, że najlepsze są najprostsze rozwiązania z niedużą ilością składników. Ich przygotowanie jest bajecznie proste, a efekt niesamowicie smaczny, może więc skusicie się, aby je przygotować na dzisiejszy obiad ?   Do przyrządzenia 4 faszerowanych pomidorów potrzebne są: 30 dag szynki wieprzowej 3/4 szklanki ugotowanego niedużego makaronu (ja użyłam razowych mini wstążek) 2 duże czerwone pomidory 2 duże żółte pomidory 5 dag sera żółtego 2 łyżki oleju rzepakowego sól pieprz posiekana natka pietruszki   Szynkę wieprzową mielimy lub rozdrabniamy dokładnie blenderem. Pomidory dokładnie myjemy, odcinamy kapelusze i wydrążamy miąższ, który kroimy w drobną kostkę. Mięso przesmażamy na rozgrzanym oleju. Gdy zmieni kolor na kremowy, dodajemy miąższ z pomidorów i smażymy do chwili aż sok odparuje. Doprawiamy solą i pieprzem, studzimy. Przesmażone mięso mielone dodajemy do makaronu wraz ze startym na grubych oczkach serem. Doprawiamy do smaku solą, pieprzem i świeżą natką pietruszki (ja dałam dwie czubate łyżki). Przygotowaną masą faszerujemy pomidory, nakrywamy kapeluszami. Pieczemy 10-12 minut w piekarniku nagrzanym do 180 stopni.  Pozdrawiam Was serdecznie i życzę smacznego :) 