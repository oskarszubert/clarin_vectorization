Gdy byłam dzieckiem, zajadałam się marynowaną dynią. W innej formie jej nie trawiłam. Ponad 10 lat temu strułam się jednak niemiłosiernie i bardzo długo nie mogłam na nią patrzeć. Dwa lata temu zaczęłam eksperymentować ze świeżą dynią i na nowo się w niej zakochałam. Kilka dni temu natomiast postanowiłam przygotować orobinę dynii marynowanej. I już wiem, że w najbliższy weekend przyrządzę jej więcej, bo wyszła pyszna. A goździki, za którymi (z założenia) nie przepadam, nadały jej wspaniałego korzennego aromatu :)   Do przyrządzenia marynowanej dynii potrzebne nam są: 1/2 małej dynii 60 ml octu 10 % 1 szklanka wody 1/4 szklanki cukru 4 goździki 7 ziaren czarnego pieprzu 1/4 łyżeczki cynamonu duża szczypta soli szczypta pieprzu młotkowanego z kolendrą     Z dyni usuwamy miękki miąższ, a następnie obieramy ze skórki. Nożykiem do dekoracji warzyw wycinamy serduszka- jeśli będą dosyć grube, przecinamy je na pół. W garnku zagotowujemy wodę z octem i cukrem. Dodajemy goździki, cynamon, pieprz czarny i młotkowany z kolendrą. Doprawiamy do smaku solą. Wrzucamy dyniowe serduszka i gotujemy na półtwardo. Dynię przekładamy do niedużych słoiczków, zalewamy gorącą marynatą. Zamykamy słoiki i odwracamy do góry dnem, pozostawiamy do ostygnięcia. Dynii nie pasteryzujemy, gdyż może się nam zrobić niezbyt przyjemna "ciapa".   Smacznego :) 