Kolejne danie, przy którego przygotowaniu nie trzeba się napracować, a efekt jest baaardzo zadowalający. Idealny przepis na pyszny obiad w środku tygodnia, kiedy nie mamy zby wiele czasu na gotowanie.   Do przygotowania dwóch porcji potrzebne są: 2 piersi z kurczaka 10 dag różyczek brokułów 1 woreczek ryżu basmati 5 dag mozzarelli 2-3 łyżki soku z cytryny 3 łyżki oleju rzepakowego 1 łyżeczka cukru 1 łyżeczka kurkumy sól pieprz Różyczki brokułów wrzucamy do wrzącej lekko osolonej wody z cukrem. Gotujemy 2 minuty, odcedzamy. Piersi z kurczaka oczyszczamy. Na środku wycinamy paski mięsa o szerokości 1,5-2 cm i długości 4-5 cm, aby powstała nam kieszonka, w którą wsadzimy brokuły. Piersi skrapiamy sokiem z cytryny i olejem. Doprawiamy solą i pieprzem. Przesmażamy na rozgrzanej patelni lub grillu przez 2-3 minuty z każdej strony. W zagłębienia wkładamy różyczki brokułów, posypujemy pokrojoną w kostkę mozzarellę. Pieczemy około 15 minut w piekarniku nagrzanym do 170-180 stopni. W tym samym czasie, zgodnie z przepisem na opakowaniu, gotujemy ryż basmati w lekko osolonej wodzie z dodatkiem kurkumy. Piersi podajemy z ryżem oraz ewentualnie surówką obiadową (polecam w kolorze czerwonym).  Smacznego :) 