I stało się ! Tak przetwarzałam w tym roku przeróżne skarby, że nie mam już ani jednego słoika. Dlatego dżem z dyni przygotowałam w minimalnej ilości, ale na pewno, gdy zjemy trochę innych przetworów, zrobię go jeszcze, bo jest pyszny. Mocno cytrynowy, niezbyt słodki o galaretkowatej konsystencji. Jest idealny na chleb, do ciast, deserów, ale i np. do sera pleśniowego !   Dżem z dyni  Składniki: 1,2 kg obranego miąższu z dyni bez ziaren 17 dag cukru 0,5 litra wody sok z 2 dużych cytryn 1,5 galaretki cytrynowej   Przygotowanie: Dynię kroimy w średnią kostkę.  Wrzucamy do garnka, wlewamy wodę i durimy na średnim ogniu przez 20 minut. Wsypujemy cukier, dokładnie mieszamy. Gorącą dynię rozdrabniamy blenderem lub np. tłuczkiem do ziemniaków. Wsypujemy galaretkę, dokładnie mieszamy. Gorący dżem przekładamy do sterylnych słoiczków. Pasteryzujemy przez 20 minut.   Pozdrawiam serdecznie i życzę smacznego :) - Bernadetta Czas przygotowaia: około 60 minut Koszt przygotowania: około 7,00 złotych 