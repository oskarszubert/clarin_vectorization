Dziś mam dla Was tęczowy deser z galaretką. Dosyć czasochłonny (nie mylić z pracochłonnym :P), ale pyszny i cieszący oko. Z jego przygotowaniem poradzi sobie każdy. Można go przygotować w szklankach lub w większym naczyniu (najlepiej przezroczystym, gdyż naprawdę fajnie się prezentuje). Z podanych proporcji można przygotować deser w 12-14 szklankach (Ja zrobiłam go w 6 szklankach i 1 większej misce, gdyż trochę galaretek zostało pochłoniętych przez niecierpliwych domowników).   Tęczowy deser z galaretką  Składniki: 400 ml śmietany 30 % 2 galaretki truskawkowe na 500 ml wody każda 2 galaretki jagodowe na 500 ml wody każda 1 galaretka brzoskwiniowa na 500 ml wody 1 galaretka cytrynowa na 500 ml wody każda 2 galaretki kiwi na 500 ml wody każda 4 łyżeczki cukru   Przygotowanie: 1 galaretkę jagodową rozpuszczamy w 300 ml wody. Po 30 minut rozpuszczamy 1 galaretkę brzoskwiniową w 450 ml wody, odstawiamy do stężenia. Gdy galaretka jagodowa zacznię tężeć, ubijamy 100 ml śmietany, dodając pod koniec łyżeczkę cukru oraz galaretkę. Dokładnie miksujemy i rozlewamy równomiernie do szklanek, wkładamy do lodówki. Gdy masa całkowicie stężeje, wylewamy na nią tężejącą galaretkę brzoskwiniową. Ponownie wstawiamy do lodówki. Rozpuszczamy w 450 ml wody galaretkę truskawkową, odstawiamy. Gdy zacznie tężeć, rozlewamy ją równomiernie do szklanek. Kolejno przygotowujemy: - galaretkę o smaku kiwi- rozpuszczoną w 300 ml wody, a następnie dodaną do ubitej śmietany (przygotowaną również ze 100 ml śmietany), - galaretkę truskawkową- rozpuszczoną w 300 ml wody, a następnie zmieszaną z bitą śmietaną (100 ml), - galaretkę o smaku kiwi rozpuszczoną w 450 ml wody, - galaretkę cytrynową rozpuszczoną w 300 ml wody, a następnie zmieszaną z bitą śmietaną (przygotowaną ze 100 ml), - galaretkę jagodową rozpuszczoną w 450 ml wody. Kolejne warstwy wlewamy dopiero po zastygnięciu poprzednich z tym, że następne galaretki można rozpuszczać w wodzie już po około 30 minutach, a nie dopiero po zastygnięciu wcześniejszych warstw.    Pozdrawiam serdecznie i życzę smacznego :) -Bernadetta   Koszt przygotowania: około 15,00 złotych. 