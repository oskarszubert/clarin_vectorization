Miałam rukolę, ochotę na pesto i ciasto francuskie. Połączyłam je więc i przygotowałam pyszne przekąski z pesto z rukoli. Polecam Wam obie, bo są nie tylko szybkie w przygotowaniu, ale zadowolą też gusta wybrednych smakoszy- wiem z autopsji, bo mam takiego jednego w domu :-P   Przekąska z ciasta francuskiego z pesto z rukoli i czarnymi oliwkami   Składniki:  10 dag rukoli 7 dag płatków migdałowych 80 ml oliwy z oliwek 1 duże opakowanie gotowego ciasta francuskiego (370 gram) 8 dag krojonych czarnych oliwek 2 średnie pomidory 10 dag sera żółtego Sól Pieprz Przygotowanie:  Płatki migdałów prażymy na rumiano na rozgrzanej patelni. Do rukoli wlewamy oliwę z oliwek, dokładnie rozdrabniamy blenderem. Wsypujemy płatki migdałów i znowu miksujemy. Doprawiamy do smaku solą i świeżo zmielonym pieprzem. Szklanką wycinamy z ciasta francuskiego kółeczka. Smarujemy je przygotowanym pesto. Na każdym kawałku układamy po pół plasterka pomidora. Posypujemy startym na grubych oczkach żółtym serem. Układamy po kilka plasterków czarnych oliwek. Pieczemy około 20 minut w temperaturze 170-180 stopni.    Przekąska z ciasta francuskiego z pesto z rukoli i suszonymi pomidorami  Składniki: 10 dag rukoli  7 dag płatków migdałowych 80 ml oliwy z oliwek suszone pomidory w oleju ser żółty 1 duże gotowe ciasto francuskie (370 gram) Sól pieprz   Przygotowanie:  Płatki migdałów prażymy na rumiano na rozgrzanej patelni. Do rukoli wlewamy oliwę z oliwek, dokładnie rozdrabniamy blenderem. Wsypujemy płatki migdałów i znowu miksujemy. Doprawiamy do smaku solą i świeżo zmielonym pieprzem. Szklanką wycinamy z ciasta francuskiego kółeczka. Smarujemy je przygotowanym pesto. Na każdym kawałku układamy po 1 średnim suszonym pomidorze. Posypujemy startym na grubych oczkach serem. Składamy na pół lub też przykrywamy drugim krążkiem ciasta i zlepiamy brzegi. Pieczemy około 20 minut w temperaturze 170-180 stopni. Pozdrawiam serdecznie i życzę smacznego :) - Bernadetta 