Dostałam od Brata 5 ogromnych czerwonych papryk, ale nie miałam za bardzo pomysłu na ich wykorzystanie. Postanowiłam je upiec, aby nieco zyskać na czasie i od razu po wyciągniąciu ich z piekarnika, wpładłam na pomysł, by przygotować z nich krem. Komponował się on idealnie z ciabattą i żółtym serem, a ja już myślę, aby przygotować go nieco więcej i zamknąć w słoiczku na zimę :)   Do przyrządzenia ciabatty z serem i kremem z pieczonej papryki potrzebujemy: 5 dużych czerwonych papryk 5 łyżek oleju rzepkowego 1 łyżeczkę suszonych pomidorów z bazylią 1 małą cebulę ciabattę ser żółty sól pieprz bazylię świeże masło Paprykę pieczemy w piekarniku nagrzanym do 190 stopni do chwili, aż skórka zacznie ciemnieć. Gorącą wkładamy do foliowego woreczka i odstawiamy na 10 minut. Po tym czasie obieramy paprykę ze skórki, usuwamy gniazdo nasienne i miksujemy dokładnie blenderem wraz z obraną cebulą. Przesmażamy na rozgrzej patelni do chwili aż niemal cały sok odparuje, studzimy. Dodajemy olej i suszone pomidory z bazylią i czosnkiem, doprawiamy do smaku solą i świeżo zmielonym pieprzem. Ciabattę kroimy wzdłuż na pół, smarujemy odrobiną masła. Układamy niewielkie plasterki sera żółtego i przykrywamy warstwą kremu z pieczonej papryki. Pieczemy około 10 minut w piekarniku nagrzanym do 180 stopni z włączną wyłącznie funkcją górnej grzałki. Po upieczeniu kroimy na mniejsze kawałki. Podajemy z listkami świeżej bazylii.   Smacznego :) 