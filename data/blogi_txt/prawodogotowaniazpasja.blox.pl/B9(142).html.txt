Dziś przedstawiam Wam kolejną propozycję na szybką i smaczną, a do tego zdrową przekąskę z ciasta francuskiego. Oczywiście do jej przygotowania można użyć świeżego szpinaku, ale ja niestety nie mogłam go nigdzie dostać i użyłam mrożonego. Wszystkim nam jednak te pakieciki bardzo smakowały i już dopytują się kiedy je znowu zrobię :)   1 opakowanie ciasta francuskiego (270 gram) 45 dag mrożonego szpinaku 20 dag fety 2 ząbki czosnku gałka muszkatołowa 1 łyżka masła klarowanego pieprz jajko   Szpinak rozmrażamy, odsączamy z nadmiaru wody. Na patelni rozgrzewamy masło, dodajemy szpinak i ciągle mieszając, smażymy 2-3 minuty. Dodajemy przeciśnięty przez praskę czosnek oraz rozkruszoną fetę. Smażymy na wolnym ogniu, do czasu aż ser ładnie się rozpuści. Doprawiamy do smaku pieprzem i gałką muszkatołową, studzimy. Ciasto kroimy na 12 równych kwadratów lub prostokątów. Na każdym kwadracie kładziemy łyżkę szpinaku. Zbieramy wszystkie rogi do siebie i dwukrotnie o 360 stopni, aby ciasto dobrze się zlepiło. Pakieciki smarujemy rozkłóconym jajkiem. Pieczemy około 20-25 minut w 180 stopniach. Podajemy na ciepło lub na zimno. Smacznego :) 