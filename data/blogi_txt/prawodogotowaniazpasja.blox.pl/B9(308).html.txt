Dziś mam dla Was przepis na pyszny odchudzony krem kokosowy jak raffaello. Jest idealny do deserów, ale można go również jeść samego. Szczerze powiedziawszy, trudno się oprzeć, aby go właśnie w tej drugiej wersji nie wyjadać ze słoiczka :) Mój krem nie jest zbyt słodki, gdyż nie dodałam do niego ani grama cukru, a całą słodycz uzyskał on dzięki białej czekoladzie. Jeśli jednak wolicie trochę słodszą wersję, możecie dodać odrobinę cukru lub np. ksylitolu. Zrezygnowałam również z masła, a śmietanę w znacznej części zastąpiłam mlekiem, dzięki czemu krem jest lekko odchudzony.  Do przygotowania sporego słoiczka kremu potrzebujemy: 14 dag wiórek kokosowych 10 dag białej czekolady 70 ml śmietany kremówki 180 ml pasteryzowanego mleka 2 % 6 dag płatków migdałowych   Wiórki kokosowe rozdrabniamy blenderem. W garnuszku zagotowujemy mleko ze śmietaną. Dodajemy połamaną białą czekoladę. Mieszamy do czasu połączenia się składników. Masę ściągamy z ognia, dodajemy wiórki kokosowe i dokładnie mieszamy. Odstawiamy do przestudzenia. 1/3 kremu przekładamy do słoiczka o pojemności około 450 ml. Posypujemy 1/3 płatków migdałowych. Czynność powtarzamy do wyczerpania składników. Krem wkładamy do lodówki na całą noc. Po tym czasie używamy jako dodatek do deserów lub jemy sam- bez żadnych dodatków. Pozdrawiam serdeczanie i życzę smacznego :) - Bernadetta   Koszt przygotowania: około 12,00 złotych. 