Bardzo lubię orientalne potrawy, przepełnione aromatem świetnych przypraw. Cały czas próbuję się też przekonać do smaku kilku przypraw, za którymi nigdy nie przepadałam. Łączę, kombinuję i smakują mi one coraz bardziej. Do przypraw, które dopiero próbują podbić moje podniebienie bez wątpienia należy kumin oraz goździki. W curry z kurczaka bronią się one jednak doskonale. Curry z kurczaka  Składniki: 70 dag piersi z kurczaka 2 średnie cebule 1 papryczka chili 3 cm kawałek imbiru 4 ząbki polskiego czosnku pęczek natki pietruszki 4 łyżki oleju rzepakowego 3 łyżki masła klarowanego 250 ml jogurtu naturalnego sok z 1 limonki 1 łyżka mielonego kuminu pieprz cayenne 20 ziaren kardamonu 1 łyżeczka gorczycy 6 goździków 1 łyżka mielonej kurkumy mąka kukurydziana sól pieprz   Przygotowanie: Pierś z kurczaka dokładnie oczyszczamy, płuczemy i osuszamy papierowym ręcznikiem. Kroimy w cienkie paski o długości max 1,5 cm lub w drobną kostkę. Jogurt naturalny mieszamy z mielonym kuminem, kurkumą oraz sokiem z limonki. Dprawiamy odrobiną soli, pieprzem cayenne oraz czarnym pieprzem. Marynatą zalewamy pierś z kurczaka. Dokładnie mieszamy, odstawiamy na 30-40 minut. Papryczkę chili myjemy, przecinamy wzdłuż na pół, usuwamy ziarenka. Drobno siekamy. Cebulę obieramy, kroimy w ćwiartki talarków. Obrany czosnek siekamy w drobną kostkę. Imbir obieramy, ścieramy na tarce o drobnych oczkach. Kardamon rozgniatamy, usuwamy łupinki.  Ziarenka kardamonu wrzucamy do moździerza wraz z gorczycą i goździkami, rozgniatamy dokładnie. Na patelni rozpuszczamy masło klarowane. Wsypujemy przyprawy z moździerza i smażymy przez około 60 sekund.  Wrzucamy posiekaną cebulę i czosnek, a po 2 minutach posiekaną papryczkę chili oraz imbir. Dokładnie mieszamy. Na drugiej patelni podgrzewamy olej. Wrzucamy kurczaka z marynatą, chwilę podsmażamy.  Łyżkę mąki mieszamy w szklance wody, wlewamy do kurczaka. Dorzycamy podsmażone warzywa z przyprawami i gotujemy na wolnym ogniu około 5-6 minut. Jeśli mięso nie jest dostatecznie miękkie, wydłużamy nieco czas smażenia. Doprawiamy do smaku solą i pieprzem. Natkę pietruszki dokładnie płuczemy, drobno siekamy. 2 łyżki natki zostawiamy do dekoracji, a resztę dodajemy mięsa. Curry z kurczaka podajemy z ryżem (ja podałam je z ryżem kokosowym, który przygotowałam, dodając do 3 szklanek wody 1 szklankę domowego mleka kokosowego), posypane odrobiną natki pietruszki. Można je takżę udekorować odrobiną czarnego sezamu. Pozdrawiam serdecznie i życzę smacznego :) - Bernadetta   Czas przygotowania: około 45 minut Koszt przygotowania: około 13,00 złotych   Wszystkich serdecznie zapraszam do wzięcia udziału w Świątecznej Zbiórce Żywności, w ramach której w dniach od 29 listopada do 1 grudnia 2013 r. możecie przekazać część swoich zakupów wolontariuszom Banków Żywności, którzy czekać na Was będą w niemal 3500 sklepach spożywczych na terenie całego kraju. Podarowane produkty jeszcze przed Świętami Bożego Narodzenia zostaną przekazane osobom potrzebującym. Pamiętajcie: każdy może zostać Superbohaterem ! A bohaterami tegorocznej akcji będą zwłaszcza: ryż, czekolada, olej oraz konserwy. 