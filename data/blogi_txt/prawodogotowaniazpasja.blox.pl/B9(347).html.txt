Pieczone białe kiełbaski z miodowym piwem i świeżym czosnkiem zrobiły furorę na świątecznym stole- zniknęły dosłownie w 5 minut. Ich przygotowanie jest bardzo proste i szybkie, dlatego możemy podać je nie tylko w święta, ale w zwykły dzień również. Grunt to dobrej jakości biała- koniecznie nieparzona- kiełbasa. Przyrządzając kiełbaski, troszkę modyfikując przepis Piotra Kucharskiego, który podpatrzyłam na "wielkanocny warsztatach kulinarnych" i nieskromnie muszę przyznać, że jeszcze bardziej mi smakowały :)  Do przygotowania pieczonych białych kiełbasek potrzebujemy: 1 kg cienkich nieparzonych białych kiełbasek 500 ml miodowego piwa 1 średnią główkę polskiego czosnku 2 liście laurowe 5 ziaren ziela angielskiego 8 ziaren czarnego pieprzu 4 łyżki oleju rzepakowego lum masła klarowanego pieprz w młynku Na patelni rozgrzewamy olej lub masło. Smażymy białe kiełbaski z obu stron na rumiano. Przekładamy na brytfankę lub do żaroodpornego naczynia. Na patelnię wlewamy piwo (najpierw połowę, po chwili resztę, gdyż mocno się pieni !). Odparowujemy połowę płynu i następnie zalewamy nim białe kiełbaski. Dodajemy liście laurowe, ziele angielskie, czarny pieprz i pokrojone na 2-3 części ząbki czosnku wraz z czystymi łupinkami. Doprawiamy świeżo zmielonym pieprzem. Pieczemy 15 minut w piekarniku nagrzanym do 160 stopni. Zwiększamy temperaturę do 180 stopni i pieczemy kiełbaski jeszcze 5 minut. Podajemy z ulubionymi dodatkami.  Pozdrawiam serdecznie i życzę smacznego :) -Bernadetta   Koszt przygotowania: około 25,00 złotych. 