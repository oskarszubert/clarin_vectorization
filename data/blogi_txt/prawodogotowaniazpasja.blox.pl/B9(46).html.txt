Kiedy upał na dworze daje o sobie znać, polecam orzeźwić się mrożoną kawą lub herbatą. Dzisiaj proponuję Wam właśnie mocno ciasteczkową kawę.   Do jej przygotowania potrzebne są:   3 czubate łyżeczki kawy rozpuszczalnej 250 ml mleka 2 % 3 łyżeczki ciasteczkowego syropu do kawy 50 ml wrzącej wody 10 czereśni 2 biszkopty wrocławskie bez cukru bita śmietana ewentualnie cukier Jedną czubatą łyżeczkę kawy rozpuszczamy we wrzątku. Dodajemy 50 ml mleka i syrop kawowy o smaku ciastek. Wlewamy do foremek na lód tudzież czekoladki w kształcie Pana Ciastka i drewnianych lasek, zamrażamy. Czereśnie płuczemy, drylujemy, kroimy na pół, wkładamy do dwóch wysokich szklanek. Do pozostałego mleka dodajemy resztę kawy i dokładnie ubijamy blenderem do czasu aż powstanie sztywna pianka. Jeśli lubimy słodką kawę, przed ubiciem mleka dodajemy cukier. Odkładamy po 2 kostki lodu w kształcie Pana Ciastka i 2 laseczki. Resztę lodu wkładamy do szklanek z czereśniami. Wlewamy ubite mleko z kawą. Przybieramy bitą śmietaną. Posypujemy rozkruszonymi biszkoptami. Dekorujemy Panem Ciastkiem i jego laską. Podajemy od razu po przygotowaniu. Smacznego :) 