Mężu wyjechał na 3 dni, więc jako dobra żona :D postanowiłam upiec wytrawne muffinki, aby mógł się w drodze trochę posilić. Pomyślałam sobie, że jak upiekę 12 sztuk, to 3 lub 4 zostawię na rano i zrobię jakieś znośne zdjęcia. Nie minęło jednak pół godziny, odkąd wyciągnęłam je z piekarnika, a połowa zniknęła w niewyjaśnionych okolicznościach :) Szybko złapałam więc aparat i pstryknęłam kilka fotek, które niestety nie oddają tego, jak pyszne wyszły mi te muffinki z kurczakiem i suszonymi pomidorami... Nie są zbyt wyrośnięte, bo zanim się zorientowałam, okazało się, że mam tylko pół płaskiej łyżeczki proszku do pieczenia, ale w smaku są rewelacyjne- wilgotne i aromatyczne. Oczywiście możecie proszku dodać trochę więcej, a wtedy muffinki na pewno nieco bardziej wyrosną.  Do przygotowania 12 muffinek potrzebujemy: 400 ml gęstego kefiru 2 jajka 6 dag masła 25 dag piersi z kurczaka 10 połówek suszonych pomidorów 20 dag mąki pszennej 2 łyżki ziół prowansalskich 1/2 łyżeczki proszku do pieczenia 1/2 łyżeczki + szczypta soli 2 łyżki oleju z suszonych pomidorów ostrą paprykę   Pierś z kurczaka kroimy w drobną kostkę. Przesmażamy na rumiano na rozgrzanym oleju. Doprawiamy do smaku ostrą papryką i szczyptą soli. Studzimy. Suszone pomidory kroimy w kostkę. Masło rozpuszczamy, studzimy. Dodajemy kefir i jajka, dokładnie mieszamy. W dużej misce mieszamy mąkę, 1/2 łyżeczki soli, zioła prowansalskie i proszek do pieczenia. Wlewamy płynne składniki, niezbyt dokładnie mieszamy. Dodajemy pierś z kurczaka oraz suszone pomidory, mieszamy. Masą napełniamy foremki do muffinek do 3/4 wysokości. Pieczemy 30 minut w piekarniku nagrzanym do 180 stopni.  Pozdrawiam serdecznie i życzę smacznego :) -Bernadetta   Koszt przygotowania: około 12,00 złotych. Wpis dodaję do organizowanej przez Domi akcji: 