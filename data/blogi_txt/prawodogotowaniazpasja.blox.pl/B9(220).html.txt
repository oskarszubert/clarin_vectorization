Z kopytkami jest tak, jak z rosołem czy schabowym, niby wszyscy powinni wiedzieć, jak je zrobić, aby były pyszne, ale w praktyce różnie z tym bywa. Dlatego dziś mam dla Was przepis na pyszne, mięciutkie i rozpływające się w ustach kopytka. Ja podałam je ze smażonym boczkiem z cebulką, surówką z kiszonej kapusty i kefirem (tak wiem, nie jest to najzdrowsza wersja, ale jakże pyszna) lecz można je oczywiście zaserwować z innymi dodatkami. Kopytka   Składniki: 1,2 kg ugotowanych i ostudzonych ziemniaków 20-25 dag mąki pszennej 1 jajko sól   Przygotowanie: Ziemniaki mielimy dwukrotnie. Dodajemy surowe jajko, płaską łyżeczkę soli oraz 20 dag mąki pszennej. Szybko zagniatamy. W razie potrzeby dodajemy odrobinę mąki. Ciasto dzielimy na 6-7 kawałków i z każdego formujemy cienki wałeczek na stolnicy oprószonej mąką pszenną.  Wałeczki lekko spłaszczamy ręką i kroimy na ukośne kawałeczki o długości około 3 cm.  Wrzucamy na wrzącą lekko osoloną wodę i gotujemy na średnim ogdniu 3-4 minuty od momentu wypłynięcia. Na kopytka, tak jak i na kluski śląskie, najlepsze są sypkie ziemniaki o dużej zawartości skrobi, jak aster, ibis czy bryza. Nie trzeba bo nich dodawać zbyt dużo mąki, a im mniej mąki, tym kluski są delikatniejsze.   Pozdrawiam serdecznie i życzę smacznego :) - Bernadetta   Czas przygotowania: około 30 minut Koszt przygotowania: około 2,00- 3,00 złotych 