Dziś propozycja dla wszystkich osób, które nie będą mieć czasu na ulepienie uszek z grzybami, czy zrobienie tradycyjnych drożdżowych pasztecików z kapustą i grzybami. Te z ciasta francuskiego są ekspresowe w przygotowaniu, a do tego pyszne, więc z pewnością Wasi goście będą zadowoleni, jeśli zaserwujecie im je na Wigilię. Ja robiłam je już 5 razy w ciągu ostatniego miesiąca, a rzadko mi się zdarza przygotowywać coś kilka razy w krótkim odsępie czasu :) Paszteciki z ciasta francuskiego z pieczarkami możecie również zaserować na Sylwestra- z barszczykiem będą idealne :)  Paszteciki z ciasta francuskiego z pieczarkami   Składniki: 1 opakowanie ciasta francuskiego (275 gram) 50 dag pieczarek 1 średnia cebula 1 łyżka masła klarowanego ketchup lub koncentrat pomidorowy sól pieprz 1 jajko Przygotowanie: Pieczarki obieramy, kroimy w cienkie plasterski. Obraną cebulę siekamy w drobną kostkę. W dosyć dużym garnku rozpuszczamy masło klarowane. Podsmażamy na rumiano cebulę. Dodajemy pieczarki i dusimy pod przykryciem przez 5 minut. Odsączamy pieczarki na sicie i doprawiamy je solą oraz pieprzem, studzimy.  Ciasto francuskie rozwijamy, przecinamy wzdłuż na pół.  Przez środek każdego kawałka ciasta wyciskamy pasek ketchupu lub smarujemy odrobiną koncentratu pomidorowego (ich smak nie będzie prawie w ogóle wyczuwalny, a pozwoli fajnie nawilżyć ciasto bez ryzyka nadmiernego jego nasiąknięcia). Kładziemy warstwę pieczarek. Sklejamy ciasto, tworząc walec. Kroimy w około 2,5- 3 cm paszteciki, które smarujemy rozkłóconym jajkiem. Pieczemy około 15-20 minut w piekarniku nagrzanym do 180 stopni (Blachę do ciasta wykładamy papierem do pieczenia, a paszteciki układamy zlepieniem do dołu). Podajemy z barszczykiem czerwonym lub same, jako przekąskę.   Pozdrawiam serdecznie i życzę smacznego :) - Bernadetta   Czas przygotowania: około 20 minut + czas studzenia i pieczenia Koszt przygotowania: około 8,00 złotych 