Trudno mi uwierzyć, że dziś mija rok, odkąd rozpoczęłam swoją przygodę z blogowaniem... Czas tak szybko ucieka, a ja mam wrażenie, że ciągle go mało, ale jakoś staram się godzić życie zawodowe, rodzinne i blogowe. To własne miejsce w sieci i Wasza obecność, to że zaglądacie, próbujecie przepisów, komentujecie i dzielicie się dobrymi radami tak mnie uzależniło, że już nie wyobrażam sobie życia bez Prawa do gotowania z pasją :) Ja już wczoraj świętowałam tę małą okazję i to na słodko, ale niestety przepis na urodzinowy deser pojawi się dopiero jutro lub w środę, bo po prostu nie miałam czasu, by go napisać... Mam jednak nadzieję, że Wy również przyłączycie się do świętowania, bo co to za urodziny bez prezentów ? Dlatego też przygotowałam dla Was kilka upominków i zapraszam do wzięcia udziału w kolejnym konkursie na moim blogu. Zasady są proste i mam nadzieję, że nagrody się Wam spodobają...   Zasady konkursu: 1. Od dziś do 31.05.2013 r. czekać będę na Wasze zdjęcia i przepisy na danie, którym chcielibyście mnie poczęstować z okazji urodzin Prawa do gotowania z pasją. Jeśli zdecydujecie się na przygotowania któregoś z moich przepisów, będzie mi podwójnie miło- wtedy wystarczy, że napiszecie, na którą potrawę się zdecydowaliście. 2. Proszę, abyście na zdjęciu zamieścili karteczkę- "dla Bernadetty", a w komentarzu do tego postu napisali jakie danie postanowiliście przygotować oraz którą z nagród dodatkowych najbardziej chcielibyście wygrać (informację o wyborze nagrody możecie także ewentualnie zamieścić na fb). Zwycięzcę nagrody głównej wybiorę spośród wszystkich zgłoszeń (jeśli ktoś chciałby wygrać tylko którąś z nagród dodatkowych, bardzo proszę o stosowną informację w komentarzu). 2. Osoby, które są zarejestrowane na facebooku, proszę o zamieszczanie zdjęć i przepisów na moim profilu. 3. Osoby, które nie posiadają konta na facebooku, proszę o przesyłanie przepisów wraz ze zdjęciem na mój adres e-mail: 24bernadetta.p@wp.pl. W wiadomości proszę również o podanie Waszego imienia i nazwiska lub nicku. 4.Ilość zgłoszeń jest nieograniczona. 5. Nagrody: Nagroda główna) dekorator do ciast z 5 końcówkami, zestaw stempelków do wyciskania liter na ciastach oraz drewniany moździerz;  Nagrody dodatkowe: A) książka M. Willkinsona: "Ulubione warzywa pana Wilkinsona";  B) silikonowa forma do ciast oraz wycinak dekoracyjny w kształcie kwiatka;  C) metalowa forma do ciast z nieprzywieralną powłoką oraz narzędzie uniwersalne do odcedzania, przewracania czy rozsmarowywania kremu na torcie. 6. Wyniki ogłoszę w terminie tygodnia od zakończenia konkursu. 7. Na dane adresowe laureatów czekać będę 7 dni roboczych od ogłoszenia wyników. Po bezskutecznym upływie wskazanego terminu wybiorę kolejnego zwycięzcę. 8. Nagrody zostaną wysłane w terminie 14 dni roboczych od dnia otrzymania danych adresowych laureatów. 9. Będzie mi miło, jeśli polubicie profil Prawa do gotowania z pasją na facebooku, ale nie jest to warunek wzięcia udziału w konkursie. 10. W konkursie może wziąć udział każdy, ale laureaci zobowiązani będą podać adres do doręczenia nagrody na terenie Polski. 11. Biorąc udział w konkursie, nagrodzeni uczestnicy wyrażają zgodę na opublikowanie swoich zwycięskich prac oraz imienia i pierwszej litery nazwiska lub nicku na moim blogu. 12. Organizatorem konkursu jest autorka tego blogu :) Pozdrawiam serdecznie i zapraszam do wzięcia udziału w moim konkursie :) - Bernadetta 