Drugie śniadanie jadam z reguły koło 9.00 rano. Czasem są to owoce lub marchewka z lekkim jogurtowym dipem, ale chyba najczęściej musli, które serwuję sobie głównie wtedy, gdy na I śniadanie zjadam jakąś kanapkę. Potrzebne składniki łatwo zapakować do malych pojemniczków, a następnie torebki i zabrać ze sobą do pracy, a przez odpowiedni dobór dodatków za każdym razem możemy otrzymać inne danie.   Dziś jadłam musli, do którego przygotowania potrzebne są: 2 łyżki płatków owsianych 2 łyżki płatków kukurydzianych 1 łyżka płatków w czekoladzie 1 łyżka rodzynek 2 łuskane orzechy włoskie 1 łyżka migdałów w słupkach 1/2 jabłka 1/2 figi 125 ml mleka 2 %   W miseczce mieszamy płatki owsiane, kukurydziane i w czekoladzie, a także rodzynki i pokruszone orzechy włoskie. Zalewamy mlekiem (ja lubię mleko prosto z lodówki, ale możecie je oczywiście wcześniej podgrzać). Obieramy jabłko i kroimy je w drobną kostkę, posypujemy musli. Układamy pokrojoną w półksiężyce figę i posypujemy migdałami.   Smacznego :) 