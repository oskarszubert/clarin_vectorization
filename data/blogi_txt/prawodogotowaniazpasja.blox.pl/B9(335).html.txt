Pasta jajeczna z tuńczykiem należy do serii "mało urodziwe, ale pyszne". Niestety tak często jest z pastami do chleba, że naprawdę ciężko jest im zrobić dobre zdjęcie, zwłaszcza, gdy dwa Głodomory stoją nad Tobą z posętnymi z głodu minami :( Na kanapki pasta jednak idealnie się nadaje i jest o niebo lepsza od gotowców, od których uginają się sklepowe półki. Do tego nie zawiera konserwantów i przygotowuje się ją naprawdę szybko. Polecam Wam również taką z serem i szynką.   Pasta jajeczna z tuńczykiem ﻿ Składniki: 6 jajek 1 puszka tuńczyka w sosie własnych 6-8 średnich ogórków konserwowych 1 mała cebula 2 łyżki drobno siekanego szczypiorku 2 łyżki jogurtu naturalnego 2 łyżki majonezu sól pieprz młotkowany z kolendrą   Przygotowanie: Jajka gotujemy na twardo, hartujemy zimną wodą i obieramy ze skorupek. Tuńczyka odsączamy z zalewy. Cebulę obieramy i siekamy w bardzo drobną kostkę. Ogórki konserwowe i jajka ścieramy na tarce o grubych oczkach. Dodajemy tuńczyka i cebulę oraz jogurt naturalny i majonez. Dokładnie mieszamy. Doprawiamy do smaku solą i pieprzem. Pastę podajemy ze świeżymi pieczywem. Pozdrawiam serdecznie i życzę smacznego :) - Bernadetta   Czas przygotowania: około 20 minut Koszt: około 10,00 złotych. 