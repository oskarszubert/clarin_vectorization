W ostatnich dniach otrzymałam od Was wiele prósb o nowe przepisy na dania, które można zaserwować w Walentynki. Posiedziałam, podumałam i przygotowałam nowe propozycje, które mam nadzieję przypadną Wam do gustu tak jak mnie :) Na danie główne poleca się więc bakłażan zapiekany z kaszą jaglaną- bez mięsa, ale bardzo syty, łatwy w przygotowaniu i pyszny. Gruszka miłości obowiązkowo musi się pojawić w menu na Dzień Zakochanych, więc serdecznie Wam ją polecam w tej formie. Skończył mi się olej i już niechętnie zaczęłam się zbierać, aby pójść do sklepu, ale na szczęście przypomniałam sobie, że w lodówce miałam jeszcze smalczyk roślinny, który postanowiłam wykorzystać do przygotowania tego dania. Smakowita Pajda kolejny raz pozytywnie zaskoczyła mnie świetnie zbilansowanym dodatkiem przypraw. Bakłażan zapiekany z kaszą jaglaną   Składniki dla 2 osób: 1 duży bakłażan 3/4 szklanki suchej kaszy jaglanej  1 kartonik lub puszka pomidorów krojonych 6-8 połówek suszonych pomidorów 6-8 plasterków sera pleśniowego 1 czubata łyżka smalczyku roślinnego "Smakowita Pajda z ziołami ogrodowymi" 2 duże ząbki polskiego czosnku 1 mała cebula szczypiorek sól pieprz   Przygotowanie: Kaszę jaglaną wsypujemy na drobne sitko, przelewamy wrzącą wodą. Gotujemy na miękko zgodnie z przepisem na opakowaniu w lekko osolonej wodzie, odcedzamy. Hartujemy zimną wodą.  Cebulę i czosnek obieramy i siekamy w drobną kostkę.  Na patelni rozpuszczamy smalczyk roślinny, wrzucamy cebulę i czosnek. Ciągle mieszając, smażymy do chwili, aż warzywa lekko się przyrumienią. Dodajemy pomidory z kartonika, gotujemy przez 4-5 minut. Doprawiamy do smaku solą i pieprzem.  3/4 szklanki podsmażonych pomidorów dodajemy do kaszy jaglanej wraz z posiekanymi w drobną kostkę suszonymi pomidorami.  Dokładnie mieszamy, doprawiamy solą i pieprzem. Bakłażana przecinamy wzdłuż na pół. Z każdej połówki wydrążamy po 2-3 łyżki miąższu. Solimy i odstawiamy na 10-15 minut. Po tym czasie bakłażana wycieramy ręcznikiem papierowym, aby pozbyć się charakterystycznej goryczki. Połówki bakłażana układamy na papierze do pieczenia, doprawiamy odrobiną soli i pieprzu. Wstawiamy do piekarnika nagrzanego do 180 stopni na 15 minut. Po tym czasie we wgłębienia wkładamy doprawioną kaszę jaglaną z warzywami. Na skos układamy po 3-4 plasterki sera pleśniowego. Pieczemy jeszcze 20 minut. Po upieczeniu nakładamy połówki bakłażana na talerze i między plasterki sera pleśniowego nakładamy pozostałe pomidory z cebulką i czosnkiem. Posypujemy drobno posiekanym szczypiorkiem.    Pozdrawiam serdecznie i życzę smacznego :) - Bernadetta   Czas przygotowania: około 30 minut + czas pieczenia Koszt przygotowania: około 15,00 złotych Przepis bierze udział w zabawie kulinarnej “Smakowita Pajda to kulinarna frajda!", którego sponsorem są ZT Kruszwica S.A. producent smalczyku roślinnego Smakowita Pajda. 