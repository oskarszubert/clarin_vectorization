W środę złapało mnie jakieś choróbsko i postanowiłam zostać w domu. Wstałam rano i jakoś nie miałam pomysłu na śniadanie. Postanowiłam ugotować jajko i zjeść je po prostu z majonezem, ale po chwili przypomniałam sobie, że mam w szafce dyżurną puszkę tuńczyka. Przygotowałam więc jajko z tuńczykiem i pomyślałam sobie, że całkiem fajnie by wyglądało również na wielkanocnym stole. W zeszłym roku królowało u nas zielone jajko, więc może w tym pora na takie z rybką... ?  Do przygotowania dwóch jajek potrzebujemy: 2 jajka 1 łyżkę majonezu 1/3 puszki tuńczyka w sosie własnym pieprz szczypiorek 1 czarną oliwkę opcjonalnie sól   Jajka gotujemy na twardo. Hartujemy zimną wodą, osuszamy ręcznikiem. Odcinamy wierzchołki jajek i wydrążamy całe żółtko oraz większą część białka. Dodajemy tuńczyka z puszki (bez zalewy) oraz majonez. Dokładnie mieszamy, doprawiamy pieprzem oraz opcjonalnie solą. Masą napełniamy skorupki jaj. Przybieramy plasterkami oliwki i drobno posiekanym szczypiorkiem. Podajemy od razu po przygotowaniu.  Pozdrawiam serdecznie i życzę smacznego :) -Bernadetta   Koszt przygotowania: około 3,50 zł. 