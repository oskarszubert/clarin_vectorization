Gdy przygotowywałam drożdżowe paszteciki z kapustą i grzybami zostało mi trochę ciasta. Nie chcąc go marnować, wykorzystałam je do przyrządzenia bułeczek z dżemem. Doskonale smakowały na kolację, ale równie dobre były na śniadanie następnego dnia. Bułeczki nie są zbyt słodkie, bo nie przepadam za mega słodkim śniadaniem, ale jeśli chcecie, możecie oczywiście do ciasta dodać nieco więcej cukru. Co najważniejsze, są o wiele tańsze od kupnych bułek i do tego jesteście w stanie zidentyfikować wszystkie składniki, które zawierają :)  Drożdżowe bułeczki z dżemem  Składniki: 30 dag mąki pszennej do drożdżowych wypieków mąka do podsypania stolnicy 125 ml mleka 2,5 dag prawdziwego masła 1 całe duże jajko 2 żółtka 3/4 paczki suszonych drożdży poł płaskiej łyżki soli 1 łyżeczka cukru gęsty domowy dżem z ulubionych owoców cukier puder   Przygotowanie:  Do 1/8 szklanki letniego mleka wsypujemy drożdże i dokładnie mieszamy. Masło rozpuszczamy, dodajemy do pozostałego mleka wraz z całym jajkiem i jednym żółtkiem. Wsypujemy mąkę z solą, wlewamy drożdżowy zaczyn i energicznie zagniatamy ciasto. Przykrywamy czystą ściereczką i odstawiamy w ciepłe miejsce do wyrośnięcia. Ciasto ponownie zagniatamy i odstawiamy jeszcze na 40-50 minut. Rozwałkowujemy na stolnicy podsypanej lekko mąką pszenną na grubość około 0,5 cm. Szklanką wycinamy kółeczka. Na środku układamy czubatą łyżeczkę dżemu i formujemy okrągłe bułeczki. Układamy na papierze do pieczenia i smarujemy rozkłóconym żółtkiem. Pieczemy około 25 minut w piekarniku nagrzanym do 180-190 stopni. Gdy bułeczki przestygną, posypujemy je cukrem pudrem.  Pozdrawiam serdecznie i życzę smacznego :) - Bernadetta Kosz przygotowania mniej więcej 20 niedużych bułeczek: około 6,00- 7,00 złotych. 