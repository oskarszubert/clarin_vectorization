Niedawno robiłam kluski na parze z sosem dyniowo- pomidorowym, które podałam z roladkami ze schabu na parze. Takie roladki wymyśliłam sobie już dawno, tylko cały czas realizowałam zupełnie inne plany kulinarne. Gdy jednak dostałam śliczny schab od razu wiedziałam, że wykorzystam go do przyrządzenia tych roladek. Do środka można dodać oprócz ogórków również boczek i/lub cebulę czy np. kiełbasę, ale z samymi ogórkami są nie tylko pyszne, ale i lekko dietetyczne.   Dietetyczne roladki ze schabu na parze   Składniki: 60 dag schabu 2 jajka 1 łyżka bułki tartej 2 ogórki kiszone 2 łyżeczki przyprawy harissa sól pieprz Przygotowanie: Schab oczyszczamy z błonek i tłuszczu. Kroimy na mniejsze kawałki i mielimy maszynką do mięsa lub rozdrabniamy blenderem. Dodajemy jajka, bułkę tartą, przyprawę harissa i dokładnie mieszamy. Doprawiamy solą i pieprzem. Ogórki kroimy wzdłuż na ćwiartki.  Masę dzielimy na 8 mniej więcej równych części. Każdżą część masy kolejno rozpłaszczamy na dłoni, kładziemy ćwiartkę ogórka (opcjonalnie także boczku i/lub celubi) i obtaczamy go masą formując podłużny walec.  Każdą roladkę kładziemy na osobnym kawałku folii spożywczej, zawijamy dokładnie folię (jak kiełbaski) i związujemy końce. Gotujemy na parze przez 10-12 minut.   Pozdrawiam serdecznie i życzę smacznego :) - Bernadetta   Czas przygotowania: około 25 minut Koszt przygotowania: około 18,00 złotych 