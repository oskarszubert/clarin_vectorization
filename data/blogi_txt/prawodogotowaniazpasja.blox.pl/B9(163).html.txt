I znowu w weekend musiałam zrobić naleśniki, bo inaczej moje dwa głodomory by mi żyć nie dały. Aby jednak nie było zbyt nudno, zamiast mąki pszennej użyłam mąki gryczanej, a naleśniki usmażyłam z pomocą foremki do jajek sadzonych w kształcie misiów. Gryczane naleśniki z syropem klonowym bardzo posmakowały mojej Córce i mnie. Mąż zamiast syropu klonowego, zjadł je z borówkami z porto. Pochłonął jednak taką ilość, że wnioskuję, iż również Jemu bardzo smakowały :D  Do ich przygotowania potrzebujemy: 300 gram mąki gryczanej 400 ml mleka 2 % 50 ml wody 2 jajka syrop klonowy cukier puder olej rzepakowy   Mąkę przesiewamy przez sito. Dodajemy mleko, wodę i jajka. Dokładnie miksujemy. Odstawiamy na 15-20 minut. W razie potrzeby dolewamy nieco wody lub dosypujemy mąki. Na patelni rozgrzewamy odrobinę oleju i nakładamy cienką warstwę ciasta naleśnikowego. Smażymy z obu stron na rumiano. Gorące naleśniki polewamy syropem klonowym i posypujemy odrobiną cukru pudru. Doskonale smakują ze szklanką dobrze schłodzonego zimnego mleka :)  Pozdrawiam serdecznie i życzę smacznego :) - Bernadetta   Koszt przygotowania: około 7,00 złotych. 