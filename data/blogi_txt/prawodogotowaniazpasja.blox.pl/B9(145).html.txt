Na moim blogu znajdziecie już wiele propozycji na dania z ciasta francuskiego. Obiecuję Wam, że to jeszcze nie koniec :) Dziś zapraszam natomiast na francuskie "pizzerinki" z indykiem i suszonymi pomidorami. Przepis prosty, wymyślony na poczekaniu, a efekt końcowy baaardzo smaczny.  Do ich przygotowania potrzebne są: 1 opakowanie (270 gram ciasta francuskiego) 3 łyżki ostrej lutenicy 30 dag filetu z indyka 3 łyżki oleju rzepakowego 10 dag żółtego sera suszone pomidory w zalewie przyprawa do gyrosa Filet z indyka kroimy w drobną kostkę. Przesmażamy na rumiano na rozgrzanym oleju, doprawiamy przyprawą do gyrosa; studzimy. Ciasto francuskie rozwijamy i smarujemy dokładnie lutenicą. Kroimy na nieduże prostokąty lub kwadraty. Posypujemy mięsem oraz odsączonymi z zalewy i pokrojonymi w drobną kostkę pomidorami. Ser ścieramy na tarce o grubych oczkach. Posypujemy pizzerinki. Pieczemy około 20 minut w piekarniku nagrzanym do 180 stopni. Podajemy na ciepło lub zimno.   Pozdrawiam serdecznie i życzę smacznego :) -Bernadetta   Ps. Koszt przygotowania: około 15,00 złotych. 