Często zdarza się, że z braku czasu nie zajmuję głowy przemyśleniami na temat tego, co zrobię do jedzenia. Po prostu wchodzę do kuchni i idę na żywioł. Zaglądam do szafek i lodówki i gdy nie chce mi się iść do sklepu, to nie idę, tylko przygotowuję coś na szybko ze składników, które akurat mam pod ręką. Tak też było w przypadku tej sałatki, która choć prosta, to wyszła niezwykle smaczna :)  Ryżowa sałatka  Składniki: 1 woreczek dzikiego ryżu 1/2 szklanki ryżu długoziarnistego 1 ogórek około 20 dag 6 połówek pomidorów suszonych w oleju 1 mały pęczek szczypiorku 15 dag sera żółtego 5 łyżek słoneczniku łuskanego 5 łyżek oleju z suszonych pomidorów Pieprz Przygotowanie:  Oba rodzaje ryżu gotujemy do miękkości w lekko osolonej  wodzie. Odcedzamy, hartujemy zimną wodą. Dodajemy pokrojone w paseczki pomidory suszone. Ser żółty kroimy w drobną kostkę, dodajemy do ryżu. Ogórka myjemy, obieramy ze skórki, również kroimy w drobną kostkę, dorzucamy do pozostałych składników. Słonecznik prażymy na rozgrzanej patelni, studzimy. Do ryżu dodajemy umyty i drobno posiekany szczypiorek oraz olej z suszonych pomidorów. Doprawiamy do smaku pieprzem i odrobiną soli. Przed podaniem dodajemy prażony słonecznik i dokładnie mieszamy.  Pozdrawiam serdecznie i życzę smacznego :) - Bernadetta 