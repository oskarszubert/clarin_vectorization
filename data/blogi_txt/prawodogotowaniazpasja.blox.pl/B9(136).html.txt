Trochę mnie nie było... Wczoraj po południu wróciliśmy ze wspaniałego urlopu- relacja na blogu już wkrótce, ale muszę się najpierw z lekka ogarnąć. A tymczasem dzięlę się z Wami przepisem na tartę, którą przygotowałam kilka tygodni temu- mam nadzieję, że skusicie się na nią, gdyż jest przepyszna. Pewnego dnia gotowałam Julci wywar na zupkę. Dwie pałki obrałam i dodałam do warzywnej zupy, a dwie oczywiście nie mogły się zmarnować. W książce "120 wypieków" zobaczyłam kiedyś przepis na prowansalską tartę francuską, który utkwił mi w głowie i stanowił źródło inspiracji do przygotowania tego dania. Było bardzo smacznie, a do tego sumienie czyste, bo za jednym zamachem wykorzystałam mięsko z kurczaka i resztę ryżu z poprzedniego dnia.   Do przyrządzenia tej tarty potrzebne są:  1 opakowanie ciasta francuskiego (270 gram) 2 duże ugotowane pałki z kurczaka 20 dag niedużej cukini 10 połówek suszonych pomidorów 2/3 szklanki ugotowanego ryżu basmati 5 cm kawałek białej części pora 200 ml śmietany 30 % 2 jajka 1 łyżka masła klarowanego sól pieprz 3 łyżeczki ziół dalmatyńskich 1 łyżeczka mielonego imbiru Cukinię myjemy, kroimy w cienkie talarki. Przesmażamy na rumiano na rozgrzanym maśle, lekko solimy, studzimy. Śmietanę ubijamy z jajkami. Dodajemy ugotowany ryż, mięso obrane z pałek kurczaka oraz pokrojone w kostkę suszone pomidory. Doprawiamy do smaku solą, pieprzem, imbirem i ziołami dalmatyńskimi. Formę do tarty wykładamy gotowym ciastem francuskim. Nakładamy przygotowaną masę śmietanowo- jajeczną. Na masę kładziemy podsmażoną cukinię (tak, aby jej plasterki na siebie zachodziły) oraz pokrojoną w talarki białą część pora. Pieczemy około 30 minut w piekarniku nagrzanym do 180-190 stopni. Podajemy z surówką z cukini. Smacznego :) 