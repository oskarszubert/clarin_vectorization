Moi Drodzy,   dziękuję Wam bardzo za liczny udział w moim pierwszym konkursie na blogu i już dziś zachęcam do uczestnictwa w kolejnych.   Otrzymałam ponad 90 przepisów i wybór tych najlepszych okazał się bardzo trudnym zadaniem. Pomógł mi w nim mój Kochany Połówek, dlatego ewentualne reklamacje proszę składać na Jego ręce :-P Z przykrością stwierdzam, że dwie osoby przesłały mi plagiaty. Tym razem informację o tym, kto to był, pozostawię dla siebie. Jeśli kiedyś sytuacja się powtórzy, obowiązana będę jednak powiadomić ich autorów, gdyż nie toleruję drogi na skróty i naruszania prawa.   A wracając do wyników... Postanowiliśmy dodatkowo przyznać dwa skromne wyróżnienia. I tak, nagrody- niespodzianki otrzymają: Patrycja W. (Patkaa3) za chrupiące czekoladowe płatki śniadaniowe, czyli naturalną słodycz na śniadanie oraz Agata N. (Jasmine) za przepis na bardzo zdrowe, ale i sycące danie obiadowe, a więc ziemniaczano- cukiniowo- marchewkowe placuszki z piekarnika.   Drugie miejsce i książkę Pawła Lorocha "Makaron rządzi zdrowo" otrzymuje: Kasia S. (wkrainiesmaku) za tamagoyaki, czyli japoński omlet, a więc po prostu genialne połączenie smaków i propozycję jego podania z podsmażonymi paluszkami surimi i warzywami. Bardzo spodobał nam się również przepis na pałnoziarniste pankejki z twarożkiem i ogórkową salsą i na pewno niebawem go wypróbujemy :)   Pierwsze miejsce i nagroda, którą jest wskazana powyżej książka Pawła Lorocha oraz zestaw produktów Knorr wędruje do: Marty i Maćka (MiMS) za lasagne ze szpinakiem, a więc połączenie naszych ulubionych smaków, tj. makaronu, szpinaku, cukinii, mascarpone i parmezanu oraz bardzo jasny i czytelny opis wykonania- to był strzał w przysłowiową "10". :)   Serdecznie Wam gratuluję i proszę o niezwłoczne przesłanie danych adresowych do wysyłki nagród na mój adres e-mail.   Pozdrawiam, Bernadetta 