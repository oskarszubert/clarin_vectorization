Ogórki po meksykańsku to chyba moja ulubiona wersja ogórków na zimę. Zawsze przygotowywałam je z suszonym chili, ale tym razem użyłam świeżego i muszę przyznać, że w tej wersji smakują mi jeszcze bardziej.  Ich przygotowanie jest banalnie proste, a efekt końcowy zadowoli wszystkich miłośników nieco ostrzejszych przetworów. Wg niektórych poglądów ogórków nie trzeba pasteryzować, ale mnie już raz kilka słoiczków niepasteryzowanych zepsuło się po kilku tygodniach, dlatego teraz zawsze chwilę je gotuję. A jeśli jesteście szczęśliwymi posiadaczami dużej ilości ogórków, polecam Wam również sałatkę szwedzką- idealną do smażonej rybki, ale również innych dań. Ogórki po meksykańsku na zimę ﻿ Składniki: 3 kg ogorków gruntowych 1 duża główka czosnku 4-5 łyżek soli 1/2 szklanki oleju 250 ml octu 2 świeże papryczki chili 1 szklanka cukru 20 ziaren ziela angielskiego 10 szt liści laurowych 1 opakowanie gorczycy    Przygotowanie: Ogórki dokładnie myjemy, kroimy w plastry o grubości 1,5-2,0 cm. Posypujemy solą, odstawiamy na 6-7 godzin (ogórki w tym czasie należy kilka razy przemieszać). Odlewamy z ogórków większość wody (ale nie wszystką), polewamy gorącym olejem. Usuwamy pestki z papryczek chili i kroimy je w drobną kostkę. Do ogórków dodajemy obrany i przeciśnięty przez praskę czosnek, ocet oraz pozostałe przyprawy i dokładnie mieszamy. Odstawiamy na około 10-12 godzin (w tym czasie kilka razy mieszamy). Ogórki wkładamy do słoików, zalewamy pozostałym płynem. Pasteryzujemy 5 minut.     Pozdrawiam serdecznie i życzę smacznego :) - Bernadetta   Czas przygotowania: 1 dzień Koszt: około 10,00 złotych. 