Porzeczka od Teściów posłużyła mi nie tylko do przygotowania frużeliny, ale również pysznego: słodko- kwaśnego kompotu. Kompot z czerwonej porzeczki z agrestem to idealna propozycja na gorące dni lata. Jest pyszny zwłaszcza mocno schłodzony, ale można go również pić na ciepło.  Kompot z czerwonej porzeczki z agrestem ﻿ Składniki: 0,5 kg czerwonej porzeczki 30 dag agrestu 1,25 litra wody cukier   Przygotowanie: Czerwoną porzeczkę dokładnie płuczemy, obrywamy z gałązek. Wsypujemy do garnka wraz z umytym agrestem. Zalewamy zimną wodą. Doprowadzamy do wrzenia, gotujemy przez 10 minut. Kompot słodzimy do smaku. Podajemy po schłodzeniu lub gorący- w zależności od upodobań i pogody. Pozdrawiam serdecznie i życzę smacznego :) - Bernadetta 