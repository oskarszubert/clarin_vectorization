Tak tak, zdarza mi się czasem zgrzeszyć i zjeść coś mego niezdrowego, choć z reguły staram się w miarę zdrowo odżywiać. Zachciało mi się jednak sałaki z zupek chińskich, której nie jadłam chyba wieki, a co najmniej 5-6 lat. Zrobiłam więc sobie taką prostą ze świeżymy warzywami i kukurydzą z puszki. Zamiast używać przyprawy z torebki z zupką, doprawiłam sałatkę tylko solą i pieprzem, dzięki czemu była ona choć odrobinę zdrowsza :) Sałatka z zupek chińskich Składniki: 2 makarony z zupki chińskiej (u mnie z Amino) 2 duże ogórki 2 średnie pomidory 1 puszka kukurydzy 1 pęczek koperku 3 łyżki majonezu sól pieprz Przygotowanie: Ogórki obieramy, kroimy w drobną kostkę. Pomidory dokładnie myjemy, również kroimy w kostkę. Kukurydzę odsączamy z zalewy, koperek drobno siekamy. Makaron z zupek chińskich kruszymy na drobne kawałki (najlepiej zrobić to, ugniatając zamkniętą jeszcze torebkę). Do makaronu dodajemy warzywa i majonez. Dokładnie mieszamy, doprawiamy do smaku solą i pieprzem. Wg mnie sałatka jest najlepsza po upływie około 30 minut od przygotowania, kiedy w makaron wsiąkną soki z warzyw, ale możną ją też jeść od razu po przygotowaniu.    Pozdrawiam serdecznie i życzę smacznego :) - Bernadetta   Czas przygotowania: około 15 minut Koszt przygotowania: około 10,00 złotych 