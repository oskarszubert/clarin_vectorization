Nie należę do szczególnie "pyrowatych", ale raz na jakiś czas po prostu muszę zjeść ziemniaka :P A, że dawno już ich nie serwowałam, to w weekend przygotowałam zapiekankę ziemniaczaną z kurczekiem z serii "co się na winie". Nie miałam specjalnie ochoty iść do sklepu i wykorzystałam składniki, które niemal zawsze mam pod ręką, a więc oprócz wiadomych ziemniaków i kurczaka w zapiekance wylądował też szpinak, śmietana i jajka. Było bardzo prosto, ale jednocześnie pysznie !  Zapiekanka ziemniaczana z kurczakiem   Składniki: 80 dag ziemniaków 40 dag piersi z kurczaka 30 dag blanszowanego szpinaku 150 ml śmietany 12 % 150 ml śmietany 18 % 2 jajka tarty parmezan lub dowolny ser żółty 3 łyżki koncentratu pomidorowego Pudliszki olej rzapakowy sól pieprz                           Przygotowanie: Ziemniaki obieramy. Gotujemy w lekko osolonej wodzie, aby były jeszcze odrobinę twarde, odcedzamy, studzimy. Pierś z kurczaka oczyszczamy, kroimy w niedużą kostkę. Przesmażamy na 2 łyżkach rozgrzanego oleju rzepakowego, aby mięso tylko straciło kolor surowizny. Doprawiamy solą i pieprzem.  Obie śmietany miksujemy z jajkami i koncentratem pomidorowym. Doprawiamy do smaku solą i pieprzem. Dno żaroodpornego naczynia wykładamy pokrojonymi w plastry ziemniakami. Przykrywamy blanszowanym szpinakiem, a następnie warstwą podsmażonej piersi z kurczaka. Zalewamy sosem śmietanowym. Przykrywamy pozostały pokrojonymi w talarki ziemniakami. Posypujemy startym serem. Pieczemy przez 25-30 minut w piekarniku nagrzanym do 180 stopni. Zapiekankę ziemniaczaną z kurczakiem podajemy z ulubionymi dodatkami (ja przygotowałam do niej sałatę z ogórkiem w śmietanie). Pozdrawiam serdecznie i życzę smacznego :) - Bernadetta   Czas przygotowania: około 90 minut Koszt przygotowania: około 18,00 złotych 