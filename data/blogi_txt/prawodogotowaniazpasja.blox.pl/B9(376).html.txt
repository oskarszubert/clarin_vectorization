Kiedy mamy ochotę na lekką i szybką kolację lub drugie śniadanie, sałatka owocowa jest idealna- lekka i pożywna. Dlatego bez wyrzutów sumienia korzystajmy dopóki w sklepach możemy dostać sezonowe, soczyste i zdrowe owoce.   Do przygotowania porcji dla dwóch osób potrzebne są: 2 ufa (płaskie brzoskwinie) 6 dużych truskawek 1/4 szklanki malin 1 garść borówek amerykańskich 4 śliwki 4 łyżki naturalnego jogurtu lub 12 % śmietany 3 bezcukrowe podpłomyki   Ufo obieramy ze skórki, usuwamy pestkę i kroimy w talarki. Układamy w dwóch pucharkach. Truskawki płuczemy, usuwamy szypułki, kroimy w talarki. Śliwki obieramy ze skórki i usuwamy pestkę, również kroimy. Pozostałe owoce dokładnie płuczemy i osuszamy. Na ufo kładziemy talarki truskawek. Drobno kruszymy dwa podpłomyki i posypujemy nimi truskawki. Na nie ukladamy kolejno maliny, borówkę amerykańską i śliwki. Polewamy jogurtem. Przybieramy kilkoma borówkami. Ostatniego podpłomyka kroimy na 4 równe części i po dwie ćwiartki wkładamy do każdego z pucharków. Podajemy od razu po przygotowaniu.   Smacznego :) 