Dwa tygodnie temu, w ramach programu Bloger w kuchni, w którym uczestniczę, otrzymałam kolejną paczkę produktów Knorr, w której znalazły się m.in. dwa nowe produkty: Soczysty Kurczak z patelni z papryką i rozmarynem oraz Soczysty Kurczak z patelni w ziołach z cytrynową nutą. Podjęłam więc wyzwanie i postanowiłam wypróbować obie wersje, aby na temat tego produktu móc wypowiedzieć się rzeczowo, a nie tylko snuć domysły, czy faktycznie pozwala on- tak jak zapewnia producent- przygotować soczyste mięso bez potrzeby smażenia w głębokim tłuszczu? Okazało się, że dzięki torebkom Jana Niezbędnego, które znajdują się w opakowaniu, oraz kompozycji ziół i przypraw można przygotować soczystego kurczaka, używając niewielkiej ilości tłuszczu. Analiza składu tego fixu, przedstawiona na opakowaniu, nie wzbudza wielkich podejrzeń. Do jego przygotowania użyto bowiem, oprócz soli oraz wielu ziół (takich jak rozmaryn, kurkuma czy czosnek) oliwy z oliwek z pierwszego tłoczenia. Z ciekawością otworzyłam więc pierwsze opakowanie i okazało się, że znalazło się w nim 5 papierowych torebek i 1 saszetka z przyprawą i... pojawił się problem. Z reguły przygotowuję potrawy dla 2-3 osób, oczywiste więc jest, że nie będę od razu smażyć 5 piersi z kurczaka, tylko maksymalnie 2. Produkt został, w mojej ocenie, wprowadzony na rynek, aby ułatwić przygotowywanie potraw osobom, które nie mają czasu na gotowanie lub się na tym zbytno nie znają. Nie wszystkie rodziny są jednak na tyle duże, aby zużyć od razu całą paczuszkę, więc przyprawę i tak muszą sypać "na oko". Szkoda, że producent nie pomyślał o małych rodzinach, czy też o osobach samotnych i nie zaproponował produktu, w którym przyprawy byłyby zapakowane w mniejsze paczuszki, umożliwiające bezproblemowe przyrządzenie nawet jednaj piersi z kurczaka także osobom, które zupełnie nie znają się na gotowaniu.  A jak oceniam efekt końcowy przygotowanego dania ? Mieszanka przypraw Soczysty Kurczak z papryką i rozmarynem ma bardzo przyjemny zapach, który obiecuje ciekawy efekt końcowy. Okazuje się, że po usmażeniu mięso również ładnie pachnie, jest soczyste, ale stosunkowo ostre- to mi jednak w ogóle nie przeszkadza, a nawet stanowi dużą zaletę tego produktu, gdyż bardzo lubię pikantne dania. Ten produkt oceniam więc dosyć wysoko. Jeśli chodzi o Soczysty Kurczak w ziołach z cytrynową nutą, z przykrością muszę stwierdzić, że się zawiodłam. Uwielbiam mięso z owocami, czy też z lekką owocową nutą i liczyłam, że dzięki temu produktowi mięso połechce moje podniebienie. Okazało się jednak, że kompozycja ziół nie jest moją wymarzoną- do mieszanki dodano wg mnie za mało rozmarynu, a posmak cytryny jest zbyt sztuczny- wyczuwa się to już po zapachu mieszanki przypraw. Oczywiście dobór konkretnych składników zależy od osobistych preferencji, ale ja musiałam dodać do mięsa dużą szczyptę rozmarynu i kilka łyżek soku ze świeżej cytryny, przez co przygotowanie dania nie było już takie "bezproblemowe". W skali od 1 do 5, obecnej kompozycji przypraw mogę dać najwyżej 3.   Nie sposób jednak nie pochwalić producenta za świetne rozwiązanie, jakim są papierowe torebki, dzięki którym mięso smaży się we własnym sosie, a patelnia, na której przygotowujemy mięso, pozostaje czysta.   Soczysty Kurczak z patelni z papryką i rozmarynem wykorzystałam do przygotowania mini babeczek francuskich, którymi poczęstowałam niespodziewanych gości. Babeczki zrobiły furorę i w kilka minut zniknęły ze stołu.    Do ich przyrządzenia potrzebujemy: 1 duże opakowanie ciasta francuskiego 2 piersi z kurczaka 2 papierowe torebki i łyżkę przyprawy znajdujące się w Knorr Soczysty Kurczak z patelni z papryką i rozmarynem 2 łyżki oleju rzepakowego 1 łyżkę wody 5 dag suszonych pomidorów 1/2 cebuli 12 dag mozzarelli 4 łyżki pikantnego ketchupu Świeża bazylia   Przyprawę z opakowania soczystego kurczaka dokładnie mieszamy z olejem i wodą. Marynatą smarujemy z obu stron piersi z kurczaka, rozbite na grubość 1,5-2,0 cm. Piersi umieszczamy pojedynczo w papierowych torebkach Jana Niezbędnego. Smażymy z obu stron po około 6-7 minut- w tym czasie kilka razy przewracamy na drugą stronę. Po usmażeniu i wystudzeniu, piersi kroimy w drobną kostkę. Dodajemy drobno poszatkowaną cebulę i ketchup. Dokładnie mieszamy. Z ciasta francuskiego wycinamy koła (ja do tego celu użyłam niedużych miseczek), wykładamy nimi foremki do muffinek (wykorzystałam formę z nieprzywieralną powłoką, jeśli takiej nie macie posmarujcie foremki masłem). Napełniamy farszem z piersi kurczaka. Na górę układamy po kilka plasterków mozzarelli. Pieczemy około 20 minut w piekarniku nagrzanym do 180 stopni. Przed podaniem przybieramy listkami świeżej bazylii.    Piersi w ziołach z cytrynową nutą przygotowałam zgodnie z przepisem na opakowaniu z tym, że na 2 sztuki użyłam mniej więcej 2/5 mieszanki przypraw, dodałam 1/3 łyżeczki rozmarynu i około 4 łyżek soku z cytryny. Podałam je z surówką z rukoli i granatu oraz komosą ryżową z odrobiną drobno posiekanej papryki i suszonych pomidorów w zalewie.  Pozdrawiam serdecznie, Bernadetta 