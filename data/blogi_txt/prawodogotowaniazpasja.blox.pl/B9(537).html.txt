Gdy byłam dzieckiem, tatar gościł na niemal każdej imprezie rodzinnej, a ja ze smakiem się nim zajadałam. Nieco ponad 10 lat temu dopadła mnie jednak awersja na tego typu potrawy. Niedawno jednak oglądaliśmy bardzo stary film, którego bohaterowie zajadali się tatarem i mój Mąż stwierdził, że z przyjemnością by go zjadł. Pomyślałam sobie, że w sumie to też mogłabym po tak długim czasie trochę skosztować. Następnego dnia kupiłam piękną polędwicę wołową i od razu przystąpiłam do dzieła. Zdziwiłam się, że tatar aż tak bardzo mi smakował i na pewno niebawem ponownie go przygotuję.   Do jego przyrządzenia potrzebne są: 50 dag polędwicy wołowej 4 żółtka jaj 1 średnia cebula 4 średnie konserwowe ogórki 10 dag marynowanych podgrzybków 2 łyżki kaparów sól pieprz 80-100 ml wody   Polędwicę dokładnie oczyszczamy, płuczemy. Osuszamy papierowym ręcznikiem, mielimy maszynką lub bardzo drobno siekamy. Cebulę obieramy, również drobniutko siekamy. 2 łyżki cebuli dodajemy do mięsa. Wlewamy wodę, doprawiamy solą i pieprzem, dokładnie mieszamy. Na talerze nakładamy porcję tatara, na środku robimy wgłębienie, w które wbijamy żółtko jaja. Przybieramy drobno posiekanymi ogórkami i grzybkami, a także całymi kaparami. Posypujemy odrobiną świeżo mielonego pieprzu.    Smacznego :) 