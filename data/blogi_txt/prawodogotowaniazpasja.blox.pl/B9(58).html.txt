Dziś propozycja na szybki, ale niecodzienny obiad dla miłośników owoców morza. Pewnie znajdzie się ktoś, kto stwierdzi, że czarny makaron czy krewetki powinno się podawać w bardziej "odświętnej" formie, ale ja wychodzę z założenia, że równie smaczne są w najprostszej postaci. Zero komblikacji, kilka minut roboty i można podać na stół przepyszny obiad.   Czarny makaron z krewetkami  Składniki: 20 dag czarnego makaronu 30 dag krewetek tygrysich 200 ml słodkiej śmietany 12 % 1 pęczek natki pietruszki 2 łyżki masła klarowanego 2 duże ząbki polskiego czosnku sól pieprz sok  cytryny   Przygotowanie: W dużym garnku zagotowujemy wodę na makaron. Krewetki dokładnie oczyszczamy, dokładnie płuczemy i odsączamy z nadmiaru wody. Natkę pietruszki drobno siekamy. Czosnek obieramy i kroimy w drobną kostkę. Makaron gotujemy zgodnie z przepisem na opakowaniu. Na głębokiej patelni rozpuszczamy masło. Przesmażamy na rumiano pokrojony czosnek. Dodajemy oczyszczone krewetki i smażymy na rumiano. Skrapiamy sokiem z cytryny. Dodajemy natkę pietruszki oraz śmietanę. Zagotowujemy, doprawiamy do smaku solą i świeżo mielonym pieprzem i od razu ściągamy z ognia. Makaron odcedzamy, nakładamy na talerze i zalewamy sosem z krewetkami.  Czarny makaron możemy także dodać na patelnię z sosem, dokładnie wymieszać i dopiero nałożyć na talerze. Pozdrawiam serdecznie i życzę smacznego :) - Bernadetta   Czas przygotowania: około 20 minut Koszt przygotowania: około 45,00 złotych 