Wielu moich znajomych nie lubi sushi, bo nie może się przekonać do zjedzenia np. surowego łososia czy tuńczyka. Niektórzy twierdzą też, że jego przygotowanie przekracza ich możliwości. Ja sushi uwielbiam i choć mistrzem w jego przygotowaniu jest mój Mąż, to sama też często je przyrządzam i mam nadzieję, że nie najgorzej mi to wychodzi :)   Wegańskie uramaki   Składniki: 1 szklanka ryżu do sushi 4-5 płatów wodorostów nori 1 średnia marchewka ½ żółtej papryki ½ czerwonej papryki 1 dojrzałe awokado 1 średni ogórek Czarny sezam 2-3 łyżki octu ryżowego Sól Wasabi   Przygotowanie:  Ryż dwukrotnie przelewamy zimną wodą, następnie zalewamy wodą do wysokości o około 1,5 cm przewyższającej poziom ryżu i gotujemy 20 minut co chwilę mieszając. W tym czasie obieramy warzywa, papryki pozbawiamy gniazd nasiennych, płuczemy, kroimy w cienkie paski. Ugotowany ryż doprawiamy solą oraz octem winnym, studzimy. Pojedyncze płaty wodorostów kładziemy na bambusowej macie, rozsmarowujemy na nich ryż (brzegi maty pozostawiamy suche), posypujemy obficie czarnym sezamem, przykrywamy folią spożywczą, odwracamy na drugą stronę- tzn. nori do góry. Wodorosty smarujemy odrobiną wasabi (jeśli jest w proszku, należy je uprzednio zmieszać z wodą, aby powstała dosyć gęsta pasta) i układamy na nim paski marchewki, obu papryk, ogórka i awokado. Zwijamy rulon, który tniemy ostrym nożem na około 1-1,5 cm kawałki.   Pozdrawiam serdecznie i życzę smacznego :) - Bernadetta 