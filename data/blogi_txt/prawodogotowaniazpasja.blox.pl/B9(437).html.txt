Sezon truskawkowy dobiega ku końcowi. Nie musicie jednak rezygnować z tych owoców na kilka ładnych miesięcy. Wystarczy, że zamrozicie sobie świeże, umyte i odszypułkowane truskawki i zrobicie z nich np. takie risotto z musem.  Risotto z truskawkowym musem   Składniki:  1/2 szklanki ryżu do risotto 2 szklanki mleka 1 łyżka masła 3 łyżeczki cukru 1 łyżeczka cukru waniliowego 1 szklanka mrożonych truskawek 2 kostki gorzkiej czekolady 3 łyżki płatków migdałowych   Przygotowanie: Truskawki wyciągamy z zamrażarki. Na głębokiej patelni rozpuszczamy masło, wsypujemy ryż, mieszamy. Gdy ryż się zeszkli, wlewamy szklankę mleka. Zamrożone truskawki dokładnie miksujemy z łyżeczką cukru. Płatki migdałów prażymy na rozgrzanej patelni. W miarę jak ryż będzie wchłaniał mleko, wlewamy pozostałą szklankę, ciągle mieszamy. Gdy ryż wchłonie całe mleko, dodajemy cukier i cukier waniliowy, mieszamy aż się rozpuszczą. Gorący ryż nakładamy na talerzyki, posypujemy odrobiną startej na grubych oczkach czekolady. Nakładamy mus truskawkowy, posypujemy obficie tartą czekoladą oraz prażonymi płatkami migdałów. Podajemy od razu po przygotowaniu. Smacznego :) - Bernadetta 