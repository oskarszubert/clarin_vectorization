Nie marynowałam papryki od czasu zajścia w ciąże. W ogóle praktycznie przez 2 lata miałam awersję do marynat, bo odrzucał mnie intensywny zapach octu, ale w tym roku postanowiłam nadrobić zaległości i uzupełnić domowe zapasy. W słoiczkach zamknęłam więc już m.in. paprykę marynowaną, paprykę w ketchupie i tę sałatkę z papryki na zimę. Choć jest najlepsza po upływie mniej więcej 2-3 tygodni, to można ją śmiało zjeść już następnego dnia.  Sałatka z papryki na zimę    Składniki: 1,2 kg czerwonej papryki 40 dag cebuli 1/2 szklanka oleju 1 szklanka wody 4/5 szklanki cukru 2/3 szklanki octu 10 % 2 łyżki gorczycy 2-3 liście laurowe 5 ziaren ziela angielskiego 5 ziaren czarnego pieprzu 1/2 łyżeczki soli   Przygotowanie: Paprykę myjemy, usuwamy gniazda nasienne i białe albedo. Kroimy w cienkie paseczki i długości 3-4 cm. Cebulę obieramy, siekamy w ćwiartki talarków. Wodę zagotowujemy z octem, olejem, cukrem i wszystkimi przyprawami. Dodajemy pokrojone warzywa i gotujemy na niewielkiem ogniu przez 6-7 minut. Gorącą sałatkę przekładamy do wyparzonych słoiczków, zakręcamy i pasteryzujemy przez 8-10 minut. Pozostawiamy do wystudzenia (zwykłe słoiki- nie wecki- od razu po pasteryzacji odwracamy do góry dnem i studzimy). Sałatkę przechowujemy w chłodnym i zacienionym miejscu.   Pozdrawiam serdecznie i życzę smacznego :) - Bernadetta   Czas przygotowania: około 60 minut Koszt: około 7,00-8,00 złotych 