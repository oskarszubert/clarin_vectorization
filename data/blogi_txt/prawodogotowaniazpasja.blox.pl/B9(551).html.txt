Kilka dni temu uświadomiłam sobie, że wieki nie jadłam spaghetti... Chodziło za mną takie z boczkiem, ale nie chciałam, aby wyszło zbyt ciężkie, więc dodałam trochę warzyw. Po kilku minutach sos był gotowy i pozostało czekać tylko, aż makaron się ugotuje. Speghetti z boczkiem i warzywami wyszło pyszne czego największym dowodem jest dla mnie spałaszowanie przez moją Córkę ogromnej jego porcji i uśmiech zadowolenia na twarzy Męża :)  Do jego przygotowania potrzebujemy: 25 dag chudego boczku parzonego 1/2 średniej cebuli 30 dag pieczarek 1 czerwona papryka 15 dag marchewki 1 litr domowego przecieru pomidorowego zioła dalmatyńskie sól, pieprz do smaku makaron spaghetti 2 łyżki oleju rzepakowego   Pieczarki obieramy ze skóry, płuczemy, kroimy w cienkie talarki lub półplasterki. Dusimy na wolnym ogniu pod przykryciem przez 5 minut. Doprawiamy solą i pieprzem. Przecier pomidorowy gotujemy na średnim ogniu do odparowania 1/4 płynu, przecieramy przez sito. Paprykę dokładnie myjemy, usuwamy gniazdo nasienne i białe błonki. Kroimy w drobną kostkę. Boczek kroimy w drobną kostkę, przesmażamy na rozgrzanej patelni (bez dodatku tłuszczu). Gdy boczek ładnie się przyrumieni dodajemy cebulę, a po 3-4 minutach paprykę, obraną i startą na grubych oczkach paprykę, pieczarki i przecier pomidorowy. Gotujemy razem około 5 minut. Doprawiamy do smaku solą, pieprzem i ziołami. Pozdrawiam serdecznie i życzę smacznego :) - Bernadetta   Koszt przygotowania porcji dla 4-5 osób: około 16,00 złotych. 