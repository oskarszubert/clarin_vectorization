Przygotowując imprezę rodzinną, nie miałam szczegółowo opracowanego planu działania i cierpniałam na zbyt małą ilość czasu. Wiedziałam jednak, że na stole muszą się pojawić awaryjne pałki, które zasmakują tym, którzy nie lubią dziczyzny czy też mięs z owocami. Nie myliłam się- smakowały każdemu, a ja nawet nie miałam okazji ich spróbować :)   Do przygotowania tych ekspresowych pałek potrzebne są: 11-12 pałek z kurczaka 2 średnie marchewki 1 łyżeczka rozmarynu 1/2 łyżeczki ostrej papryki 1/2 łyżeczki imbiru 1/4 łyżeczki soli pieprz czarny 70-80 ml oleju rzepakowego   Olej mieszamy z rozmarynem, papryką, imbirem, solą i pieprzem. Zalewamy oczyszczone pałki z kurczaka. Dokładnie mieszamy, odstawiamy na 20 minut. Pałki wkładamy do woreczka foliowego do pieczenia wraz z obraną, umytą i pokrojoną w talarki marchewką. Zamykamy worek i wkładamy do piekarnika nagrzanego do 180 stopni na 50 minut. Po tym czasie rozcinamy worek i zostawiamy w piekarniku jeszcze na 10 minut. Podajemy z ulubionymi dodatkami.  Smacznego :) 