Ostatnio nastał jakiś ogromny szał na papirusy, czy inne "soczyste kurczaki". Przyznaję, sama ich spróbowałam i doszłam do wniosku, że trochę słone, nie ten dobór przypraw, który by mi odpowiadał, choć może niektórym mogą się przydać w chwili słabości.  Ale czy można taki domowy "papirus" przygotować w domu ? Spróbowałam. Wykorzystałam papier do pieczenia i gotowania i w końcu mam danie usmażone na patelni z niewielką ilością tłuszczu i do tego pyszne i soczyste :) Danie, które mogę w 100 % polecić i już wiem, że sama nie sięgnę po sklepowe gotowce drugi raz. Tym bardziej, że nie są to produkty super naturalne. Na pierwszy ogień poszedł łosoś, którego uwielbiam. Niebawem wypróbuję mój naturalny papirus do drobiu i krewetek, a później pewnie do czegoś jeszcze :) Ja od kilku miesięcy używam papieru do gotowania i pieczenia marki Saga i jestem bardzo zadowolona. Nie jest to wpis sponsorowany :), ale po tych kilkudziesięciu potrawach, które z jego pomocą przyrządziłam, chcę go Wam po prostu polecić.  Do przygotowania pysznego łososia potrzebujemy: 50 dag filetu z łososia 2 łyżki oleju rzepakowego 2 łyżki octu ryżowego 1/2 łyżka miodu 1 łyżkę jasnego sosu sojowego papier do gotowania i pieczenia   Do sałatki: 20 dag mixu sałat 20 dag kolorowych pomidorków koktajlowych 4 łyżki łuskanego słoneczniku 3 łyżki oleju rzepakowego 1 łyżkę octu winnego 1/2 łyżki miodu sól pieprz Dodatkowo: jogurt naturalny pieprz ziołowy do smaku koperek Z łososia odcinamy skórę i tłuszcz (ciemne fragmenty mięsa), kroimy na 2-3 kawałki. Mieszamy olej z miodem, sosem sojowym i winem ryżowym. Marynatę smarujemy łososia i wstawiamy do lodówki na około 45 minut. Wyciągamy z lodówki na 15 minut przed smażeniem. Warzywa płuczemy, odsączamy na durszlaku. Mieszamy olej z octem winnym i miodem. Doprawiamy do smaku solą i świeżo zmielonym pieprzem. Słonecznik prażymy na rozgrzanej patelni, studzimy. Jogurt naturalny doprawiamy do smaku pieprzem ziołowym. Mix sałat i pokrojone na mniejsze kawałki pomidorki układamy w miseczce, polewamy winegretem (w połowie czasu smażenia łososia). Posypujemy uprażonym słonecznikiem. Kawałki łososia wyciągamy z marynaty. Zawijamy każdy z osobna w papier do gotowania i pieczenia. Smażymy na średnio rozgrzanej patelni około 2 razy po 3-4 minuty z każdej strony. Sprawdzamy czy łosoś jest wystarczającą dosmażony. W razie potrzeby smażymy go jeszcze chwilę.  Łososia smarujemy jogurtem naturalnym i posypujemy posiekanym koperkiem. Podajemy z mixem sałat. Pozdrawiam serdecznie i życzę smacznego :) - Bernadetta   Koszt przygotowania: około 37,00 złotych. 