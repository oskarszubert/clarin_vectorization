W porze obiadowej pojawili się u nas wczoraj niezapowiedziani goście. Musiałam więc przygotować coś na szybko, aby im nie tylko smakowało, ale i rozgrzało jednocześnie, gdyż pogoda nie rozpieszczała. Postawiłam więc na grillowanego łososia norweskiego na sałatce z rukoli, którego podałam z cytrusową komosą ryżową, a talerze udekorowałam lemon curd i ziarenkami granatu. Mało powiedzieć, że goście i Mąż byli zadowoleni :) Może więc skusicie się dziś na moją nietuzinkową propozycję ? Do przygotowania czterech porcji tego dania potrzebne są: 30 dag surowego łososia norweskiego 15 dag rukoli 1 duży granat 1 duży ząbek czosnku 1/2 małej cebuli 1/3 papryczki chili 2 łyżki oleju rzepakowego 1 łyżka wina ryżowego 1/3 łyżeczki cukru sól pieprz czarny 2/3 szklanki komosy ryżowej 1/2 średniej papryki czerwonej 1 mała marchewka 2 łyżki oleju z suszonych pomidorów 1,5 dojrzałej cytryny 2 żółtka 1 łyżka masła 1 łyżka cukru 1 łyżka octu winnego 3 łyżki oliwy 1 łyżka musztardy dijon 50 ml soku z pomarańczy   Czosnek i cebulę obieramy. Kroimy wraz z papryczką chili w bardzo drobną kostkę. Dodajemy wino ryżowe, 1/3 łyżeczki cukru, szczyptę soli i czarnego pieprzu. Dokładnie mieszamy. Łososia kroimy mniej więcej 1 cm kostkę. Zalewamy marynatą, odstawiamy na 40-50 minut. W słoiczku mieszamy oliwę, ocet winny, musztardę dijon, sok pomarańczowy, szczyptę soli i czarnego pieprzu, zakręcamy wieczko, dokładnie mieszamy. Komosę ryżową gotujemy zgodnie z przepisem na opakowaniu. W tym samym czasie obieramy marchewkę i ścieramy ją na grubych oczkach. Dodajemy sok i skórkę otartą z 1/2 cytryny oraz pokrojoną w drobną kostkę czerwoną paprykę. W kąpieli wodnej podgrzewamy sok i skórkę otartą z całej cytryny. Wsypujemy cukier, miksujemy blenderem na niedużych obrotach. Dodajemy żółtka jaj i na średnich obrotach miksujemy do chwili aż staną się puszyste. Dodajemy miękkie masło i dokładnie miksujemy do chwili otrzymania średnio gęstego sosu. Do umytej i osuszonej rukoli dodajemy 3/4 ziarenek granatu. Wlewamy pomarańczowy sos winegret i mieszamy dokładnie. Łososia grillujemy ze wszystkich stron na rumiano. Gorącą komosę ryżową dodajemy do marchewki i papryki. Wlewamy olej z suszonych pomidorów. Doprawiamy do smaku solą i pieprzem. Na talerze nakładamy cytrusową quinoę i sałatkę z rukoli z granatem, którą przybieramy jeszcze ciepłym grillowanym łososiem. Talerz dekorujemy lemon curd i pozostałymi ziarenkami granatu.   Pozdrawiam serdecznie i życzę smacznego :) - Bernadetta   Koszt 4 porcji: około 40,00 zł. Przepis dodaję do akcji: 