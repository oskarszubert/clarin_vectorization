Bób można jeść na wiele sposobów: z masłem i solą, z koperkiem. Można go wykorzystać do przygotowania sałatki, np. takiej, czy ugotować zupę. Polecam Wam również bób z czosnkiem, którego urok tkwi w prostocie jego wykonania. Dzięki podsmażeniu czosnku cały jego aromat przechodzi do masła, a później doskonale oblepia każde ziarenko bobu.    Bób z czosnkiem ﻿ Składniki: 0,5 kg bobu 2 ząbki czosnku 1 pęczek koperku 2 łyżki masła sól Przygotowanie: Bób wrzucamy na wrzącą wodę i gotujemy przez 8-10 minut. Odcedzamy, obieramy ze skórki. Koperek i obrany czosnek drobno siekamy. Masło rozpuszczamy, dodajemy czosnek, smażymy 2 minuty. Dorzucamy koperek i bób, dokładnie mieszamy. Doprawiamy do smaku solą. Podajemy od razu po przygotowaniu.   Pozdrawiam serdecznie i życzę smacznego :) - Bernadetta   Czas przygotowania: około 20 minut. Koszt: około 4,00- 5,00 złotych. 