Muffinkowego szaleństwa ciąg dalszy. Po muffinkach z kurczakiem i mozzarellą przyszła pora na kolejną ich wytrawną wersję i dlatego dziś mam dla Was przepis na muffinki z fetą i suszonymi pomidorami. Są one równie wilgotne, jak te z kurczakiem, a smak sera i suszonych pomidorów jest bardzo wyraźny. Będą doskonałe na drugie śniadanie lub przekąskę do szkoły, albo pracy...   Do przygotowania 12 muffinek potrzebujemy: 400 ml gęstego kefiru 2 jajka 10 dag masła 10 dużych połówek suszonych pomidorów 30 dag mąki pszennej 2 łyżki ziół prowansalskich 1 łyżeczka proszku do pieczenia 1/2 płaskiej łyżeczki soli 15 dag fety   Suszone pomidory kroimy w drobną kostkę, a fetę w nieco grubszą. Masło rozpuszczamy, studzimy. Dodajemy kefir i jajka, dokładnie mieszamy. W dużej misce mieszamy mąkę, sól, zioła prowansalskie i proszek do pieczenia. Do sypkich składników wlewamy płynne, niezbyt dokładnie mieszamy. Dodajemy suszone pomidory i fetę, mieszamy. Masą napełniamy foremki do muffinek do 3/4 wysokości. Pieczemy 30 minut w piekarniku nagrzanym do 180 stopni. Pozdrawiam serdecznie i życzę smacznego :) -Bernadetta Koszt przygotowania: około 10,00- 11,00 złotych. Wpis dodaję do organizowanej przez Domi akcji: 