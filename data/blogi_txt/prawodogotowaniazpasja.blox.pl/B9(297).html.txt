Jadłam wiele wersji sałatki z tortellini, ale najbardziej smakuje mi moja prosta z warzywami i majonezem. Zresztą nie tylko mnie ta sałatka bardzo smakuje, ale także wszystkim osobom, które miały okazję jej spróbować. Jest idealna na wszelkie imprezy rodzinne, bo przygotowuje się ją ekspresowo, a nawet zrobiona rano, wieczorem smakuje świetnie. Oczywiście pod warunkiem, że jest przechowywana w lodówce.  Najlepsza sałatka z tortellini   Składniki: 250 g tortellini z serem 250 g tortellini z szynką 60 dag pomidorów 60 dag ogórków 1 puszka kukurydzy 1 pęczek koperku 2 duże ząbki polskiego czosnku 5 czubatych łyżek majonezu sól pieprz   Przygotowanie: Tortellini wrzucamy na wrzątek. Gotujemy 14-16 minut, odcedzamy, hartujemy zimną wodą.  Ogórki obieramy, kroimy w kostkę.  Kukurydzę odcedzamy z zalewy. Koperek i pomidory dokładnie płuczemy, koper drobno siekamy, pomidory kroimy w kostkę.  Czosnek obieramy, siekamy w bardzo drobną kostkę. Do makaronu dodajemy warzywa i majonez. Dokładnie mieszamy, doprawiamy do smaku solą i pieprzem.  Sałatkę podajemy schłodzoną.   Pozdrawiam serdecznie i życzę smacznego :) - Bernadetta   Czas przygotowania: około 30 minut Koszt przygotowania: około 20,00- 22,00 złotych 