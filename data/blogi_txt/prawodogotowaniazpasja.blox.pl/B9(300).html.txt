Dziś mam dla Was przepis na najlepsze pod słońcem prawdziwe naleśniki czekoladowe z serem i owocami :) Wiele osób przygotowuje naleśniki z kakao i nazywa je czekoladowymi, a przecież właściwą dla nich nazwą byłyby "kakaowe". Przepisów na naleśniki jest mnóstwo i każde na swój sposób są smaczne, ale ja te czekoladowe z serem i owocami po prostu uwielbiam :) Miłością do nich zapałała również moja Córka, która ostatnio na śniadanie wciągnęła dwa całe, a myślałam, że nie da rady jednemu... Jak na dwulatkę to całkiem niezły wynik :D   Naleśniki czekoladowe ﻿ Składniki: 2 szklanki mleka 3 jajka 1 szklanka mąki pszennej olej rzepakowy 50 g gorzkiej czekolady (70 % kakao) 400 g waniliowego serka homogenizowanego 2 duże dojrzałe pomarańcze 20 dag borówek amerykańskich   Przygotowanie: Mleko podgrzewamy, rozpuszczamy w nim dokładnie gorzką czekoladę i pozostawiamy do przestudzenia. Do mleka dodajemy jajka, 2 łyżki oleju oraz mąkę pszenną, dokładnie miksujemy. W razie potrzeby dodajemy trochę mąki lub mleka. Pomarańcze sparzamy wrzątkiem, osuszamy papierowym ręcznikiem. Skórkę (bez albedo) ścieramy na tarce o drobnych oczkach.  Albedo pomarańczy (a więc całą białą skórę z zewnątrz odkrawamy, a miąższ kroimy w plasterki.  Rozgrzewamy patelnię, którą smarujemy następnie ręcznikiem papierowym nawilżonym odrobiną oleju. Smażymy z obu stron na rumiano cienkie naleśniki. Naleśniki układamy na dużym talerzu i przykrywamy drugim talerzem, aby nie ostygły. Każdy naleśnik smarujemy serkiem homogenizowanym. Składamy na pół, układamy plasterek pomarańczy i jeszcze raz składamy naleśnika na pół. Wierzch naleśników smarujemy odrobiną serka. Przybieramy borówkami amerykańskimi i posypujemy skórką pomarańczową. Pozdrawiam serdecznie i życzę smacznego :) - Bernadetta   Czas przygotowania: około 40 minut Koszt: około 15,00 złotych. 