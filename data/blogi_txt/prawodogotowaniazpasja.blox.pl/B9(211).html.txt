Przygotowanie zdrowego i pysznego koktajlu nie jest trudne. Ten z kaszy jęczmiennej wymyśliłam kilka dni temu i wiem, że na stałe zagości w naszym menu.  Koktajl z kaszy jęczmiennej i mleczka kokosowego  Składniki: 6 czubatych łyżek ugotowanej kaszy jęczmiennej 170 ml mleka 2 % 85 ml mleczka kokosowego cukier cynamon migdałowe płatki   Przygotowanie: Ostudzoną kaszę jęczmienną dokładnie miksujemy blenderem. Dodajemy mleko oraz mleczko kokosowe i znowu miksujemy. Doprawiamy do smaku cukrem oraz sporą ilością cynamonu. Mocno chłodzimy. Wlewamy do kieliszków (ładnie się prezentują w tych do martini), posypujemy płatkami migdałów oraz odrobiną cynamonu.   Pozdrawiam serdecznie i życzę smacznego :) -Bernadetta 