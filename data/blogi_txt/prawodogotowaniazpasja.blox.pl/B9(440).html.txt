Uwielbiam poznawać nowe smaki. Niestety, a może stety, nie mam czasu na wertowanie moich licznych książek kucharskich i zdecydowana większość pomysłów na przygotowane przeze mnie dania, powstaje w mojej głowie. Tak też było z tą roladą. Dodam, że pyszną roladą :)  Rolada z ciasta francuskiego z pesto z rukoli   Składniki: 10 dag rukoli 7 dag płatków migdałowych 80 ml oliwy z oliwek 1 duże opakowanie gotowego ciasta francuskiego (370 gram) 40 oliwek zielonych z pastą paprykową 4 średnie pieczarki ½ małej cebuli 1 łyżeczka masła 10 dag sera żółtego 5 dag mozzarelli            sól                pieprz Przygotowanie:  Pieczarki obieramy ze skórki. Kroimy na 4-5 kawałków, a następnie na cienkie plasterki. Cebulę obieramy, kroimy w drobną kostkę. Przesmażamy na rumiano na rozgrzanym maśle. Dodajemy pokrojone pieczarki i dusimy do czasu aż pieczarki zmiękną. Doprawiamy do smaku solą i pieprzem, studzimy. Płatki migdałów prażymy na rumiano na rozgrzanej patelni. Do rukoli wlewamy oliwę z oliwek, dokładnie rozdrabniamy blenderem. Wsypujemy płatki migdałów i znowu miksujemy. Doprawiamy do smaku solą i świeżo zmielonym pieprzem. Całą powierzchnię ciasta francuskiego smarujemy przygotowanym pesto. Posypujemy ostudzonymi pieczarkami. Ser żółty ścieramy na grubych oczkach, a mozzarellę drobno kroimy.  Serami posypujemy ciasto. Oliwki kroimy na cienkie plasterki, rozrzucamy równomiernie na cieście. Zwijamy roladę, którą kroimy mniej więcej na 1 cm kawałki. Pieczemy około 10 minut w piekarniku nagrzanym do 190 stopni, po czym temperaturę zmniejszamy do 160 stopni i pieczemy jeszcze około 15-20 minut.   Pozdrawiam serdecznie i życzę smacznego :) - Bernadetta 