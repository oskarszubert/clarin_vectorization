Na Wielkanoc nie może zabraknąć jajek :) Ani tych dużych, ani małych, a więc przepiórczych. Dzisiejsza dietetyczna sałatka wielkanocna zapewni nam mnóstwo witamin, naładuje baterie i sprawi, że w kilka chwil będziemy się mogli cieszyć pyszną i niezbyt kaloryczną potrawą.  Do przygotowania tej sałatki potrzebujemy: 2 duże garści mixu sałat 1 dużą garść rukoli 10 pomidorków koktajlowych 1/2 szklanki kiełków rzodkiewki 8 jajek przpiórczych 3 łyżki łuskanych pestek dyni   Na sos: 3 łyżki oleju rzepakowego 1 łyżkę octu winnego 1 płaską łyżeczkę musztardy dijon 1 łyżeczkę miodu akacjowego 2 łyżki drobno posiekanego koperku sól pieprz   Jajka gotujemy na twardo. Hartujemy zimną wodą, obieramy ze skorupek. Składniki na sos umieszczamy w słoiczku i energicznie mieszamy. Warzywa dokładnie płuczemy, odsączamy na sicie. W miseczce lub na dużym talerzu rozkładamy mix sałat, a na nim rukolę. Przybieramy połówkami pomidorków koktajlowych. Skrapiamy sosem sałatkowym. Sałatkę posypujemy kiełkami rzodkiewki i uprażonymi na suchej patelni pestkami dyni. Układamy przepiórcze jajka. Posypujemy odrobiną świeżo mielonego pieprzu.   Pozdrawiam serdecznie i życzę smacznego :) - Bernadetta   Koszt przygotowania: około 7,00 złotych. 