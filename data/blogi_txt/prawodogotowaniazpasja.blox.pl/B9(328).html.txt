Sezon paprykowych przetworów uważam za otwarty ! Wrzesień to najlepszy czas, aby się za to zabrać, bo paprykę można bez trudu dostać w rozsądnej cenie, a kupując ją w 5 kg workach można dodatkowo otrzymać przyzwoity rabat :) Domowa papryka marynowana dawno mi się już skończyła, a że wszyscy bardzo ją lubimy to postanowiłam szybko brak ten uzupełnić w domowej spiżarni. Jest idealna na kanapki, jako dodatek do sałatek, ale doskonale broni się też sama.   Papryka marynowana   Składniki: 3 kg papryki 560 ml octu 10 % 2 i 1/4 szklnaki cukru 2,60 litra wody pieprz ziarnisty 1 opakowanie gorczycy ziele angielskie liście laurowe olej rzepakowy   Przygotowanie: Paprykę płuczemy, usuwamy nasiona i albedo. Kroimy w średniej grubości paski lub w większą kostkę.  Układamy w słoikach o pojemności 340-550 ml. Do każdego słoika wsypujemy łyżeczkę gorczycy, 2-3 ziarna pieprzu i ziela angielskiego oraz po 1 listku laurowym. Wodę zagotowujemy z cukrem i octem. Gorącą wodą zalewamy paprykę. Na wierzch wlewamy po łyżce oleju, który chroni warzywa przed zepsuciem. Słoiczki zakręcamy i od razu pasteryzujemy przez 10-15 minut. Gorczycę, liście laurowe, ziele angielskie i pieprz zamiast do słoików możemy także dodać do gotującej się marynaty, ale ja preferuję ten pierwszy sposób, gdyż mam pewność, że w każdym słoiczku znalazła się porównywalna ilość przypraw.    Pozdrawiam serdecznie i życzę smacznego :) - Bernadetta   Czas przygotowania: około 60 minut Koszt przygotowania: około 14,00 złotych 