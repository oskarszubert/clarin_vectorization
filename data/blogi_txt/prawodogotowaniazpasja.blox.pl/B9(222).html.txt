W zamrażarce znalazłam ostatnie filety z dorsza, które złowił mój Brat Łukasz. A, że ryby uwielbiam, to postanowiłam wykorzystać je do przygotowania kotletów. Takich, jakich smak pamiętam z dzieciństwa i za którymi tęskniłam, bo jakoś nie było dawnoj okazji, aby je usmażyć. Te kotlety rybne z dorsza są bardzo łatwe i szybkie w przygotowaniu. Można je podać z ziemniakami i surówką lub samymi warzywami, albo wykorzystać do przyrządzenia fishburgera- wtedy jednak trzeba uformować kotleciki o wielkości bułki.   Do przyrządzenia kotletów rybnych z dorsza potrzebujemy: 50 dag filetów z dorsza 1/2 średniej cebuli 3 jajka 3 łyżki drobno siekanego koperku bułkę tartą sól pieprz olej rzepakowy   Cebulę obieramy. Filety z dorsza kroimy w drobną kostkę (mniej więcej 3 mm na 3 mm), a cebulę w bardzo drobną kostkę (cebulę można również wcześniej zeszklić, ale ja dodaję ją do masy surową). Do dorsza z cebulę dodajemy 2całe jajka, posiekany koperek i 2 łyżki bułki tartej. Doprawiamy solą i świeżo zmielonym pieprzem. Dokładnie mieszamy. Z masy formujemy niewielkie kotleciki, które panierujemy w rozkłóconym jajku i bułce tartej. Smażymy z obu stron na rumiano na rozgrzanym oleju rzepakowym na średnim ogniu. Podajemy z ulubionymi dodatkami.   Pozdrawiam serdecznie i życzę smacznego :) - Bernadetta   Koszt przygotowania: około 12,00 złotych. 