Dziś mam dla Was kolejną propozycję dania, które możecie podać na Wielkanoc. Święta te od zawsze kojarzyły mi się z białą kiełbasą, ale ile można jeść taką zwykłą z chrzanem ? Wystarczy kilka chwil i możemy wyczarować danie pyszne, proste, ale jednocześnie nietuzinkowe. Dlatego polecam Wam białą kiełbasę z warzywami :)  Biała kiełbasa z warzywami  Składniki: 35-40 dag małych pieczarek 2 małe cebule 1 papryka czerwona 10 cienkich białych kiełbasek parzonych łyżka masła klarowanego 2 łyżki musztardy kaszubskiej sól pieprz   Przygotowanie:  Cebulę obieramy, kroimy w półksiężyce. Obrane pieczarki, siekamy w talarki. Na patelni rozgrzewamy masło klarowane, wrzucamy cebulę i pieczarki. Smażymy przez 3-4 minuty. Po tym czasie dodajemy obraną, pozbawioną gniazda nasiennego i pokrojoną w niedużą kostkę paprykę. Smażymy kolejne 3-4 minuty. Dodajemy musztardę kaszubską (lub inną ostrą musztardę), doprawiamy solą i pieprzem. Wkładamy cienkie białe kiełbaski, dokładnie mieszamy. Dusimy pod przykryciem na wolnym ogniu około 5 minut. Podajemy z pieczywem.  Pozdrawiam serdecznie i życzę smacznego :) - Bernadetta   Koszt przygotowania: około 11,00 złotych. 