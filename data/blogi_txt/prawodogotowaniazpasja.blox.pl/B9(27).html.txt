Choć nie należę do osób kochających zakalce, to brownie, którego urok polega m.in. na zakalcowatej konstystencji, bardzo mi smakuje. Chrupiąca skórka, miękkie wnętrze to to co tygryski lubią najbardziej :) A przełamane gruszką jest fantastyczne ! Brownie z gruszkami    Składniki: 23 dag gorzkiej czekolady 15 dag masła 3 jajka 12 dag cukru 8 dag mąki pszennej (typ 450 lub 500) 1/2 łyżeczki proszku do pieczenia 2 duże gruszki Przygotowanie: Masło rozpuszczamy na wolnym ogniu. Dodajemy połamaną czekoladę i mieszamy do całkowitego rozpuszczenia, studzimy. Jajka ubijamy na sztywną pianę, dodając partiami cukier (najlepiej ubijać jajka wyciągnięte prosto z lodówki). Dodajemy ostudzoną czekoladę, ponownie miksujemy. Wsypujemy mąkę zmieszaną z proszkiem do pieczenia i dokładnie mieszamy. Ciasto wylewamy do tortownicy o średnicy 24 cm wyłożonej papierem do pieczenia. Gruszki obieramy. Kroimy na ćwiartki, wycinamy gniazda nasienne. Nacinamy od grubszej strony na 3/4 długości. Gruszki układamy na cieście. Pieczemy 40-45 minut w piekarniku nagrzanym do 180 stopni. Pozdrawiam serdecznie i życzę smacznego :) - Bernadetta   Czas przygotowania: 15 minut Czas pieczenia: 40-45 minut Koszt: około 16,00 złotych 