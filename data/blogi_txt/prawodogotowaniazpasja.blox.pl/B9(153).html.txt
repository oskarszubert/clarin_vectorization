Dziś o godzinie 17.30 podczas 4. edycji Food Film Fest, a więc autorskiego przeglądu filmów kulinarnych kuchnii +, który trwać będzie do niedzieli 28 października, widzowie w Warszawie, Gdyni i Poznaniu będą mogli zobaczyć kanadyjską produkcję o smakowitym tytule: "Gorycz czekolady", która otwiera tegoroczną edycję festiwalu. Czekolada to jeden z moich ulubionych składników deserów oraz doskonały afrodyzjak zarazem. Z reguły kojarzy się ze słodyczą, ale tytuł filmu obrazuje, że ma ona również inne oblicze. Dlatego też właśnie ten film, którego reżyserem jest Michael Allcock, bardzo bym chciała obejrzeć. A dlaczego ? "Gorycz czekolady" przedstawia losy czwórki bohaterów, w tym Kanadyjczyków Nadine i Rona, którzy produkując czekoladę organiczną (a więc pozbawioną jakichkolwiek konserwantów i polepszaczy) osiągają życiowy sukces. Reżyser filmu, w towarzystwie pracownika hotelu, oprowadza widzów również po położonym w Hersey w Pensylwanii "czekoladowym" parku rozrywki. Piękno czekolady ukazuje również historia francuskiego cukiernika Patricka Rogera, który produkuje wspaniałe pralinki z dodatkiem mięty, limonki czy ostrej papryczki, oraz tworzy wielkofromatowe rzeźby z czekolady. Ostatnia historia, przedstawiona przez Michaela Allcocka, ukazuje jednak prawdziwą "gorycz czekolady", a więc losy mieszkańców zachodniej Afryki, którzy próbując zarobić na życie, niejednokrotnie jako kilkuletnie dzieci rozpoczynają pracę w "czeko biznesie". I zamiast osiągnąć sukces, często przez pracę na niewolniczych plantacjach niszczą swoje życie.   4. edycja kuchnia + Food Film Fest to jednak nie tylko autorski przegląd filmów kulinarnych, ale również wiele innych atrakcji. Organizatorzy postarali się także o zorganizowanie Slowfoodowych warsztatów dla dzieci, podczas których najmłodsi będą mogli nie tylko skosztować przeróżnych smakołyków, ale również poznać podstawy ich przygotowywania. W niedzielę o godzinie 11.00 rozpoczną się Slowfoodowe śniadania, a jutro o godzinie 21.45 grono szczęśliwych posiadaczy wejściówek będzie mogło posilić się na filmowej kolacji, przygotowywanych przez znanych (nie tylko z anteny kuchni +) Adama Chrząstowskiego, Tomak Jakubiaka czy Roberta Trzópka.     Źródło informacji i zdjęcia: kuchniaplus.pl .   A Wy, który film chcielibyście zobaczyć ?   Pozdrawiam serdecznie, Bernadetta 