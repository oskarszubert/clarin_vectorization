Z nadmiaru ugotowanej ciecierzycy można przygotować także szybkie danie ze szpinakiem. Co prawda można również wykorzystać do niego cieciorkę z puszki, ale ja 100 razy bardziej wolę taką gotowaną.   Ciecierzyca ze szpinakiem i pomidorami sprawdzi się jako danie obiadowe (np. z brązowym lub długim ryżem) czy też na kolację (z pieczywem lub bez). Dzięki kuminowi ciecierzyca zyskuje nieco orientalną nutę. Do przygotowania ciecierzycy użyłam smalczyku roślinnego, który niedawno pojawił się na rynku i muszę przyznać, że Smakowita Pajda zaskoczyła mnie całkowicie roślinnym składem i idealnym wręcz doprawieniem. Nadaje się nie tylko do posmarowania pieczywa, ale doskonale zastępuje masło lub olej w smażonych i pieczonych daniach wytrawnych. Ciecierzyca ze szpinakiem i pomidorami   Składniki: 40 dag mrożonych listków szpinaku 60 dag ugotowanej ciecierzycy 1 puszka krojonych pomidorów 2 ząbki polskiego czosnku 2 łyżki smalczyku roślinnego Smakowita Pajda z jabłkiem i cebulką 1 łyżka mielonego kuminu sól pieprz   Przygotowanie: Szpinak rozmrażamy, odsączamy na sicie. Siekamy na mniejsze kawałki. Czosnek obieramy, siekamy w bardzo drobną kostkę.  Na patelni rozgrzewamy smalczyk roślinny, wrzucamy posiekany czosnek. Ciągle mieszając smażymy przez 30-40 sekund.  Dodajemy szpinak oraz pomidory z puszki. Gdy zaczną lekko wrzeć, wrzucamy ugotowaną ciecierzycę, dokładnie mieszamy. Gotujemy 3-4 minuty. Doprawiamy kuminem, solą i świeżo mielonym pieprzem. Ciecierzycę ze szpinakiem i pomidorami podajemy samą, z ryżem lub z pieczywem.    Pozdrawiam serdecznie i życzę smacznego :) - Bernadetta   Czas przygotowania: 20 minut Koszt przygotowania: około 12,00 złotych Przepis bierze udział w zabawie kulinarnej “Smakowita Pajda to kulinarna frajda!", którego sponsorem są ZT Kruszwica S.A. producent smalczyku roślinnego Smakowita Pajda. 