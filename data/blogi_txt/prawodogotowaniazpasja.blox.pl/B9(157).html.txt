Uwielbiam szybkie i smaczne dania. W sezonie zaś zawsze kilkanaście (jeśli nie kilkadziesiąt) razy po prostu muszę zjeść coś grillowanego. Nie chodzi mi tyle o specyficzny smak takich potraw, ale o atmosferę przy wspólnym grillowaniu. A jak wiadomo pyszne potrawy, budują dobre relacje międzyludzkie. Dlatego też na deser polecam przygotować grillowane banany- są pyszne, proste i szybkie w przygotowaniu.    Grillowane banany z karmelem Składniki: 2 średnie banany 5 łyżek cukru 1 limonka 100 ml śmietany 30 % prażony sezam   Przygotowanie: Limonkę parzymy wrzątkiem, osuszamy papierowym ręcznikiem, skórkę ścieramy na drobnych oczkach. Wyciskamy sok. Na patelnię wsypujemy 4 łyżki cukru, wlewamy 2 łyżki soku z limonki. Ciągle mieszając gotujemy kilka minut- do czasu aż powstanie nam złocisty karmel. Wylewamy go na papier do gotowania i pieczenia, odstawiamy na 4-5 minut, aż zastygnie. Przy pomocy wałka do ciasta rozkruszamy karmel i posypujemy nim banany przekrojone wzdłuż na pół. Banany posypujemy także odrobiną prażonego sezamu. Pieczemy na rozgrzanym grillu do czasu aż karmel się nam rozpuści. W tym czasie ubijamy śmietanę z pozostałym cukrem. Pod koniec ubijania wlewamy powoli 3 łyżki soku z limonki. Upieczone banany posypujemy startą skórką limonki. Podajemy z bitą śmietaną. Pozdrawiam serdecznie i życzę smacznego :) -Bernadetta 