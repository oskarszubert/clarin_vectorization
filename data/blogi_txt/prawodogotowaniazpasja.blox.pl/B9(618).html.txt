Niedawno była sałatka grecka, więc najwyższa pora na kolejny przepis z kuchni greckiej, a więc tzatziki, którymi zajadałam się podczas wakacji na Kos. Ich przygotowanie jest banalnie proste, ale muszę przyznać, że dopiero teraz dowiedziałam się, że tradycyjnie dodaje się do nich oliwę z oliwek. Ale, jak to mówią: lepiej późno, niż wcale !   Tzatziki Składniki: 400 ml jogurtu greckiego 1 duży ogórek 2 łyżki siekanego drobno koperku oliwa z oliwek 4 ząbki czosnku sól pieprz listki mięty   Ogórka dokładnie myjemy, ścieramy na tarce o grubych oczkach. Do jogurtu dodajemy ogórka, obrany i przeciśnięty przez praskę czosnek. koperek i 2 łyżki oliwy z oliwek. Dokładnie mieszamy. Doprawiamy do smaku solą i pieprzem. Wstawiamy do lodówki na co najmniej godzinę. Przed podaniem skrapiamy odrobiną oliwy z oliwek i przybieramy listkami mięty.   Pozdrawiam serdecznie i życzę smacznego :) -Bernadetta   Czas przygotowania: 5 minut Koszt: około 4,00 złotych 