Sałatka z pęczakiem i orzechowym winegretem to jedna z najprostszych sałatek, jakie znajdziecie na moim blogu. Zaledwie kilka składników tworzy jednak tak fantastyczne połączenie, że nie sposób mu się oprzeć. Jest idealna na kolację, czy obiad. Można ją również zabrać ze sobą do pracy (oczywiście wtedy lepiej sos dodać tuż przed jedzeniem). Polecam Wam również inne pyszne sałatki z kaszą, jak choćby z komosą ryżową i kurczakiem na ciepło, dietetyczną sałatkę z kaszą gryczana i kurczakiem czy też sałatkę z rukoli z kaszą gryczaną.   Sałatka z pęczakiem i orzechowym winegretem ﻿ Składniki: 1 szklanka pęczaku 10 dag rukoli 30 dag pomidorków koktajlowych orzechy włoskie 9 łyżek oleju rzepakowego 2 łyżki octu winnego 1 łyżka miodu sól pieprz Przygotowanie: Pęczak gotujemy w lekko osolonej wodzie. Odcedzamy, hartujemy zimną wodą i ponownie odcedzamy. Warzywa dokładnie płuczemy. Pomidorki kroimy na ćwiartki. Do oleju dodajemy ocet winny i miód oraz 10 połówek orzechów włoskich. Miksujemy dokładnie blenderem. Sos doprawiamy do smaku solą i pieprzem. Do kaszy dodajemy rukolę i pomidorki. Zalewamy sosem i dokładnie mieszamy. Przed podaniem sałatkę posypujemy drobno posiekanymi orzechami.   Pozdrawiam i życzę smacznego :) - Bernadetta   Czas przygotowania: około 35 minut Koszt: około 10,00 złotych. 