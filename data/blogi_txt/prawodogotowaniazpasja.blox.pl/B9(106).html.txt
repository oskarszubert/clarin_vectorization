Odkąd zaszłam w ciążę i zostałam mamą, mało mam okazji do drinkowania. Przez ostatnie 3 lata nie zrobiłam nawet żadnego drinka w domu, aż do ubiegłego tygodnia. Było tak gorącą, że po powrocie do domu postanowiłam zaskoczyć Męża i przy okazji zaserwować nam potężną dawkę owocowych witamin. Drink truskawkowy z mango bardzo nam smakował. Przygotowałam go w dwóch wersjach: dla Krzyśka z wódką i likierem, a dla mnie z samym likierem truskawkowym. A Julcia też miała frajdę, bo dostała koktajl z owoców z niegazowaną wodą :)  Drink truskawkowy z mango ﻿ Składniki: 60 dag truskawek (mogą być mrożone) 1 dojrzałe mango 400 ml wody mineralnej gazowanej 150 ml likieru truskawkowo- limonkowego opcjonalnie 100 ml wódki kruszony lód   Przygotowanie: Truskawki dokładnie myjemy, usuwamy szypułki. Mango przecinamy na pół, usuwamy pestkę, obieramy ze skórki. Owoce miksujemy dokładnie blenderem. Dodajemy wodę mineralną i likier truskawkowo- limonkowy oraz opcjonalnie wódkę, dokładnie mieszamy. Na dno wysokich szklanek wsypujemy po 2-3 łyżki kruszonego lodu. Wlewamy drinka. Szklankę przybieramy truskawkami. Podajemy od razu po przygotowaniu. Pozdrawiam serdecznie i życzę smacznego :) - Bernadetta   Czas przygotowania: około 15 minut Koszt: około 20,00 złotych 