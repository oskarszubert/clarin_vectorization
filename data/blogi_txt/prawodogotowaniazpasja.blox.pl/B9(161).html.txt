Kasza gryczaną z orzechami i łosoś "chodziły" za mną od kilku dni. Dzisiaj nie wytrzymałam i przygotowałam je na obiad- smak był obłędny, a ja co chwilę dokładałam sobie kaszę.   Grillowany łosoś z kaszą gryczaną   Składniki: 1 szklanka kaszy gryczanej 2 szklanki wody 1/2 pęczka cienkiego szczypiorku z cebulką 5 dag łuskanych orzechów włoskich 6 dużych połówek suszonych pomidorów w oleju 3 łyżki oleju z suszonych pomidorów sól pieprz 2 dzwonka łososia ½ cytryny   Przygotowanie:  Na patelni rozgrzewamy olej z suszonych pomidorów. Wsypujemy kaszę i prażymy przez 2-3 minuty. Wlewamy wodę i gotujemy pod przykryciem do chwili, gdy kasza wchłonie całą wodę (aby kasza się nie przypaliła, co kilka minut dobrze jest ją przemieszać). Szczypiorek dokładnie płuczemy, osuszamy papierowym ręcznikiem, drobno siekamy. Orzechy i suszone pomidory kroimy w kostkę. Kaszę zdejmujemy z ognia i dodajemy pokrojone orzechy, pomidory i szczypiorek. Dokładnie mieszamy, doprawiamy do smaku solą i pieprzem. Łososia dokładnie myjemy, osuszamy papierowym ręcznikiem. Polewamy z obu stron sokiem z cytryny. Odstawiamy na 15 minut. Po tym czasie doprawiamy solą i pieprzem i odkładamy jeszcze na 5 minut. Grillujemy z każdej strony na rumiano na grillu stołowym lub ogrodowym. Na talerz nakładamy porcję kaszy i rybę. Podajemy od razu po przygotowaniu    Pozdrawiam serdecznie i życzę smacznego :) -Bernadetta 