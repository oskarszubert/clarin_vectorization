Dziś pomysł na obiad w 20 minut, a więc makaron z piersią kurczaka, szpinakiem i fetą. Zazwyczaj, gdy nie mam czasu, przygotowuję makaron w tym wydaniu, ale bez dodatku mięsa. Tym razem wzięłam jednak pod uwagę, że mój Mąż domagał się mięcha, bo przez kilka dni serwowałam tylko wegańskie, albo wegetariańskie posiłki :)   Makaron z piersią z kurczaka, szpinakiem i fetą   Składniki: 35 dag piersi z kurczaka 20 dag fety 45 dag mrożonego szpinaku (oczywiście może być też świeży blanszowany) 200 ml słodkiej śmietany 18 % 2 łyżki oleju rzepakowego 1 łyżka masła klarowanego sól pieprz makaron Przygotowanie: Makaron gotujemy zgodnie z przepisem na opakowaniu. Pierś z kurczaka kroimy w drobną kostkę. Przesmażamy na rumiano na rozgrzanym oleju. Doprawiamy odrobiną soli i pieprzu, ściągamy na talerz. Na patelni podgrzewamy masło. Dodajemy szpinak i pokrojoną w drobną kostkę fetę. Ciągle mieszając smażymy przez 2 minuty. Dodajemy śmietanę i podsmażoną pierś z kurczaka. Dokładnie mieszamy. Gdy śmietana się zagotuje, ściągamy z ognia. Doprawiamy do smaku solą i pieprzem. Podajemy z makaronem lub opcjonalnie ryżem lub kaszą. Pozdrawiam serdecznie i życzę smacznego :) - Bernadetta   Czas przygotowania: około 20 minut Koszt przygotowania: około 20,00 złotych 