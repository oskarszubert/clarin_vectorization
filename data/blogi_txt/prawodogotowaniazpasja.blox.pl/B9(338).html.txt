Pasty rybne to chyba mój ulubiony dodatek do pieczywa. Mogę je jeść bez końca. To również smak dzieciństwa, który warto powtarzać. Tym razem do tradycyjnych składników dodałam trochę sera. Pasta z makreli z mascarpone wyszła wspaniała- pyszna, aromatyczna. Przygotowałam ją w czwartek wieczorem z myślą o piątkowym śniadaniu, ale była tak dobra, że po kilku minutach została jej tylko łyżka :) Nigdy nie jest jednak tak, by mogło być idealnie i choć pasta bardzo nam smakowała, to jednak nie chciała dać sobie zrobić ładnego zdjęcia, także mam nadzieję, że mi wybaczycie...  Pasta z makreli z mascarpone ﻿ Składniki: 35 dag makreli wędzonej 4 średnie ogórki konserwowe 1 mała cebula 2 czubate łyżki sera mascarpone pieprz   Przygotowanie: Makrelę obieramy ze skóry, usuwamy wszystkie ości. Cebulę obieramy, kroimy w bardzo drobną kostkę. Ogórki konserwowe ścieramy na tarce o grubych oczkach. Do makreli dodajemy cebulę, ogórki i ser mascarpone. Dokładnie mieszamy. Doprawiamy do smaku świeżo zmielonym pieprzem. Pasty używamy np. do smarowania pieczywa. Pozdrawiam serdecznie i życzę smacznego :) -Bernadetta   Czas przygotowania: około 10 minut Koszt: około 6,00 złotych. 