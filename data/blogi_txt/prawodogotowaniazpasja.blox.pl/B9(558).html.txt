Marchewkę najczęściej jem surową. Obraną po prostu sobie chrupię. Czasem przygotowuję marchewkę z groszkiem lub taką gotowaną na słodko ze śmietaną. Surówki z samej marchewki jakoś rzadko u mnie goszczą, ale chyba niedługo to się zmieni, bo udało mi się ostatnio wykombinować pyszną niecodzienną, ale bardzo prostą surówkę, na którą dziś podaję Wam przepis i mam nadzieję, że posmakuje Wam tak jak nam :)  Surówka z marchewki Składniki: 50 dag marchewki 2 łyżki oleju sezamowego 2 łyżki oleju rzepakowego 2 łyżki ziaren białego sezamu 2 łyżeczki musztardy dijon sól pieprz   Przygotowanie: Marchewkę obieramy, dokładnie płuczemy. Kroimy metodą julienne na długie cienkie słupki. Bardzo ułatwicie sobie życie używając, tak jak ja, obieraczki do warzyw julienne, którą można kupić niemal w każdym markecie czy na targowisku za kilka złotych. Do oleju sezamowego dodajemy olej rzepakowy oraz musztardę, dokładnie mieszamy. Doprawiamy solą i pieprzem.  Sosem zalewamy marchew, posypujemy białym sezamem i dokładnie mieszamy. Odstawiamy na 10 minut, aby surówka lekko się przegryzła. Przed podaniem można surówkę posypać jeszcze odrobiną białego sezamu.   Pozdrawiam serdecznie i życzę smacznego :) -Bernadetta     Czas przygotowania: około 15 minut Koszt przygotowania: około 2,00 złotych 