Znowu dostałam od Teściów wór jabłek, a 0,5 kg śliwek i dynię sama kupiłam. Trzeba było więc jakoś szybko je zagospodarować. A ciasto lub inny deser jest gwarancją tego, że nic się nie zmarnuje. Przygotowałam więc tartę na kruchym cieście z kremem serowo- dyniowym, jabłkami i śliwkami- wyszła pyszna, delikatna i kremowa.   Do jej przygotowania potrzebne są: 1 szklanka mąki pszennej 10 dag masła lub dobrej margaryny 3 jajka 30 dag miąższu z dyni 50 dag śliwek węgierek 3 średnie twarde jabłka 200 ml śmietany 30 % 30 dag sera białego śmietankowego 15 dag mascarpone 6-7 łyżek cukru cukier puder ziarenka z 1/3 laski wanilii cynamon sok z cytryny   Dynię kroimy w średnią kostkę, dusimy do miękkości, podlewając odrobiną wody, studzimy. Masło siekamy, dodajemy 1 jajko i przesianą mąkę. Zagniatamy ciasto, wstawiamy na co najmniej 30 minut do lodówki. Miękką dynię miksujemy dokładnie blenderem. Ubijamy śmietanę z jajkami, cukrem, ziarenkami wydłubanymi z laski wanilii i cynamonem (najlepszy będzie cynamon starty prosto z kory, ale możemy również użyć około 1 łyżeczki mielonego). Dodajemy dynię oraz ser śmietankowy i mascarpone. Dokładnie miksujemy. Śliwki płuczemy, kroimy na pół, usuwamy pestki. Jabłka obieramy ze skórki, usuwamy gniazda nasienne i kroimy w plasterki. Skrapiamy sokiem z cytryny, aby nie ściemniały. Rozwałkowujemy kruche ciasto i wylepiami nim spód i boki tortownicy. Pieczemy 8-10 minut w piekarniku nagrzanym do 180 stopni. Z pozostałego ciasta wycinamy np. żołędzie (pieczemy je 10 minut w 180 stopniach). Na podpieczone ciasto wylewamy masę serowo- dyniową. Układamy na zmianę plastry jabłek i śliwki. Posypujemy odrobiną cukru i cynamonem. Pieczemy jeszcze około 60-70 minut w 180 stopniach. Przed podaniem posypujemy cukrem pudrem.   Smacznego :) 