Pozostając w tematyce dyniowej, mam dziś dla Was przepis na placki ziemniaczano- dyniowe. Ich siła tkwi w prostocie przygotowania, ale także w jego sposobie. Ziemniaki powinniśmy zetrzeć ręcznie na tarce- smak placków jest bowiem o niebo lepszy od tych przygotowanych przy użyciu robota... I przede wszystkim bardziej chrupiące :)   Do przygotowania placków dla 3-4 osób potrzebne są: 80 dag ziemniaków 40 dag dyni 1/2 cebuli 2 jajka 4-5 łyżek mąki pszennej sól pieprz olej rzepakowy Dynię obieramy, usuwamy miękki miąższ, ścieramy na tarce o grubych oczkach. Ziemniaki obieramy, dokładnie płuczemy. Ścieramy na tarce do ziemniaków, odciskamy, dodajemy do dyni. Dorzucamy pokrojoną w drobną kostkę cebulę, wbijamy jajka, wsypujemy mąkę. Dokładnie mieszamy, doprawiamy solą i pieprzem lub przyprawą do ziemniaków. Na rozgrzanym oleju smażymy z obu stron na rumiano niewielkie placuszki. Podajemy np. ze śmietaną i cukrem lub z gulaszem.   Smacznego :) 