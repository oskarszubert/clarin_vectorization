Suszone grzyby w cieście to jedna z 12 potraw, która od wielu lat pojawia się w moim domu na wigilijnym stole. Nie umiem opisać ich smaku, ale powiem Wam tylko tyle, że nie ważne ile byśmy ich nie nasmażyli, zawsze znikają jako pierwsze. Przepis na ich przygotowanie jest banalnie prosty, a efekt znakomity. Jeśli macie więc dostęp do całych kapeluszy suszonych grzybów, szczerze Wam to danie polecam.  Suszone grzyby w cieście Składniki: 10 dag kapeluszy suszonych grzybów 1 szklanka mąki pszennej 1 duże jajko woda sól pieprz olej do smażenia Przygotowanie:  Grzyby zalewamy moczymy w letniej wodzie około 2 godzin, a następnie gotujemy do miękkości. Do mąki dodajemy jajko. Dokładnie mieszając wlewamy tyle letniej wody, aby otrzymać gęste ciasto, przypominające ciasto naleśnikowe. Ugotowane grzyby odsączamy na durszlaku. Obtaczamy w cieście i smażymy z obu stron na rumiano na rozgrzanym oleju. Doprawiamy do smaku solą oraz świeżo zmielonym pieprzem. Podajemy na ciepło lub zimno.   Pozdrawiam serdecznie i życzę smacznego :) - Bernadetta 