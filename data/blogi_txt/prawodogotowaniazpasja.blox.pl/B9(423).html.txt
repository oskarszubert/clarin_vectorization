I znowu w weekend miałam ochotę na puszyste naleśniki. Do ich przygotowania postanowiłam wykorzystać jabłka, na których brak ostatnio nie narzekam... Placuszki wyszły pyszne, puszyste i delikatne.   Do ich przygotowania potrzebne są: 1 szklanka mleka 2 % 1 szklanka mąki pszennej 2 jajka olej rzepakowy szczypta soli 2 duże malinówki   Białka oddzielamy od żółtek i ubijamy na sztywno ze szczyptą soli. Mąkę miksujemy dokładnie z mlekiem i żółtkami. Dodajemy pianę z białek i delikatnie, ale dokładnie mieszamy. Odstawiamy na 10 minut. Jabłka obieramy, usuwamy gniazda nasienne, ścieramy na tarce o grubych oczkach. Dodajemy do ciasta naleśnikowego i dokładnie mieszamy. Na rozgrzanym oleju smażymy z obu stron na rumiano niewielkie placuszki. Podajemy np. z cukrem pudrem.  Smacznego :) 