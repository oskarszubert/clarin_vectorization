Ogłaszając konkurs urodzinowy, nie spodziewałam się tylu fantastycznych propozycji. Choć zgłoszenia mailowe bardzo często nie spełniały wymogów regulaminu, gdyż albo w ogóle nie dołączaliście zdjęć, albo załączaliście zdjęcia bez karteczek, to na facebooku wpłynęły same świetne i zgodne z regulaminem zgłoszenia.  Wybór zaledwie czterech laureatów okazał się ponad moje siły. Jeszcze nigdy tak długo nie zastanawiałam się kogo nagrodzić, ale po długich namysłach w końcu udało mi się wybrać 6 zgłoszeń. Do puli nagród dorzuciłam więc kupon na 50,00 złotych do Empiku oraz kupon o takiej samej wartości do sklepu Smyk. Żałuję, że nie mogłam nagrodzić Wszystkich Was, ale zapewne niebawem wystartuje następny konkurs, w którym pojawi się kolejna szansa na atrakcyjne nagrody. Wydawało się, że gdy zostanie kilka zgłoszeń, wybór zwycięzcy to będzie pestka, ale uwierzcie- nie była ! Bardzo długo zastanawiałam się, komu przyznać I miejsce, ale w końcu się udało. Tak samo nie mogłam się zdecydować której z Dziewczyn przyznać formy, a którym kupony zniżkowe, gdyż dwie Laureatki wybrały nagrodę "B" i dwie nagrodę "C". I wybrać mi się nie udało, więc po prostu zrobiłam losowanie. I tak dekorator do ciast, zestaw stempelków i drewniany moździerz otrzymuje Jola za piękny i apetyczny sernik Książkę M. Wilkinsona zdobywa Iwona za wspaniały śmietankowy torcik  Silikonową formę do ciast oraz wycinak dekoracyjny otrzymuje Marlena za pracochłonny torcik truskawkowy  Bogna za wystawny tort z lemon curd otrzymuje kupon o wartości 50,00 zł do wykorzystania w Empiku  Do Izy za boski sernik kokosowy poleci metalowa forma do ciast i narzędzie uniwersalne  A Diana za piękny tort wiśniowo- bananowy otrzyma kupon o wartości 50,00 złotych do wykorzystania w sklepie Smyk.    Bardzo proszę wszystkie Laureatki o przesłanie mi swoich adresów korespondencyjnych, a Bognę i Dianę tylko o adres mailowy, na który mogę wysłać kupony, które po wydrukowaniu będziecie mogły zrealizować we wskazanych sklepach.   Mam nadzieję, że Laureatki ucieszą się z nagród, a wszyscy, którym tym razem się nie udało, spróbują swoich sił w kolejnych konkursach.   Pozdrawiam serdecznie, Bernadetta 