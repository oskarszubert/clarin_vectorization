Ostatnio mam coraz mniej czasu, ale czasami udaje się wygospodarować chwilę i wziąć udział w jakimś konkursie. Odpukać, szczęście się jednak do mnie uśmiechało dosyć często i otrzymałam kilka przydatnych, smacznych i mile widzianych w moim domu nagród :) A oto niektóre z nich: Zestaw naczyń piknikowych i ketchupów Pudliszki, wygrany w konkursie na Durszlaku za przepis na ketchupowo- miodowe grillowane skrzydełka     Pudełko na żywność za przepis na warzywne przedstawienie dla niejadka Dziś się dowiedziałam, że przepis ten został wyróżniony w konkursie Cooking Mama i udało mi się wygrać śliczny blender Philipsa, który idealnie uzupełni serię pozostałych gadżetów tej firmy :) Zestaw do sushi za konkurs na blogu Iwonki.  Niedawno mój przepis na gryczane trufle z tofu ukazał się w gazecie, a na moje konto wpłynęło 100,00 zł. Zostałam też wyróżniona na jednym z portali kulinarnych i otrzymałam nie tylko tytuł doradcy miesiąca, ale i nagrodę pieniężną. Nawet najdrobniejsze wyróżnienie i docenienie efektów naszej pracy jest bardzo miłe i niesamowice cieszy. Dlatego też życzę nam wszystkim, aby każdy dzień obfitował w jak najwięcej radosnych momentów :) 