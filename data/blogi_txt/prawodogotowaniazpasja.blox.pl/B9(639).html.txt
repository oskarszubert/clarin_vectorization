Lubię szybkie i orzeźwiające dania, dlatego i ta surówka bardzo mi smakuje. Kiwi doskonale komponuje się z ogórkiem, awokado i mix-em sałat. Jedyny warunek: kiwi i awokado muszą być dojrzałe. Surówka z kiwi i awokado Składniki: 20 dag miksu sałat (escarole, frisee, radicchio,cykoria) 1 ogórek około 20 dag 1 dojrzałe awokado 1 duże dojrzałe kiwi 3 łyżki posiekanego koperku 5 łyżek oleju rzepakowego 2 łyżki octu winnego miód sól pieprz   Przygotowanie: Mix sałat płuczemy, odsączamy z nadmiaru wody. Rozkładamy w miseczkach (najlepiej surówka prezentuje się w białych salaterkach o różnych kształtach), garść sałat zostawiamy do przybrania. Ogórka obieramy ze skórki, kroimy wzdłuż na 4 części, a następnie na niezbyt cienkie talarki. Awokado przecinamy wzdłuż na pół, usuwamy pestkę, obieramy ze skórki, kroimy wzdłuż na 6 części i dalej w plasterki. Sałatę posypujemy pokrojonym ogórkiem, następnie awokado i obranym oraz kiwi pokrojonym w ćwiartki talarków lub nieco mniejsze kawałki. Posypujemy drobno poszarpaną pozostałą sałatą. Ocet mieszamy z olejem. Doprawiamy do smaku solą, pieprzem i miodem. Sosem polewamy surówkę. Posypujemy drobno posiekanym koperkiem. Podajemy od razu po przygotowaniu.   Pozdrawiam serdecznie i życzę smacznego :) -Bernadetta 