Niedawno kupiłam w sklepie bardzo ładnie wyglądającego tuńczyka w słoiku. Tego samego dnia postanowiłam go wykorzystać i przygotować szybką sałatkę z tuńczykiem. Mąż po otwarciu słoika i powąchaniu zawartości, trochę kręcił nosem, ale gdy go spróbował, od razu zmienił zdanie :) Szybka sałatka z tuńczykiem okazała się nie tylko fajnie wyglądać, ale i doskonale smakować. I choć nie przepadam za dodatkiem cebuli do sałatek, muszę przyznać, że w tej była ona składnikiem obowiązkowym. Nadała sałatce chrupkości i doskonale ją zaostrzyła.  Szybka sałatka z tuńczykiem   Składniki: 10 dag mixu sałat 2 średnie lub 1 duży pomidor 1 średnia czerwona cebula 15 dag sera typu greckiego (lub fety) tuńczyk w oleju w kawałkach 5 łyżek oleju rzepakowego 1 łyżeczka musztardy sarepskiej 1 czubata łyżka musztardy francuskiej miód akacjowy sól pieprz   Przygotowanie: Olej mieszamy z obiema musztardami. Doprawiamy do smaku miodem, solą i pieprzem. Mix sałat dokładnie płuczemy, odsączamy na sicie. Układamy w dużej misce lub na 3 talerzach. Pomidora dokładnie myjemy i kroimy w ćwiartki talarków (możemy go również obrać ze skórki, jest to wskazane, gdy nie wiemy czy nie spryskano go "wspomagaczami"). Cebulę obieramy, kroimy w cienkie półksiężyce lub piórka. Na sałacie układamy pomidora i cebulę. Polewamy przygotowanym wcześniej sosem. Przybieramy kawałkami tuńczyka i pokrojonym w kostkę serem.   Pozdrawiam serdecznie i życzę smacznego :) -Bernadetta   Czas przygotowania: 15 minut Koszt: około 15,00 złotych. 