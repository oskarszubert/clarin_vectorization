Byłam dziś z Małą na spacerze i nogi same zaprowadziły mnie na "pchli targ", który znajduje się kilka kilometrów od naszego mieszkania, a na którym jeszce nigdy nie byłam. Mijałam poszczególne "stoiska" bez konkretnego celu i nagle zobaczyłam piękne drewniane malowane łyżki. Pytając o cenę, obawiałam się, że usłyszę kosmiczną kwotę, ale za 4 sztuki sprzedawca chciał zaledwie 10 złotych. Nie zastanawiałam się więc nawet i od razu wręczyłam mu banknot. Chwilę później ujrzałam inne drewniane sztućce, których cena również bardzo pozytywnie mnie zaskoczyła. Do tego dołożyłam jeszcze ceramiczne naczynko do zapiekania za 5 złotych. W tym tygodniu kupiłam również inne- typowo "blogowe" gadżety, które może nie były już takie tanie, ale mnie baaardzo się podobają :) Zwłaszcza sztućce do sałaty mnie urzekły (tylko które to już w mojej kuchni :D?). Moje pudła na akcesoria do zdjęć powoli się zapełniają, ale wciąż mam ochotę na więcej... A oto moje "zdobycze":    Pozdrawiam Was serdecznie i życzę miłej niedzieli :) 