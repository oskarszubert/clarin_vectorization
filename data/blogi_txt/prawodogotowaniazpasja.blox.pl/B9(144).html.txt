Chyba każdy z nas lubi od czasu do czasu wybrać się z rodziną na piknik i zajadać pysznymi smakołykami. Jeszcze lepiej, gdy pyszną potrawę na tę okoliczność możemy przygotować w niespełna pół godziny. Tak jak te ślimaczki ;)    Ślimaki z ciasta francuskiego   Składniki: 2 kawałki mrożonego ciasta francuskiego 4 łyżki pikantnego ketchupu  5 dag sera żółtego duża garść świeżej bazylii 1 łyżka masła   Przygotowanie: Ciasto francuskie wyciągamy z zamrażarki na 5 minut. W tym czasie płuczemy liście świeżej bazylii i osuszamy je papierowym ręcznikiem. Niezbyt drobno siekamy i dodajemy do ketchupu. Ser ścieramy na tarce o drobnych oczkach i dodajemy do pozostałych składników, dokładnie mieszamy. Ciasto francuskie cienko rozwałkowujemy, smarujemy ketchupem z serem. Zwijamy ruloniki i kroimy mniej więcej na 0,5- 1 cm kawałki. Układamy na foremce wysmarowanej masłem. Pieczemy około 15 minut w 170-180 stopniach.   Pozdrawiam serdecznie i życzę smacznego :) -Bernadetta 