Miałam ochotę przygotować na śniadanie omlet z rukolą i kabanosem, ale w ostatniej chwili postawiłam na słodkie mini naleśniki kakaowe z bitą śmietaną i dżemem wiśniowym. Gdyby nie fakt, że Mąż z Córką się zlitowali, musiałabym zrobić ich drugą turę, gdyż tak im zasmakowały, że nie nadążałam ich smażyć :) Do przygotowania takich naleśników, potrzebujemy: 1 szklankę mąki pszennej 1 szklankę mleka 2 łyżeczki kakao 2 jajka olej rzepakowy szczypta soli 100 ml śmietany 30 % 2 łyżki cukru domowy dżem wiśniowy   Przygotowanie: Mąkę przesiewamy przez sito. Dodajemy kakao, mleko i żółtka jaj, dokładnie miksujemy. Białka jaj ubijamy na sztywno ze szczyptą soli. Mieszamy delikatnie z ciastem naleśnikowym. Odstawiamy na 15 minut. Śmietanę ubijamy na sztywno, dodając pod koniec cukier do smaku. Na rozgrzanym oleju smażymy niewielkie placuszki. Podajemy z bitą  śmietaną i dżemem.  Pozdrawiam i życzę smacznego :) Koszt przygotowania naleśników dla 2-3 osób: około 5,00 zł. 