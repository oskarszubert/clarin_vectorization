Szybki deser z mascarpone i owocami uratuje Was, gdy pojawią się niespodziewani gości. Doskonale zaspokoi również apetyt na słodycze w upalne dni. Jego przygotowanie jest banalnie proste i do tego wymaga tylko kilku składników. Początkowo nie planowałam dodać do deseru serka homogenizowanego, ale okazało się, że zabrakło mi trochę śmietany z mascarpone, więc nie miałam wielkiego wyboru. Okazało się jednak, że serek doskonale komponował się z pozostałymi składnikami. W sytuacjach awaryjnych polecam Wam również deser z mascarpone i truskawkami oraz deser z mascarpone i owocami.  Szybki deser z mascarpone ﻿ Składniki na 6 pucharków o pojemności 175 ml każdy: 200 ml śmietany 30 % 10 dag serka mascarpone 10-15 dag waniliowego serka homogenizowanego 5 dag ulubionych ciastek borówki amerykańskie truskawki 1-2 łyżki cukru   Przygotowanie: Owoce dokładnie płuczemy, osuszamy. Mocno schłodzoną śmietanę ubijamy na sztywno, dodając pod koniec cukier, a następnie po łyżce sera mascarpone.  Na dno 6 pucharków kładziemy po 2 łyżki masy śmietanowej. Przykrywamy warstwą borówek i kolejną warstwą masy. Posypujemy pokruszonymi ciastkami. Przykrywamy serkiem homogenizowanym.  Przybieramy borówkami i truskawkami. Podajemy od razu po przygotowaniu lub do 6 godzin później mocno schłodzony.    Pozdrawiam serdecznie i życzę smacznego :) - Bernadetta   Czas przygotowania: około 10-15 minut Koszt: około 8,00 złotych. 