Zostało mi trochę wywaru wołowo- warzywnego, z którym szybko musiałam coś zrobić. A że ostatnio mam fazę na szparagi przygotowałam zupę-krem. Było szybko i bardzo smacznie, dlatego zapraszam na krem z białych szparagów z serem gruyere.  Krem z białych szparagów z serem gruyere   Składniki: 1 pęczek białych szparagów 2 średnie ziemniaki 100 ml śmietany 30 % 800 ml wywaru wołowo- warzywnego Sól Pieprz Ser gruyere Szczypiorek Przygotowanie: Szparagi obieramy, myjemy i kroimy na około 2 cm kawałki. Grubsze końcówki szparagów gotujemy w wywarze przez 5 minut po czym dodajemy obrane i pokrojone w kostkę ziemniaki oraz pozostałe szparagi. Gotujemy do czasu aż warzywa zmiękną. Miksujemy dokładnie blenderem. Wlewamy śmietanę, doprawiamy do smaku solą i pieprzem. Przed podaniem posypujemy drobno posiekanym szczypiorkiem i startym na grubych oczkach serem gruyere oraz odrobiną świeżo zmielonego pieprzu kolorowego. Pozdrawiam serdecznie i życzę smacznego :) - Bernadetta 