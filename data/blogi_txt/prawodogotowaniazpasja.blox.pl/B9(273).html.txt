Nie przepadam za gazowaną wodą i na codzień w ogóle jej nie piję. Z założenia praktycznie nie sięgam także niemal wcale po gazowane napoje. Gdy jednak jest bardzo ciepło, domowy gazowany napój herbaciany doskonale gasi pragnienie i wtedy z chęcią go przygotowuję.   Do przyrządzenia 6 szklanek napoju potrzebne nam są:   2 torebki czarnej herbaty 2 limonki 1/2 szklanki mięty 150 ml wrzącej wody 5 szklanek wody gazowanej lód w kostkach Herbatę zaparzamy wrzącą wodą, odstawiamy na 5 minut. Wyciągamy torebki i napój chłodzimy. Jeśli wolicie słodkie napoje, możecie do gorącej herbaty dodać nieco cukru. Limonki sparzamy wrzątkiem. Z jednej wyciskamy dokładnie sok i dodajemy do herbacianego naparu wraz z gazowaną wodą, mieszamy. Drugą limonkę kroimy w plasterki i umieszczamy w dzbanku wraz z listkami świeżej mięty. Wlewamy herbatę. Dodajemy lód w kostkach i podajemy do picia od razu po przygotowaniu.    Smacznego :) 