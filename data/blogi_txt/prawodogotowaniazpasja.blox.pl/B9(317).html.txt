Moje ostatnie odkrycie... ? Zdecydowania omlet z botwinką i serem kozim. Przygotowując barszczyk z botwinki, postanowiłam resztę botwiny wykorzystać do przyrządzenia placuszków naleśnikowych. Niemal w ostatniej chwili wpadłam na pomysł, że na śniadanie zaserwuję sobie też omlet z botwinką.  Spodziewałam się czegoś zaskakującego, ale aż tak dobrego chyba nie... Wszystkie składniki doskonale się uzupełniały: botwinka z serkiem typu feta od zawsze tworzy zgrane połączenie, a dodatek orzechów włoskich wspaniale je wzbogacił. Z czystym sercem polecam :)   Omlet z botwinką i serem ﻿ Składniki na 1 porcję: 2 duże jajka 4 łyżki liści botwinki i ew. małych buraczków gotowanych przez 4-5 minut w wywarze warzywnym lub drobiowym 5 dag sera sałatkowego typu feta 2 łyżki siekanych orzechów włoskich pieprz 1 łyżka oleju rzepakowego   Przygotowanie: Jajka dokładnie miksujemy z dużą szczyptą pieprzu. Na patelni rozgrzewamy olej rzepakowy. Wlewamy masę jajeczną i gdy lekko zetnie się od spodu, rozsypujemy równomiernie botwinkę i ser typu feta. Przykrywamy patelnię i smażymy do chwili całkowitego ścięcia jaj. Posypujemy posiekanymi drobno orzechami.  Omlet delikatnie ściągamy na talerz. Ser typu feta sam w sobie jest dosyć słony, dlatego w mojej ocenie nie ma potrzeby omletu dodatkowo solić, ale oczywiście, jeśli wolicie nieco bardziej słone potrawy i nie trapią Was problemy zdrowotne, możecie jej odrobinę dodać.   Pozdrawiam serdecznie i życzę smacznego :) -Bernadetta   Czas przygotowania: około 10 minut Koszt: około 5,00 złotych. 