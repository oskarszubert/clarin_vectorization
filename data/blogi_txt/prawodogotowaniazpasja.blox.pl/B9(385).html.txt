Dawno nie jadłam pomidora z cebulką. Wczoraj z braku czasu przygotowałam go na szybko. Posypałam ziołami do sałatek z kwiatkami nagietka i lawendy- nie tylko pięknie wyglądał, ale doskonale smakował. Przyznaję bez bicia, że pierwszy raz użyłam tej przyprawy do sałatek znanej firmy i teraz wiem, że na stałe zagości ona w mojej kuchni.  Sałatka z pomidora z kwiatkami Składniki: 2 średnie pomidory ½ małej czerwonej cebuli ½ małej białej cebuli 3 łyżki śmietany Sól Pieprz 1 łyżeczka octu winnego zioła do sałatek z kwiatami nagietka i lawendy listki oregano   Przygotowanie:  Do śmietany dodajemy ocet winny, doprawiamy do smaku solą, pieprzem oraz ewentualnie cukrem. Obie cebule obieramy, kroimy w drobną kostkę. Pomidory dokładnie myjemy, osuszamy, wycinamy zdrewniałe fragmenty. Kroimy w niezbyt grube plastry. Układamy na półmisku (ja podałam na talerzu do bagietki). Polewamy śmietaną. Posypujemy obiema cebulami oraz ziołami do sałatek z kwiatkami. Dekorujemy niezbyt dużymi listkami świeżego oregano.   Pozdrawiam serdecznie i życzę smacznego :)  -Bernadetta 