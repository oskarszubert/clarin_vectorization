Wielkanoc zbliża się wielkimi krokami. Postanowiłam więc zrobić małą próbę generalną i przygotowałam zakwas na żur z płatków owsianych. Jego przyrządzenie zajmuje dosłownie kilka chwil, a smaku domowego zakwasu nie zastąpi nam żaden gotowy. Oczywiście zakwas poszedł już w ruch i w najbliższych dniach (może już jutro :)) znajdziecie także przepis na żurek z jego wykorzystaniem.  Do jego przygotowania potrzebujemy: 3/4 szklanki płatków owsianych 1 szklankę mąki żytniej 1 piętkę żytniego chleba na zakwasie 750 ml letniej przegotowanej wody 3 średnie ząbki czosnku 5 ziarenek ziela angielskiego 1 duży liść laurowy   Płatki owsiane dokładnie rozdrabniamy blenderem. Mieszamy z mąką żytnią i wsypujemy razem do dużego słoika. Dodajemy obrany i pokrojony w plasterki czosnek oraz liść laurowy i ziele angielskie. Na górze umieszczamy piętkę chleba, zalewamy przegotowaną wodą. Słoiczek przykrywamy gazą lub folią spożywczą, w której robimy dużo malutkich dziurek (np. igłą). Odstawiamy na 3-4 dni w temperaturze pokojowej. W tym czasie 2-3 razy dziennie potrząsamy słoiczkiem, aby wszystkie składniki się wymieszały. Gdy zakwas będzie już gotowy, wyciągamy piętkę chleba, a zakwas przelewamy do buteleczki lub czystego słoika i trzymamy w lodówce do 3 tygodni.   Pozdrawiam serdecznie i życzę smacznego :) -Bernadetta   Koszt przygotowania: około 2,00 złotych. 