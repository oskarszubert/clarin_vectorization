Przez cały rok jem mnóstwo sałatek- głównie na kolację, ale czasami również na lekki obiad. Gdy nadchodzi wiosna jem je dwa razy częściej. Ostatnio "popełniłam" szybką sałatkę z roszponki z kurczakiem. Wyszła przepyszna, a do tego sycącą i niezbyt kaloryczna- gdyż kurczaka nie smażyłam w głębokim tłuszczu, a lekko skropionego olejem z suszonych pomidorów w papierze do pieczenia i gotowania. Polecam ją wszystkim, którzy lubią sycące, ale nie zapychające i lekkie dania :)  Do jej przygotowania potrzebujemy: 10 dag roszponki 10 pomidorków koktajlowych 1 małą pierś z kurczaka 4 pomidory suszone w zalewie 3 łyżki oleju z suszonych pomidorów 2 łyżki łuskanego słoneczniku ocet winny sól pieprz   Pierś z kurczaka oczyszczamy, płuczemy i osuszamy papierowym ręcznikiem. Skrapiamy z dwóch stron łyżką oleju z suszonych pomidorów. Doprawiamy solą i pieprzem. Zawijamy w papier do pieczenia i gotowania i smażymy około 7 minut z obu stron na rozgrzanej patelni. W razie potrzeby podpiekamy nieco dłużej. Roszponkę i pomidorki koktajlowe płuczemy i osuszamy. Pomidorki kroimy na ćwiartki. Układamy na dużym talerzu na roszponce. Posypujemy suszonymi pomidorami pokrojonymi w kostkę lub cienkie paski. Skrapiamy pozostałym olejem z suszonych pomidorów, spryskujemy odrobiną octu winnego. Doprawiamy solą i pieprzem. Posypujemy uprażonym na suchej patelni słonecznikiem. Podajemy z pokrojoną w cienkie plastry piersią z kurczaka (ciepłą lub już ostudzoną). Pozdrawiam serdecznie i życzę smacznego :) - Bernadetta   Koszt przygotowania: około 8,00 złotych. 