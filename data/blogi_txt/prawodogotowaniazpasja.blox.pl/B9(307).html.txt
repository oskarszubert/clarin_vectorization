W sezonie śliwkowym, z jednym z moich ulubionych owoców przygotowuję nie tylko knedle, ale też powidła, dżemy, ciasta i oczywiście muffinki :) Te lekko odchudzone z płatkami owsianymi są bardzo puszyste, ale też wilgotne i niezbyt słodkie. Oczywiście nutellę można w nich pominąć, ale z moich obserwacji wynika, że muffinki z jej dodatkiem o wiele ładniej rosną.   Do przygotowania 12 sztuk potrzebujemy: 1 szklanka mąki pszennej 1,5 szklanki płaktów owsianych 0,5 szklanki brązowego cukru 1 łyżeczkę proszku do pieczenia 0,5 łyżeczki sody oczyszczonej 2 jajka 2 łyżki nutelli 4/5 szklanki mleka 12 dag dobrej margaryny lub masła śliwki węgierki żółte śliwki   Mąkę mieszamy z proszkiem i sodą. Przesiewamy przez sitko. Dodajemy cukier i płatki owsiane i dokładnie łączymy składniki. Margarynę lub masło rozpuszczamy, studzimy. Dodajemy jajka, mleko i nutellę i razem miksujemy. Płynne składniki wlewamy do sypkich i niezbyt dokładnie mieszamy. Ciasto wlewamy do foremek na muffinki ułożonych w blaszce. Usuwamy pestki ze śliwek i kroimy je w półksiężyce. Wkładamy do ciasta na przemian kawałek śliwki węgierki i żółtej. Pieczemy około 20-25 minut w temperaturze 180 stopni.  Smacznego :) 