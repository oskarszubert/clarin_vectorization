Dziś przepisu nie było za co serdecznie przepraszam, ale mam nadzieję, że mi wybaczycie. W ramach rekompensaty mam dla Was drobny upominek... Wczoraj wróciliśmy z finału konkursu BlogerChef, obładowani upominkami od sponsorów i nawet, gdybym się rozdwoiła, to nie wykorzystam przypraw, które otrzymałam. Dlatego też, zgodnie z poranną zapowiedzią na fb, startujemy z szybkim konkursem. Do wygrania są 4 zestawy przypraw. W skład każdego z nich wchodzi 10 losowo wybranych przypraw marki Appetita oraz 7 przypraw Winiary (a więc każdy laureat dostanie w sumie 17 paczuszek).  Zasady: 1. Od dziś do 1 lipca 2013 r. włącznie zamieszczajcie proszę w komentarzu do niniejszego wpisu lub na facebooku propozycję dania, którego nie ma jeszcze na moim blogu, a chcielibyście, aby się pojawiło- może to być sama nazwa potrawy lub oprócz nazwy także krótka informacja z jakimi dodatkami czy przyprawami chcielibyście, abym to danie dla Was przygotowała (absolutnie nie oczekuję, że będziecie mi podawać całe przepisy :D). W komentarzu zostawcie również swój adres e-mail (nie cały, a tylko do "@") oraz prawdziwe imię, abym Was mogła łatwo zidentyfikować. 2. Będzie mi miło, jeśli polubicie profil Prawa do gotowania z pasją na facebooku, ale nie jest to warunek wzięcia udziału w konkursie. 3.Każdy może zgłosić nieograniczoną ilość propozycji, ale dla większej czytelności proszę, abyście je zamieszczali w osobnych komentarzach. 4. Spośród zgłoszonych propozycji wybiorę 4, które najbardziej mnie zaintrygują lub takie, które bardzo lubię, a dawno ich nie jadłam i ich autorów nagrodzę zestawami przypraw. Oczywiście swoje wariacje na temat zwycięskich potraw opublikuję także w późniejszym czasie na blogu :) 5. Wyniki ogłoszę w terminie 7 dni od zakończenia konkursu. 6. Na dane adresowe laureatów czekać będę 7 dni roboczych od ogłoszenia wyników. Po bezskutecznym upływie wskazanego terminu wybiorę kolejnego zwycięzcę. 7. Nagrody zostaną wysłane w terminie 14 dni roboczych od dnia otrzymania danych adresowych laureatów. 8. W konkursie może wziąć udział każdy, ale laureaci zobowiązani będą podać adres do doręczenia nagrody na terenie Polski. Pozdrawiam serdecznie :) Bernadetta 