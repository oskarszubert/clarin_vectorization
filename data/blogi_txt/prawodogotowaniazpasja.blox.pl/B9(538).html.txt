Wg mnie ziemniaki tworzą niesamowite połączenie z czosnkiem i rozmarynem. Jest ono tak dobre, że w zasadzie do pełni szczęście wystarczy mi samo zsiadłe mleko lub kefir :) A smażone ziemniaki z ziołami to doskonały sposób na wykorzystanie resztek z poprzedniego dnia i przygotowanie ekspresowego posiłku. Smażone ziemniaki    Składniki: 80 dag gotowanych ziemniaków 2 łyżki masła klarowanego 2 średnie ząbki czosnku 1 łyżka ziół prowansalskich 1/2 łyżeczki słodkiej papryki 1 łyżeczka świeżego rozmarynu sól pieprz   Przygotowanie: Małe ziemniaki przecinamy na ćwiartki, większe kroimy w plasterki. Czosnek obieramy, kroimy w plasterki lub kostkę.  Rozpuszczamy masło, wrzucamy czosnek i smażymy go przez 2 minuty. Po tym czasie czosnek wyciągamy, a na patelnię wrzucamy pokrojone ziemniaki i drobno posiekany rozmaryn.  Gdy ziemniaki ładnie się zrumienią, dodajemy roztarte w dłoniach zioła prowansalskie i paprykę. Doprawiamy do smaku solą i pieprzem. Smażone ziemniaki podajemy same, z kwaśnym mlekiem lub kefirem, albo z mięsem i surówką. Pozdrawiam serdecznie i życzę smacznego :) - Bernadetta   Czas przygotowania: około 15 minut Koszt przygotowania: około 3,00 złotych 