Rzadko jadam czerwony barszczyk i z reguły po Bożym Narodzeniu trochę czasu mijało, zanim gotowałam go ponownie, ale w tym roku naszła mnie na niego ogromna ochota i od razu po Świętach poleciałam do sklepu po warzywa i zabrałam się za jego przygotowanie. Postanowiłam jednak dodać do niego soku z jabłek, który przygotowałam dla mojej Córeczki, aby nieco złagodzić jego smak i zneutralizować ostry farsz pasztecików, które upiekłam. Przepis na nieco inny barszczyk czerwony, ale równie smaczny, znajdziecie tutaj . Tym razem jednak barszyk jest i ostry i słodki i jednocześnie kwaśny. Można go podać do krokietów, uszek czy też pasztecików, ale również wypić samego. Polecam go zwłaszcza na Sylwestra, jeśli będziecie go spędzać w domu, ale również na kaca dnia następnego :)  Delikatny czerwony barszczyk z jabłkiem  Składniki: 70 dag czerwonych buraczków 25 dag marchewki 15 dag pietruszki 10 dag selera 1 duży ząbek czosnku 2 liście laurowe 5 ziaren ziela angielskiego zakwas na barszcz 250 ml świeżego soku jabłkowego sól świeżo mielony pieprz czarny Przygotowanie:  Warzywa obieramy i kroimy w drobną kostkę (będziecie je mogli później wykorzystać do przygotowania sałatki, na którą przepis również niebawem zamieszczę). Zalewamy 1,2 litra wody, dodajemy czosnek, liść laurowy i ziele angielskie. Gotujemy do miękkości. Wywar przecedzamy, wlewamy sok jabłkowy i zakwas na barszcz do smaku. Doprawiamy solą i świeżo zmielonym pieprzem. Podajemy gorący- sam lub np. z pasztecikami.  Pozdrawiam serdecznie i życzę smacznego :) - Bernadetta 