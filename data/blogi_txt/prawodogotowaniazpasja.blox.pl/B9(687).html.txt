Banie "atakują" nas ze wszystkich stron, a więc pozostając w temacie dyniowym, zapraszam Was dziś na pyszną wegańską zupę krem z pieczonych pomidorów i dyni.   Zupa krem z pieczonych pomidorów i dyni   Składniki: 50 dag pomidorów lima 50 dag miąższu z dyni hokkaido 750 ml wywaru warzywnego 2 ząbki czosnku 1 średnia cebula olej rzepakowy 1 łyżka ziół prowansalskich sól morska pieprz śmietana roślinna   Przygotowanie: Miąższ z dyni kroimy w kostkę o boku około 1,5 cm. Pomidory myjemy, osuszamy papierowym ręcznikiem. Nacinamy skórkę na krzyż. Układamy wraz z dynią w żaroodpornym naczyniu lub formie o nieprzywieralnym dnie. Skrapiamy olejem rzepakowym, posypujemy solą. Pieczemy przez 30 minut w piekarniku nagrzanym do 180 stopni, studzimy. Pomidory obieramy ze skórki.  Cebulę i czosnek obieramy, kroimy w drobną kostkę. Przesmażamy na rumiano na 2 łyżkach oleju. Dodajemy pieczone pomidory i miąższ z dyni. Wlewamy gorący wywar i gotujemy przez 5 minut. Dodajemy roztarte w dłoniach zioła prowansalskie. Miksujemy dokładnie blenderem. Doprawiamy do smaku solą i pieprzem. Gorącą zupę nalewamy na talerze. Przy pomocy pałeczki do sushi lub wykałaczki malujemy na zupie pajęczynę ze śmietany roślinnej.   Pozdrawiam serdecznie i życzę smacznego :) - Bernadetta   Czas przygotowania: około 1,5 godziny Koszt przygotowania: około 6,00 złotych 