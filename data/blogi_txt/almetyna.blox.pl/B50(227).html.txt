WYTWORY RZECZYWISTOŚCI, Ewolucja Umysłu ciekawego, Ian Stewart, Jack Cohen, wyd Prószyński i S-ka, Warszawa, 2003﻿    ﻿ Panie są bardziej podatne na modę. Tak jest od chyba od początku cywilizacji. Dlaczego? Tradycja? Przecież i dzisiaj, wśród wyemancypowanych kobiet nic się nie zmieniło. Wcale nie są bardziej podatne. Tak jest obecnie, ale jesteśmy świadkami ewolucji. Zaczęło się być może od metroseksualnych, a może i wcześniej, łowcy trendów wiedzą to pewnie lepiej. Panowie przez ostatnie stulecia tak dobrze opanowali sztukę bycia szefami, że ubiór nie stanowi już narzędzia walki w tej sprawie. Od wskazywania na funkcję są uniformy, w tym markowe garnitury. Wyróżnianie się zeszło na poziom subtelności, ale cena jest nadal głównym tropem do odszyfrowania. Dawniej niż 200 lat temu faceci w naszym kręgu kulturowym ubierali się zdecydowanie wrzaskliwiej niż ich partnerki. I tu dochodzę do sedna. Sedno leży w celu o jaki walczymy. Najpierw o reprodukcję, no to faceci się puszą, żeby przyciągnąć uwagę i mieć dużo do wyboru. Teraz na odwrót, ale to właśnie się zmienia, od kiedy te cholerne feministki spowodowały, że potencjalne partnerki też mogą mieć władzę i kasę. Moda to tylko sposób na odświeżanie kodu, bo ile w końcu można się wyróżniać z tłumu nie gubiąc przy tym oznak swojego statusu? No ile?  ===== MIEĆ WYBÓR. Cytat z "Wytworów", cofamy się w czasie, nie ma jeszcze problemu wyglądu, umysł dopiero powstaje: Umysł nie jest niematerialną transcendencją: jest odpowiedzią rozwijającego się mózgu na konieczność przetrwania w złożonym środowisku. A wraz z ewolucją kultury to środowisko samo się zmienia i jest dla siebie odniesieniem; podobnie dzieje się z ludzkimi mózgami.﻿ Ewolucja i dostrajane zmysły doprowadziły do powstania umysłów, które potrafią sobie radzić z rzeczywistością za pomocą cech, czyli struktur i procesów wyższego rzędu umiejscowionych w mózgu i odpowiadającym regularnościom o dużej skali, występującym w naszym otoczeniu. Na przykład koza zjada liście dlatego, że wyglądają jak liście, a nie dlatego, że jej komórki nerwowe cechuje chemiczne pokrewieństwo z chlorofilem. Gdyby rośliny rozwinęły się w inny sposób, wykorzystując do fotosyntezy fioletowy związek chemiczny, to kozy poszukiwałyby fioletowych liści; ale poza tym byłyby bardzo podobne do naszych dzisiejszych kóz. Sprawdzimy, w jaki sposób umysł bada własny "pejzaż umysłowy" i jak wykorzystuje cechy, które w nim znajduje. Prowadzi to do nowej teorii opisującej związek pojedynczych umysłów z ludzką kulturą, która jest ich właściwym środowiskiem.﻿ 