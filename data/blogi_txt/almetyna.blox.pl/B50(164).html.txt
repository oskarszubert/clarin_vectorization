Hasło to spodobało się Andrzejowi, temu od Wspaków, który u mnie w domu pełni zaszczytną funkcję mędrca :-) ﻿Tak, może to lepsze (nie dyskutować o czymś tak mętnym jak "gust"), ale gdy chodzi o konkretne dzieło, czy artystę. Ja zresztą rozróżniam między artystą, którego wielkość doceniam, ale akurat go nie lubię. Za co doceniam, staram się umieć uzasadnić, a za co nie lubię, mogę, ale nie muszę, bo to emocja.  Dyskutować można o wszystkim. Słowa gust użyłam dla wygody, jest wielkim skrótem myślowym. Chodzi mi o postawy estetyczne, stosunek do sztuki, poziom jej znajomości, który przekłada się na oceny, gotowość na przyjęcie nowego bez uprzedzeń. A jak to zrobić gdy jesteśmy z uprzedzeń złożeni?   Dupetek:﻿ W dyskusji nad gustami wszyscy ustawiają się wyżej, i jako lepiej zapoznani dyskredytują oponenta  Wszyscy nie. Im niższy poziom dyskusji, tym więcej obrażania wroga, w jakiego przemieniamy rozmówcę w wielką przyjemnością. My, ale na szczęście nie wszyscy my.   K.Bunsch swoją trylogię o czasach Łokietka zaczyna: "nigdy nie wiadomo, która iskra wygasającego ogniska stanie się nowym zarzewiem" (cyt. z pamięci) Tak, nigdy nie wiadomo. Ta iskra musi się przebić, chociaż podejrzewam, że ona już w zarodku ma jakiś potencjal lepszy od innych iskier. Firma Kodak nie zauważyła nowych iskierek, chociaż miała ognisko na własnym podwórku i co? I padła, trzymając się kurczowo wielce wyspecjalizowanej taśmy fotograficznej.   Nie zgodzę się, ze obrazy olejne przestały interesować publiczność! Fakt, że cena jest buforem, ale jednak sami artyści porzucili pracochłonne rzemiosło na rzecz kreowania się na demiurgów, co to kreują nowy lepszy świat, ale robią to tak, żeby się nie napracować.    Na Allegro już za 17 złociszy masz na olejno! http://allegro.pl/roza-dla-kobiety-obraz- malowany-recznie-bcm-okazja-i2190952669.html To duże uproszczenie, że artyści udają demiurgów bez wkładu pracy. Otóż ani nie jest prawdziwa teza, że artyści z założenia mają się za duchowych przywódców (chociaż nawiedzenie trafia ich pewnie statystycznie częściej niż nie-artystów, trzeba by poszukać informacji, może takie są). Ani nie jest prawdą, że jakość dzieła jest wprost proporcjonalna do wkładu pracy i tego osławionego rzemiosła. Wiesz jak długo maluję się akwarelkę formatu A4? Różnie, oczywiście, ale zazwyczaj nie dłużej niż pół godziny. Warsztat artysty już nie podlega wspólnemu standardowi jak kiedyś, jeszcze do końca XIX wieku. Od ponad stu lat artysta szuka własnego, a jak nie szuka, to ma w tym cel. Najczęściej taki, że wcale artystą nie jest, tylko go udaje i po prostu produkuje przedmioty uchodzące za sztukę. W nich musi być przewaga tradycyjnego rzemiosła, bo to każdy umie docenić. I kto ma kasę i potrzebę podnoszenia prestiżu to kupi, im droższe tym lepiej. Sztuka to jest teraz wielki biznes. Zupełnie się nie kalkuluje samotnicze poszukiwanie własnej drogi, aż dziw że wciąż pojawiają się ci durni artyści. Teraz wielkie znaczenie dla rynku sztuki mają domy aukcyjne i krytycy. I nie wszyscy są rzetelni.    Trudno się zgodzić z tezą, że do kontestacji poprzedniej estetyki dochodziło co trzy pokolenia.  Napisałam co innego: uznanie nowej sztuki przychodziło z dużym opóźnieniem, napisałam sarkastycznie, że trzech pokoleń. Większość ludzi nam współczesnych zatrzymała się na impresjonizmie – a to z sześć pokoleń będzie, tak na oko. Z kierunków późniejszych przyjął się tylko surrealizm, a i to wybiórczo. Jeszcze Paul Klee jest lubiany dość powszechnie. I chyba tyle. Nieporozumienia z Fontanną Duchampa, którą gdzieś wymieniłeś, chyba na FzD, trwają wciąż, a ona ma 95 lat! Mnie nie chodzi o prostą akceptację sztuki współczesnej. To jest odrębne zagadnienie, bo teraz toniemy w aktualnej produkcji i podlegamy przemyślnym działaniom marketingowym. Nawet fachowcy od sztuki się gubią. Dopiero czas pozwala na odsiew, rzecz w tym, żeby to nie było kilka pokoleń, lecz powiedzmy 15 - 20 lat.   Zgadzam się z Tobą, że uznanie nowej sztuki: zależało od tempa zmian cywilizacyjnych tylko i wyłącznie. W starożytnym Egipcie kanon piękna obowiązywał nawet ponad tysiąc lat!    Tak było, z mała jednak ewolucją i z przerwami, ale ta cywilizacja była stacjonarna. Nasza wręcz przeciwnie.﻿﻿ 