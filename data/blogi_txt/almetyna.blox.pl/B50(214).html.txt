Przypomnijmy przebieg wydarzeń.  – Okres początkowy - obecność na Lekcji 4 i zadane do domu. – Prace domowe okazały się niewypałem, co można było podejrzewać właściwie od samego początku. (Uczestnicy dotychczasowych zajęć  rozwojowych wykazali się za małą  spostrzegawczością, na czym bezwzględnie żeruje niejaka Almetyna. Zadane było do południa w środę : zauważyć i napiętnować rażący błąd w Lekcji nr 4). – Upłynął termin oddawania prac domowych ("﻿Jest jutro. Południe minęło 31 minut temu. Już nie macie czasu do jutra do samego południa !!!"). – Oczekiwanie na wyniki. ﻿("Obradujemy, będzie komunikat, cierpliwości"). ﻿ KOMUNIKAT Obieżyświatka: błąd ortograficzny w dzisiejszych czasach może być rażącym błędem wyłącznie w dokumencie wagi państwowej. Przyznaje się Obieżyświatce punkt dodatni za spostrzegawczość i punkt ujemny za przesadną atrybuję. Niech się Obieżyświatka cieszy, że wychodzi na zero. Dama: sugestia, że podmiot liryczny coś powinien zmienić w swojej pozycji, na przykład krążyć, wskazuje na głębokie przemyślenie zagadnienia, za co plus. A minus za to, że nie o to chodzi. Dama też ma dobrze, wychodzi bez uwagi w dzienniczku, Dorolka będzie zadowolona, jak sądzimy.   Czesia: wykazuje się przesadną podejrzliwością, za co –1. Dla wyrównania +1 za wysunięcie nowej sugestii odczytania narysownego. Czesi nie będziemy się dziwić, jeśli uzna się za niedocenioną, ponieważ jako jedyna wyraziła zainteresowanie narysowanym. Dobra. Dodajemy ćwierć punkta, co Czesię wysuwa na prowadzenie, aczkolwiek ledwie-ledwie.  ﻿ Artur: wypowiedź nie na temat. Minus. Za dowcipne przypuszczenie plus. Zeruje się ładnie, prawda?   Bagienny: sugestia, że bohater powinien przebywać na kolanach daje do myślenia i za to plus jeden. A minus ten sam jeden za insynuację, że bohater, jak wiemy liryczny, miałby klękać przed TYM ekranem. Oj, Bagienny, jeszcze trochę a będzie apage. (Nie mylić z agape).   A teraz popatrzcie jeszcze raz na obrazek, na strzałki, na pytajniki i weźcie pod uwagę formę (wypowiedzi). Powtarzam, formę.  Czas, bo ja wiem, niech będzie, że do pierwszej gwiazdki we wtorek, w końcu wszyscy zabiegani. Na razie! 