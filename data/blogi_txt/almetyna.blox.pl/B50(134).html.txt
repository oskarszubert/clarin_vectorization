Ostatnio robię coraz bliższe spacery. ﻿  Pani nie życzyła sobie zrobienia jej fotki, myślę, że dobrze na tym wyszła ;-)Pani mieszka w dworku, jaki pozwolono panu Lachertowi wystawić w środku muranowskiego miasta-ogrodu o stylu klasycyzującym, monumentalnym i miejscami intymnym. Ta ostatnia cecha jest widoczna szczególnie od wiosny do jesieni, gdy wyjdę z podwórza i zapragnę znaleźć się w bajce. Najpierw przebijam się przez tłum samochodów.     Wstępuję na schody, jak się potem okazało, tuż za ową panią.   Dworek jest na osi parkowej alei:  ﻿ W dworku mieszczą się dwie instytucje i siedziba owej pani. Czyżby jej rodzina mieszkała tu zawsze?   Pani, która wyszła czujnie zaraz potem jak pstryknęłam zdjęcie spytała: – Czy pani z Wydziału Architektury? Od razu ją rozpoznałam, sylwetka ta sama co pani, którą uwieczniłam na schodach. Chyba niezbyt uwierzyła w moje zaprzeczenie, bo wdała się w usypiającą pogawędkę, pewnie żeby mnie wybadać.Nie była tak otwarta jak inna pani, ta z mojego spaceru w kwietniu, bo foty "na pamiątkę" nie dała sobie zrobić.      Na prawo od jej mieszkania jest ganeczek i jakaś instytucja, do której dostępu broniły ciasno ustawione auta. Za to na lewo rzecz o nazwie Aslan. Ponieważ postać Aslana z Opowieści z Narnii jest w intencji C. S. Lewisa﻿﻿ alegorią Chrystusa﻿, zapytałam innej pani, która z okna Aslanu sama najpierw wykazała czujność: – Czy pani czegoś szuka? – Zauważyłam szyld i ciekawi mnie jakiego rodzaju pomocy państwo udzielacie rodzinom? – Wszelkiej jakiej potrzebują. – To znaczy jakiej? – Terapeutycznej i psychologicznej. – A czy są państwo związani z jakąś religią? – Nie!!!  Centrum Pomocy Rodzinie wydało mi się dobrze zabarykadowane.Po chwili pocieszył mnie uroczy buldożek.   Między dworkiem a zabudowaniami na prawym skrzydle jest przesmyk do innego świata, w którym bajkę zastępuje prawdziwe życie: od "Alkohole 24 H", przez bar, burdele, stroje do chrztu, Żabkę, buty i zegarki zalewa mnie szum dużego miasta.        Dość tych wycieczek po najbliższej okolicy. Wracam ozdobną bramą.  Już niebawem zaprzestanę tych spacerów, będę się zwiedzać w środku. 