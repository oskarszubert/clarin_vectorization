Nieoczekiwanie otrzymałam złocistą nagrodę od Aniki i niezmiernie się ucieszyłam. Jak dziecko. Bardzo dziękuję, Aniko! Tak wygląda nagroda, a pozwoliłam sobie dołączyć po prawej zdjęcie, które posłużyło Anice do zrobienia tego prezentu:a tak wygląda wpis Aniki na temat rysunków Almetyny: "rysunki, które zapadają mi w pamięć, lecz dotąd nie potrafię ich zaszufladkować :-). To wspaniałe, że istnieją inne światy, do których można choć zajrzeć " Jestem ucieszona, że nie potrafisz mnie Aniko zaszufladkować, bo to oznacza, że rysuję nie tylko dla siebie i, być może,  że nie walę banałów. Albo się tylko łudzę, ale parę osób to złudzenie podziela :-)Autorzy nie zawsze pojmują wszystko co stworzyli i tak jest dobrze.  Zostaje przestrzeń do zagospodarowania. A teraz zapraszam do obejrzenia blogów, nagrodzonych przez Anikę, autorkę blogu Inspirująca codzienność, który od dawna mam na lewym marginesie, wśród polecanych moim gościom.   1. Ladaco Blog-odkrycie. Niezwykle fachowe informacje na temat fotografii i programów graficznych podane pięknym językiem, do czego mam słabość. ﻿Zamierzam poznać go dokładniej, na razie wychwyciłam świetne KOLEJOWO. 2. Los Caramelos  ﻿ ﻿ Blog trendy, dużo informacji na tematy lifestylowe, a co szczególnie miłe, to sposób pisania, bezpretensjonalany, dowcipny i sugestywny.Wpadłam między innymi na wpis o żurku. Żurek lubię nałogowo, w odróżnieniu od autorki, bo jest świetny, jeśli świetnie zrobiony. Najlepsze znane mi żurki robią (każde z nich w swojej kuchni) mój mąż i moja synowa, on tradycyjny, gostyniński, ona wegetariański, współczesny!﻿ 3. Książkowa mania Spodobało mi się, że: "Książka jest niczym ogród, który można włożyć do kieszeni"﻿. Ewelina daje raczej krótkie recenzje z lektur – i dobrze, żyjemy w czasach niedoboru czasu – czyta się je przyjemnie, co nie jest wcale oczywiste w zalewie blogów o książce, kuchni, kinie i tym co dawniej nazywano robótkami. Książkowa mania na tym tle wypada całkiem, całkiem. Jeszcze nie zdążyłam wiele przeczytać, ale spis lektur różni się od moich, więc jestem zaciekawiona.﻿ 4. Co dziś zrobiłam dla siebie i swojego rozwoju?﻿ Weronika wiedzie życie wypełnione zadaniami, które sama sobie wynajduje i pisze o tym blog. Dzięki Weronice dowiedziałam się wielu ciekawych rzeczy, na przykład o nieco przerażającej ideologii kaizen, której 5. zasada spodobała mi się najbardziej: "Odrzucaj ustalony stan rzeczy.﻿" Weronika kręci cudne filmiki, a także w nich występuje i o czym by nie mówiła, emanuje radością, entuzjazmem i energią, które można od niej zasysać do woli :-) 5. Domowy zawrót głowy Blog perfekcjonistki: "Nie ma nic wspanialszego, niż wnętrza dopracowane w najmniejszym detalu."﻿﻿ Wpis pod tytułem inspirujące: "Bardzo mi się to spodobało: porządek to wizualna cisza...﻿" Jestem pod wrażeniem, bo sama z trudem wyzwalam się z okowów perfekcjonizmu. Trudno jest zauważyć moment, gdy rzecz jest skończona (co wiem już od czasów studenckich), więc będę jeszcze szukać  na tym blogu﻿ prostych ścieżek przez gąszcz spraw codziennych. 6. Noc majowa Decoupage, szycie, dekoracje, kartki, sukienki – świat Kobiety przez duże K!Wprawia mnie w podziw coś, co dotyczy zajęć właściwie wykonalnych, ale takich do jakich kompletnie brak mi cierpliwości. To przynajmniej popatrzę :-)﻿ ﻿ 7. przynudzam﻿ ﻿ Autorka przyjęła przewrotny nick: Jadowita. Czy to może być prawda? Ale co do przynudzania, to zapewniam, kłamstwo! Dodać poczucie humoru, w tym na własny temat, rzadkość!﻿ Będę czytać, o Jadowita! 8. Moje zakamarki Autorka nazywa się Gravitka. Ma zainteresowania, które mnie onieśmielają, bo… bo tak. Cytuję z notki na blogu:decoupage, szycie, fotografia, grafika, psy, terier tybetański, wystrój wnętrz. Sporo tego :-) Szkoda, że Gravitka nie chce się bawić w Liebstera, ale jednak zajrzała do nominowanych blogów i je promuje u siebie. Super!﻿﻿ 9. Agregator Blogów Przyrodniczych Wielkie brawa za zebranie w jednym miejscu blogów przyrodniczych. Myślę, że jest to piękny przykład działaności non profit, chociaż profity wynikają dla nas, czytelników. Wypada podziękować :-) 10. Blog Miesiąca Blog zajmujący się wyłanianiem najlepszych blogów. Życzę powodzenia na tej wyboistej drodze :-)  ======== Uff! Ciężko było, a to dopiero połowa zadania. Druga jeszcze będzie, moje nominacje. Z blogów Liebsterów Aniki wybrałam już trzy, przy których podpięłam czerwone ikonki, co było trudnym zadaniem, ale koniecznym (wybór, nie podpinanie ikonek ;-). Mam swoich własnych faworytów, których dołączę do tych już 'naznaczonych' dzięki poskąpieniu siedmiu ikonek.   PS. Aniko, mimo wdzięczności wobec Twojego gestu i inicjatywy, muszę przeprosić Ciebie i wszystkich rozczarowanych, ale wycofałam wpis o moich nominacjach.      ﻿ 