Na pozór wszyscy jednakowi. A przecież wystarczy poznać kilku i już widzimy różnice.Ludzie lubią się wypowiadać w różnych sprawach ze znawstwem. Mamy mnóstwo lekarzy, ekonomistów i ministrów. Mamy mnóstwo znawców w każdej dziedzinie.﻿ Ciekawa sytuacja panuje w sztukach wszelkich. Też każdy się wypowiada, każdemu się podoba lub nie podoba, to przecież sprawa gustu, a "o gustach się nie dyskutuje". Taaak? A niby dlaczego? Sztuka jest wszędzie i często się jej nie zauważa. Jest przecież w każdej rzeczy, a raczej mogłaby być. Można artystycznie przeklinać:  przyklejać metki:    budować:  itd. Czy w ramach dyskusji nad gustem można się pokusić o jakąś konsensus? Myśl taka nurtuje mnie od dawna, gdy różni znajomi, o różnych zawodach objawiają swoje gusta, co czasem wprawia mnie w zdumienie. Otóż ci, którzy jednak twierdzą, że interesują się np. malarstwem, a nawet sami czasem malują, haftują artystycznie itp, niezwykle często wykształcili swój gust na filmach Disneya i obrazkach z różnych Place-de-Tertrów. Jak niemal wszyscy. Oprócz oczywiście tych, którzy sztukę traktują bardzo osobiście, a gustem się nie przejmują. Obrazy, takie tradycyjne, najlepiej olejne, przestały się szerokiej publiczności podobać już dawno. Począwszy od co najmniej romantyzmu, każda kolejna estetyka wzbudzała protesty. Ale wystarczyło poczekać jakieś dwa - trzy pokolenia i już to co się nie podobało zostało oswojone, nie podobała się już bowiem następna stylistyka. Aż do impresjonizmu rzeczy tak się właśnie miały. Ale potem świat jeszcze bardziej przyspieszył, sztuka zaczęła się zmieniać równie szybko i ludzie się w tym pogubili. Zostawili sztukę samym artystom i ich podejrzanym przyjaciołom i zatrzymali się na impresjonizmie. To samo się stało z muzyką, nawet bardziej, bo ona się podzieliła na "klasyczną", jazz i "muzykę". Wpiszcie "muzyka" do dowolnego szukacza na portalach muzycznych, to zobaczycie ile tam najmodniejszych różności. Niech żyje pop. Sztuka, jak Chińczycy, stała się amalgamatem. Może więc tak jak z Chińczykami, wystarczy poznać trochę współczesnej sztuki nieco bliżej, żeby zacząć ją zauważać, a nawet, nawet akceptować, rozumieć i lubić? 