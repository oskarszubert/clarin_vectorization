Imieniny to były podobno takie urodziny, zanim wymyślono Facebooka, który informuje wszystkich znajomych, że dziś należy złożyć życzenia. Więc był kalendarz i tam było napisane, że dziś Józek, więc wszystkiego najlepszego Józek. Oczywiście system nie był doskonały, bo większość imion w kalendarzu figuruje razy kilka i bez deklaracji delikwenta można zwyczajnie nie wcelować. Ja, jako typ raczej aspołeczny, traktowałem ten dzień jako kolejną okazję do spożycia kawałka ciasta i wymuszenia prezentów na bliskich. Odrobinka szczęścia rozświetlająca zakątek ciemności. I dlatego 10 kwietnia 2010 roku obudziłem się w dobrym humorze. Rok temu myślałem, że już nigdy nie będę miał imienin, że ta data została bezpowrotnie zawłaszczona przez kultystów od harcerskiego krzyża.  Ale dziś, kiedy rano zawyły syreny, pomyślałem sobie "och, to dla mnie" i znów wszystko było na swoim miejscu.  I dostałem fajną grę na iPada! 