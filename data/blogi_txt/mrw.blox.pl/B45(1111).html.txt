Koncert był zajebisty. Najpierw zagrał Peace, potem chwilę czekaliśmy w ciemnościach, aż wreszcie - dym, światła, Nicky w marynarce z logo Batmana na plecach, James w czerwonej koszuli z pagonami i ukryty za perksują Sean, a także młody człowiek wspomagający zespół na gitarze.  and the memory of Richey Edwards  Na początek Motorcycle Emptiness, z wciąż aktualnymi słowami "this wonderful world of purchase power" (moc nabywcza sprawiła, że tu dzisiaj jestem, yo), dobrze, że Szpro i Inżynier trenowali przed wyjazdem. Potem Your Love Alone Is Not Enough, który z Kariną zdarliśmy na singstarze; w oryginale duet z Niną Persson z The Cardiganss, tu w wersji solo Jamesa (z małą pomocą Nicky'ego), wciąż doskonale.  Foto: Szpro Ocean Spray, smutek odchodzenia i rockowa napierdalanka, z partią saksofonu (Sean zagrał na nim w Szczecinie) zaaranżowaną tym razem na gitarę; Love's Sweet Exile, gitarowa napierdalanka z duchem Richeya; (It's Not War) Just The End Of Love, numer z ostatniej płyty studyjnej, na trasę po niej się nie załapaliśmy, bo grali głównie na dużych festiwalach, cieszę się, że mogłem jej posłuchać, publiczność - młodzi ludzie, ale i, jak zauważa ze sceny James, sporo starszych, my lokujemy się gdzieś w środku stawki - no więc publiczność słabiej słychać przy tych najnowszych piosenkach, ale ja znam je na pamięć i kontynuuję zdzieranie gardła. James wspomina tłuste lata britpopu, wielki koncerty w porównaniu z tym małym klubem i grają The Everlasting; w Szczecinie i Poznaniu była jej akustyczna wersja, teraz idzie pełen wykurw. Na pełnym wykurwie brzmi też Found That Soul i klasyczny cover Suicide is Painless. Potem umieram ze szczęścia - The Love Of Richard Nixon z Lifeblood; gdy na koniec piosenki wchodzi nagrany głos Nixona, wrzeszczę razem z nim I HAVE NEVER BEEN A QUITTER!!!!!!! Nie ma czasu na odpoczynek, bo czas na Revol, pięści w górze, nie mam już gardła, dźwięk leci prosto z przepony, REVOL! REVOL! LEBENSRAUM! KULTURKAMPF! RAUS! RAUS! FILA! FILA! Młoda Niemka odwraca się i patrzy na mnie, ale nie zwracam na nią uwagi; no to co, że wnoszę faszystowskie okrzyki w centrum Berlina? Dziś w nocy jesteśmy młodzi. Teraz piękne Tsunami, a po nim czas na hymn pokolenia prekariatu - A Design For Life. Ilu z nas, ryczących pod sceną, ma minijoba? Pierwsza zwrotka From Despair To Where jest cicha i delikatna, ale zaraz wchodzi wykurw; There by the Grace of God kontynuuje temat cierpienia. Wtem! Nieoczekiwana zmiana planów - Faster! W innych setach z trasy zamiast niego wykonują cover This is the day, ale my dostajemy coś znacznie lepszego. Everything Must Go, kolejny singstarowy hit; pożegnanie i przeprosiny. I nagła zmiana klimatu - delikatna i piękna ballada Let Robeson Sing. Potem kolejny skok w odległą przeszłość - You Love Us (TAK, KOCHAMY WAS); hicior You Stole The Sun From My Heart; znowu jedna z nowszych piosenek - Some Kind Of Nothingness, którą James wykonuje z małą pomocą Nicka. Cudowny klasyk - Little Baby Nothing z pierwszej płyty, piękny jak zawsze. I nagle dźwięki, których nikt nie kojarzy; ale to tylko zgrywa, intro do Motown Junk (w Szczecinie był nim "Stop in the name of love"); wykurw nakurw rokendrol! i tradycjnie na koniec - jeśli się na to zgodzisz, twoje dziatki będą następne. If You Tolerate This Your Children Will Be Next, piękne zakończenie wieczoru; żadnych bisów, tak jak zawsze, zamknięta księga. Papieros, picie, szatnia i spadamy. Zajebisty koncert; nanoimprowizacje Jamesa, Nicky mówiący po niemiecku, starzy faceci, starsi ode mnie o 10 lat, skaczący po scenie jak szaleńcy. Trzeci raz byłe﻿m na Manikach, a jakbym pierwszy raz był. ﻿Tym razem nie robiłem zdjęć i nic nie nagrywałem. Same wspomnienia. Never forget. 