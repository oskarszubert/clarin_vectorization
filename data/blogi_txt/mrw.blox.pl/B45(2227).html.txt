A było to tak, że poprosiłem grzecznie Jasia Kapelę o jego powieść, a on grzecznie mi ją przysłał kilka dni później, w kopercie zaadresowanej uroczo koślawymi literami, zdradzającymi przynależność do pokolenia kowbojów klawiatury, które długopisów używa najwyżej do dłubania w uchu. W kopercie była prezerwatywa "Unimil(R)" w promocyjnym opakowaniu, a do niej - na szczęście nie szpilką - była doczepiona książka:  Urocze! Oczywiście nigdy tego Unimila(R) nie założę, tylko schowam na pamiątkę. Recenzję znajdziecie w Esensji, a tu tylko dodam (o czym tam nie pisałem aby nie zaburzyć flowa), że Kiran Desai z całą pewnością nie ma imię Karen. I nie wzięła sobie do serca porady Rushdiego, by pisać krótkie książki. I dostała Bookera. 