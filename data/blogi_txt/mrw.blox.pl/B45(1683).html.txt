Taki żarcik z wczasów, dla wyjeżdżających gości z Niemiec; dostaliśmy właśnie raport, że w Niemczech jest 30 stopni!  15 w Berlinie i 15 w Monachium.  No i co mogę powiedzieć - kiedy Airbus przywiózł mnie dziś z ciepłego kraju i przebił się przez warstwę chmur nad Zachodniopomorski, to wyjrzałem przez to tycie okienko i zawyłem; bo co można zrobić w obliczu takiej rozpaczy, takich hektarów smutku, doskonale widocznych z podniebnego oddalenia. Rozkosznie białe chmurki widziane z góry zmieniają się w stalowo-szare okropieństwo gdy widzi się je od strony ziemi, tej ziemi.  Dlaczego rękaw, zwisający w Antalyi jak smętna, zużyta prezerwatywa, tutaj pręży się niczym penis zawodowego jebaki? I kiedy wychodzę z terminalu Portu Lotniczego im. Solidarności, zaczyna padać. Dobrze, że mam bluzę z Entombedem.  Więc witam się z Polską. 