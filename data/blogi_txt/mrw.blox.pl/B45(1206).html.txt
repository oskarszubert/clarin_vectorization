Całe lato jednego dnia. Po co ludzie jeżdżą nad Bałtyk?  Robić zdjęcia.  Można robić zdjęcia ze Spongebobem na deptaku w Międzyzdrojach, na tle fontanny, z rzeźbą Gustawa Holoubka, albo wzorem cioteczki z Lubiewa pyknąć sobie piękne zdjęcie na kubku. Ale od wielu lat nieustającą popularnością cieszą się oryginalne zdjęcia ślubne. Bierze się pannę i pana młodego, odziewa w ślubne stroje i sru do wody:  "Patrz pani, ledwo się ożenił i już żonę chce utopić":  Ale prawdziwa romantyczność to nie pozowane focie z "najpiękniejszego dnia w życiu", ale cud natury, kiczowaty, ale wciąż wzruszający Zachód Słońca Nad Morzem. Można zrobić focię samego słoneczka:  Albo umieścić na jego tle ukochaną osobę:   Albo wspólne, metodą "z ręki":  Można też fotografować fotografujących, ale to już wyższy stopień perwersji. 