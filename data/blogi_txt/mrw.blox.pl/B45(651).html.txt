Przeczytałem dziś wczoraj w tramwajach "Złe małpy" Matta Ruffa, które nabyłem z powodu ducha PKD unoszącego się nad powieścią (przy okazji dowiedziałem się, że wyjdzie po polsku "Humpty Dumpty w Oakland", yay). Ruff dedykuje powieść Philowi, główną bohaterkę nazywa zaś Jane Charlotte. Nie jest to jednak kolejny wariant "Tajemnego wniebowstąpienia" Bishopa, historii alternatywnej z cyklu "co by było gdyby Dick...?" ("Co by było, gdyby Dick żył, zapytał Dukaj. I-ching odpowiedział."), nawiązania są subtelniejsze. Zaczyna się kameralnie: oskarżona o morderstwo wariatka i wywiadujący ją lekarz: ona twierdzi, że zabija dla tajnej organizacji walczącej ze złem, on jest sceptyczny. Metanarracja podpowiada, że jesteśmy u Dicka - zatem jej opowieść jest prawdziwa. Albo nie. Się przeczyta, się zobaczy.A czyta się przyjemnie - opowieść kobiety, czasem przerywana pytaniem doktora; skutkuje to nieco płaskim stylem, co jednak nie przeszkadza: nie o to przecież chodzi. Rzecz jest krótka (co od razu zdradza twarda oprawa i duża czcionka) - na tyle, by utrzymać napięcie i nie zamordować pomysłu: dobry dowcip opowiedziany w idealnej proporcji (co nie udało się na dłuższą metę nużącemu Bishipowi: "Dick jako pisarz mainstreamowy" i "zbrodnie Richarda Nixona" to nie jest temat na kilkaset stron). Fun with Dick and Jane.Przy okazji ostrzeżenie - nie czytajcie recenzji z "Esensji",  bo są w niej spoilery (a czasem i bzdury). 