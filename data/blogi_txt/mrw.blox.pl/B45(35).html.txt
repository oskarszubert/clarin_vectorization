Dzień dwudziesty pierwszy.  Pani kominkowa proponuje napisanie listu otwartego, za przykład dając własny list do mieszkańców Bostonu, którzy naruszają jej przestrzeń osobistą w czasie komunikacji pieszej. Ok, niech będzie. Drodzy konsumenci, W czasie codziennych (lub cotygodniowych, pozdrawiam mieszkańców obrzeży) zakupów trafiacie pewnie na produkty oznaczone jako BIO lub Wolne Od GMO. Nie kupujcie tego gówna, bo to tylko obrzydliwe chwyty marketingowe mające na celu sprzedać wam zwykłe rzeczy w wyższej cenie. Jest to możliwe dzięki poświęceniu pożytecznych nieuków i przygłupów z organizacji i ruchów zwalczających organizmy modyfikowane genetycznie.  Piszę do was ten blogolist, drodzy konsumenci, bo dziś rano poszedłem do sklepu po chleb, mleko i jajka; nie znalazłem jednak na półce moich ulubionych jajek z wolnego wybiegu (będą we wtorek), wziąłem więc do ręki opakowanie oznaczone "BJO BJO" (znacznie droższe od zwykłych jajek z chowu ściółkowego czy klatkowego). Zakładałem, że być może tej "bio" jajka też są z wolnego wybiegu; otworzyłem pudełko i dostałem solidną porcję propagandy anty-GMO:   Ale nic na temat warunków, w jakich przebywają kury. I dopiero wymuszone ustawowo oznaczenie jajka odkryło prawdę skrywaną przez producenta, który na swojej stronie podpisuje się "ecologic foods":  Trójeczka, chów klatkowy. Takie to jest "eco" i "bio".  Nie kupujcie tego gówna. Pozdrawiam,Michał 