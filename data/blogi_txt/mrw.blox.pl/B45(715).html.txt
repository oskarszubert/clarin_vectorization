"Groteska" to trzecia z książek Nastuo Kirino, które wyszły po polsku, zdecydowanie najcięższa z nich. Pierwsza przeczytała ją moja mama, lekturę określiła jako dołującą. Po pierwszym rozdziale przyznałem jej rację; a potem było jeszcze gorzej; choć nie obyło się bez homeopatycznej odrobiny tego czarnego humoru, jaki autorka pokazała w "Out".   "Out" był o kobietach w średnim wieku; "Real world" o nastolatkach; tu oba te światy łączą się ze sobą, pokazując jak niepozornie błahe wydarzenia z młodości odbijają się echem w przyszłości. Opowieść prowadzona jest z perspektywy kilku osób, odsłaniane w nich kolejne wersje wydarzeń i konfrontowane kłamstwa.  Jest to powieść o niemożności zrealizowania ambicji w nieprzyjaznym kobietom świecie, o zepsuciu i nienawiści; nie pamiętam, kiedy ostatnio czytałem książkę, w której absolutnie wszyscy bohaterowie byliby tak odrażający.  Tak groteskowo ludzcy. 