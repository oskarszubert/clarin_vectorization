Nudzę się na filmach o zombiakach, bo wszystkie są takie same, trupy łażą, ludzie krzyczą i są zjadani. Ale oglądam właśnie "Walking Dead", bo główną rolę gra mój ulubiony smutny aktor (pechowiec z "Love Actually", racjonalista z "Afterlife", na sam widok oczka mi zachodzą mgłą, może grał gdzieś kogoś wesołego, ale zapamiętałem go z tych dwóch najmocniej).  Zgodnie z przewidywaniami akcja ciągnie się jak flaki wywlekane z konika (omnonononom), no i - amerykański serial, więc dramalama, więc meh: nie mogę zrozumieć, dlaczego w obliczu końca świata największym problemem dla człowieka miałaby być zabawa w moralność rodem z suburbiów. Wczoraj TVP2 pokazała "Ali G INDAHOUSE" i jeśli chodzi o przekonywujące ukazanie ludzkiej reakcji na nieuniknione, bije on "Spacerujące umarlaki" na głowę. 