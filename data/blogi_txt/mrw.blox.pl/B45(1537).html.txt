Ja sobie oczywiście doskonale zdaję sprawę, że "Pokemony" wciąż są w pewnym stopniu popularne - za każdym razem jak wychodzi nowa część gry to 4chan dostaje sraczki z radości.  Ale dziś miałem jeden z tych dni, kiedy nie chce mi się wyciągać Zena z kieszeni i podsłuchuje o czym szumi miasto. W tramwaju siedziała (wstawała, skakała, kręciła się) grupka gimbusów (tu wyjaśnię, że mówię gimbusy na młodzież w wieku szkolnym, bo mi urwało od rozpoznawania wieku szczeniaków). I się strasznie czymś emocjonowali - najpierw myślałem, że sportem, ale potem okazało się, że chodzi o POKEMONY. Najpierw się wymieniali doświadczeniami ("ten w kształcie konia, jak mu tam, to pokonałem nim Onyxa, dobry jest", "a tego śmoraxa to jak pokonać? no normalnie, slowpokiem"), a potem doszło do niesnaski.  TY KURWO SZMATO CZEGO SIĘ WPIERDALASZ  Bo ten "kurwo szmato" powiedział coś do gimbusa, który krzyczącemu gimbusowi miał dać jakieś pokemony. I gimbus nie dał. Pokemon serious business.  KURWO JAKBYŚ SIĘ NIE WPIERDOLIŁ TO BY MI DAŁ, PO CO SIĘ WPIERDALASZ, POJADĘ CI HACZOREM, NIE MASZ ŻYCIA. WYSKOCZYSZ NA POKEBOLE?  Później opowiadam o tym koledze i mówi mi, że chyba lepiej, że na pokeballe, a nie na noże. No pewnie że lepiej. Gry lepiej kanałują przemoc niż harcerstwo czy armia. Wcześniej liczę sobie na palcach i wychodzi mi, że to są dzieciaki, które miały jakieś 4 lata, kiedy Pokemony weszły do Polski.  Kawaii wyszedł wtedy z podwójną okładką - z przodu "Mononoke Hime", która jakimś cudem weszła do polskich kin, a z tyłu powyższy koszmarek. Ale takie zawsze były realia - pismo ciągnęła jakaś lokomotywa ("Sailor Moon", "Dragon Ball", "Pokemon"), dzięki czemu wasz ulubiony miś mógł sobie zrobić wywiad z Takkyu Ishino. Tymczasem Wojtek Orliński był przerażony niczym Joanna Olech. I have seen the future and I loled. 