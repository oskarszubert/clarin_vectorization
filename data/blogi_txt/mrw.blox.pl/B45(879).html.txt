Drogie blogowisko (jak mawiają ludzie starszej daty blogujący w krawatach) wybaczy, że zanudzam, ale znów byłem na koncercie Raya Wilsona. Najpierw widzieliśmy go w filharmonii, potem w klubie, a dziś - w studiu Polskiego Radia Szczecin. Najpierw był to Ray Wilson, potem Ray Wilson Stiltskin, a teraz Ray Wilson and Berlin Symphony Ensemble, co oznaczało, że oprócz składu Ray Stiltskin (wzmocnionego Stevem Wilsonem, bratem) zagrał berliński kwartet smyczkowy. Pełna kultura!  Koncert odbywał się w ramach akcji Szczecin Unplugged, ale nie był unplugged, bo to nie koncert, a Szczecin był unplugged: minęła właśnie 2 rocznica, od Dnia, W Którym Nie Było Prądu (u mnie akurat był, więc czułem się jak nowojorczyk, który 9/11 spędził na Hawajach). No i z racji tej okazji właśnie odbywa się co roku koncert. Ostatnio jakiś jazz, nawet mam płytę, ale jeszcze nie słuchałem, a nawet jak wysłucham to niczego ciekawego raczej o tym nie napiszę. Jak widzicie (albo i nie) na zdjęciu występ nosił tytuł "Genesis Klassik" i zgodnie z nim na ponad godzinny program złożyły się wczesne oraz największe hity Genesis, a także piosenki Petera Gabriela, Mike The Mechanics i samego Raya. Czyli nic nowego, ale świetnie zaaranżowane, a ciągle przezajebisty głos Raya sprawia, że pójdę i czwarty raz. Nie zabrakło też zabawnych anegdotek między piosenkami ("Ten utwór jest najważniejszym utworem w historii Genesis. Nie największym hitem, ale najważniejszym. Od niego zaczęły ich słuchać kobiety. Wcześniej na koncerty przychodzili sami faceci"). Ray w fajny sposób polewał z brata (jak śpiewał "I can't dance" to zamiast "a perfect body with a perfect face" zaśpiewał wskazując na Steve'a "he's got perfect body with an ugly face"), a przy "Carpet crawlers" wręcz odstawił pantominę. Akurat do radia - żałujcie państwo, że tego nie widzą! A państwo tego nie widzą, bo państwo nie mogli sobie kupić biletów - jedynym sposobem dostania wejściówki było wzięcie udziału w konkursach organizowanych przez lokalne media i Urząd Miasta. Żeby było zabawniej, nagrodami w nich były... pojedyncze wejściówki, więc kiedy moja żona wygrała jedną "fundowaną" przez UM, to powiedziała, że sama nie idzie i wygrała jeszcze jedną od "Kuriera Szczecińskiego". Ale ma już takiego superbohaterskiego skilla - wygrywanie biletów w konkursach. Jak się okazało, podobnego skilla mają krewni-i-znajomi szczecińskich urzędników, którzy zapełniali salę. Na poniższym zdjęciu stojąca rozmazana plama - prezydent Krzystek, który cały koncert przesiedział nieruchomo niczym Moai. I tym wielkanocnym akcentem kończę relację z pięknego koncertu w pięknym mieście Szczecin.  Ray w fajny sposób polewał z brata (jak śpiewał "I can't dance" to zamiast "a perfect body with a perfect face" zaśpiewał wskazując na Steve'a "he's got perfect body with an ugly face"), a przy "Carpet crawlers" wręcz odstawił pantominę. Akurat do radia - żałujcie państwo, że tego nie widzą! A państwo tego nie widzą, bo państwo nie mogli sobie kupić biletów - jedynym sposobem dostania wejściówki było wzięcie udziału w konkursach organizowanych przez lokalne media i Urząd Miasta. Żeby było zabawniej, nagrodami w nich były... pojedyncze wejściówki, więc kiedy moja żona wygrała jedną "fundowaną" przez UM, to powiedziała, że sama nie idzie i wygrała jeszcze jedną od "Kuriera Szczecińskiego". Ale ma już takiego superbohaterskiego skilla - wygrywanie biletów 