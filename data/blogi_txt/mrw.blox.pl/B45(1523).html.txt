Kiedy starsi panowie słuchają sobie doskonale nijakiej muzyki gasnących starców, ja sobie wrzucę nowych Maników. "Postcard from a Young Man", płyta od chłopaków, którzy w zasadzie też już starszymi panami, ale wyciągają na tej płycie jakąś taką rześką, młodzieńczą energię.            Pocztówka od młodego człowieka to coś, co można znaleźć na dnie szuflady, cień przeszłości - bo skąd dziś młody człowiek ma w ogóle wiedzieć, co to jest pocztówka (w "Zero History" Williama Gibsona jest karta pamięci wielkości znaczka pocztowego, ale nie ma znaczka; zostało jego wspomnienie jako jednostki miary, anachronizm podobny parowozom rysowanym na znakach A-10). I proszę, można nawet przytulić chórki gospel, bo nagle ta muzyczna klisza ładnie współgra ze zrytym głosem starego liverpoolczyka i ledwie dekadę młodszego Walijczyka.         Na okładce Tim Roth, z aparatem polaroida. Starość udaje młodość przy pomocy gadżetów z przeszłości. 