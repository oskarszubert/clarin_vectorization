Meta- rządzi. Na desktopie, na laptopie, w internecie, szkole, klopie, biurze, rurze i podwórku, w sejmie i w senacie. Wszędzie. Nic tak nie porusza środowiska jak metadyskusje. Fandom mangowy zamiast gadać o mandze gada o fandomie mangowym, w usenecie flejmuje się o flejmach, a jedyną rzeczą, jaka jest skłonna poruszyć obrosłe w metaforyczny tłuszcz metaforyczne dziennikarskie dupska, jest dyskusja o dziennikarzach. Tak jak ostatni flejm na temat "kto jest najlepszym kebabem w całym Berlinie i dlaczego nie hamburger", o czym najpierw napisał Passent, a potem, w podobnym tonie, Pacewicz. Dostało się temu drugiemu - od kataryn wytykających mordowanie nienarodzonych i od sfochanego TVN-u. Ale list otwarty w sprawie to jednak mnie szczerze zaskoczył - ludzie, no są jakieś granice żenady, prawda? Ehehe. No i Pacewicz głupio odpowiedział: Szanowni Laureaci bodaj pierwszy raz zabrali razem głos, co uznaję za symptom, że środowisko się upodmiotawia. Wolałbym jednak, by oburzali się np. gdy szalała IV RP, albo gdy władze Warszawy przestraszyły się nadać rondu nazwę Wolny Tybet, co narusza chyba wartości bliskie dziennikarzom.Hehehehe. Fandomie mangowy, dlaczego dyskutujecie o fandomie mangowym, a nie o pokoju na świecie i głodzie w Afryce? 