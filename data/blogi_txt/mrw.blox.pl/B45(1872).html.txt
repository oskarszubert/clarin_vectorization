Again. Wczoraj przeczytałem w sieci, że Christopher Nolan, który dał światu najlepszego Batmana świata (i podbnoż już wymyślił co będzie w trzecim, yay), został konsultantem projektu "Superman 3.0", czyli trzeciego (po oryginalnej tetralogii i półresecie w nieudanym "Powrocie Supermana") podejścia do kinowego Supermana. Nerdy przerzucają się pomysłami, jak to można zrobić. "Batman Begins" z Supkiem w roli głównej raczej nie ma sensu - to są inne postacie, inne kolory, nawet kreskówka o Supermanie robiona w stylu "Batman: The Animated Series" miała w sobie coś fałszywego, niewłaściwe podcienie. Wobec ewentualnej niemożności unowocześnienia postaci (komiks wprawdzie jest kopalnią różnych hardkorów i kosmicznie epickich, godnych uebermescha zagrożeń, ale co na to Generał Publiczny?), podoba bardzo mi się pomysł Supermana jako "filmu z epoki". Gdyby tak na serio i z wykopem przenieść na ekran którąś z animowanych historii Fleischerów? 