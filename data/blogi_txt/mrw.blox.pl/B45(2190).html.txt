Buszując w zbożu porastającym intertuby znalazłem uroczego bloga pt. "xkcd sucks". Założenia są takie, że autor (jest ich kilku) bierze nowy odcinek XKCD i tłumaczy, dlaczego jego zdaniem ssie. Też tak umiem. Weźmy na tapetę odcinek dzisiejszy, zanim zabiorą się za niego fachowcy:  Och, dwa ulubione wątki Randalla w jednym: failed romance i człowiek-to-maszyna. Jest to komiks o nerdzie (nerda w dzisiejszych czasach poznaje się po tym, że ma wciąż stacjonarnego peceta), który czatuje z Lisą (get it yet?), ale podejrzewa, że ona jest botem ("Boten Anna" zrobiło to lepiej). Więc namawia ją na test V-K, który polega na rozwiązaniu captcha. For fuck's sake. [Nerd rage on] XKCD to komiks od nerdów dla nerdów, więc może by tak nie mieszał pojęć? Lisa (get it yet) czatując z Robem ZDAŁA test Turinga, zdała też V-K (polegający na odsianiu androidów i autystyków) okazując właściwe emocje. Pieprzona CAPTCHA jest tylko automatycznym testem, którego  ja czasem nie mogę zdać (zwłaszcza jak chcę zostawić komcia u Alexa) i nie ma nic wspólnego z testem empatycznym V-K. To raz, a dwa, że spamboty nie są androidami, a cyborgami: mają nośnik robota, ale treść pochodzi od człowieka, więc test V-K w ogóle ich nie dotyczy. Więc jeśli dowcip miał polegać na "robię nerdowski komiks, ale nie mam zielonego pojęcia o sztucznej inteligencji", to się udał. [Nerd rage off fuck off] 