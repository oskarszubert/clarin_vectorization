Oh teh drama:Niby żyjemy w dwudziestym pierwszym wieku, otoczeni technologią, o jakiej nie marzyli nasi rodzice, a jednak o wszystkim w końcu decyduje człowiek. Zapewne zauważyliście, bo nie sposób czegoś takiego nie zauważyć, że w opowiadaniu Andrzeja Sawickiego zabrakło dwóch ostatnich stron. Zamiast tego pojawiło się zdublowane opowiadanie Marka Hemerlinga, zresztą w wersji roboczej.[...]E tam. Moja mama to chyba od dziecka marzyła o technologii, która pozwoli przesyłać lolcatsy przez internet, biorąc pod uwagę ich ilość, jaka ląduje w moim inboxie. Ale koniec dygresji, wracajmy do tragedii drukarskiej:[...]Proces produkcji czasopisma jest długi i nie nad każdym jego elementem mamy w redakcji pełną kontrolę.Dlatego chciałbym poświęcić ten wstępniak dokładniejszemu wyjaśnieniu sprawy, żebyście, Drodzy Czytelnicy, nie myśleli, że olewamy nasze obowiązki i produkujemy same braki. Błąd zamienienia stron powstał poza redakcją, na etapie montażu i naświetlania materiałów w drukarni. Pomimo tego, że w rozmowie z odpowiedzialnym pracownikiem wyjaśniłem przypadkowe dołączenie do plików stron testowych (rzeczona powtórka Hemerlinga). Okazało się, że osoba ta zrobiła wszystko na odwrót, pocięła kompletny dokument, jakim było opowiadanie, i wyrzuciła właściwe strony, aby wstawić na ich miejsce, z czapki, coś, czego tam nigdy nie miało być.Wait what. Błąd powstał POZA REDAKCJĄ? Przecież to redakcja wysłała nadmiarowe strony z wersją roboczą tekstu, co później próbowała (jak widać nieudolnie) odkręcić (jakim cudem można w ogóle dołączyć strony testowe, w czym red. Szmidt to składa, w Wordzie czy Corelu?). Na każdym z kilku kolejnych etapów produkcji nikt nie zwrócił na to uwagi, w tym i ja sam, tutaj też muszę się uderzyć w pierś, bo nie skontrolowałem tego elementu po rozmowie z człowiekiem z drukarni. Ale do głowy mi nie przyszło, że ktoś pracujący w branży jest w stanie zrobić coś podobnego.Jak widać mógł. I zrobił.Do głowy by red. Szmidtowi nie przyszło? To ciekawe: korzystaliśmy przez pewien czas z usług tej samej (kiepskiej) drukarni (dostałem raz przesyłkę owiniętą w arkusz SFF H) i nawet tam był przyjęty dobry zwyczaj - PDF-y po impozycji (ułożeniu na arkuszach drukarskich) są wysyłane do klienta, żeby na wszelki wypadek sprawdził i klepnął. Bo każdy, kto siedzi w branży dłużej niż miesiąc wie, że element ludzki nawalał, nawala i nawalać będzie.Dlatego podjęliśmy już stosowne kroki, które zapewne będą wymagały bardziej legalnych posunięć niż tylko kolejne protesty i reklamacje. Nasze drogi rozeszły się definitywnie.Jak to skomentował mój tajemniczy informator: Pierwsze skojarzenie to towarzysz Stalin piętnujący i rozstrzeliwujący kułaków za generowanie problemów żywnościowych. Way to go damage control. Also - bardziej legalne posunięcia, prfff.BTW: Z prawdziwą przyjemnością prezentujemy [...] nowelkę Michała Cetnarowskiego poświęconą pamięci Philipa K. Dicka, którego kolejna rocznica śmierci przypada na ten wrzesień - nie śmierci, tylko urodzin. 