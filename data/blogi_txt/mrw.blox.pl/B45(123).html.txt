Dzień dziewięćdziesiąty dziewiąty.  Lekko obsesyjne (OBSESJA) wpisy są zdecydowanie bardziej wyraziste niż umieszczane tu i ówdzie bezbarwne wzmianki, twierdzi pani kominkowa. Za przykład podaje kolesia, który postanowił dokumentować wszystko, co zeżarł przez tydzień, w ramach eksperymentu "co by wyeliminowała pigułka zabijająca głód". Ja przyglądam się obsesyjnie (OBSESJA) witrynom sklepowym i kioskom: łowię plastik, dziwne chińskie zabawki (szczególnie podróbki Lego czy mangowych gadżetów), ciekawe dodatki do magazynów i inne kurioza. Ostatnio zastanowiło mnie coś takiego:    Bluzki ze zdjęciami modelek. Kim one są (próbowałem image searchu, ale nie dał rezultatów)? O co w ogóle chodzi w tym memie, żeby ubrać się w ciuch ze zdjęciem kogoś lepiej ubranego; czy to coś jak malowanie sportowych samochodów na furgonetkach? 