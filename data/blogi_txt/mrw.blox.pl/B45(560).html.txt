Niezłe peakesy! Takie autobusy.  Okazuje się, że co pół godziny kursuje autobus do sąsiedniej gminy i można się przejechać do pięknego aquaparku, a tam wymoczyć za wszystkie czasy w ciepłej słonej wodzie, zjechać rurą (na pupie albo na dmuchanym kole), popływać w basenie albo sztucznej rzece itp. Nasza gmina się aquaparku nie dorobiła, za to mamy najładniejszy marsz życia w całej Polsce.  Więc jedziemy sobie pekaesem i słuchamy jak rozmawiają trzy cyborgi. Ile mogą mieć lat? 70? 80? Wyglądają tak samo, aparaty słuchowe, siwo-łyse włosy, wysoki stopień zmarszczenia, szarość w stroju z obowiązkową kamizelką. Takie dziadziusie kochane. O czym rozmawiają? Jeden opowiada o jakimś przekręcie, jaki go spotkał na stacji cepeenu, ale wychodził i wykrzyczał sobie korzystne rozwiązanie; tylko jak to że nie ma za to żadnych sankcji; a potem drugi opowiada, że on to woli tutaj autobusem, bo samochodem to 50 zł i policja go raz zatrzymała, a co miał 40 jechać, "a twoja żona żyje?", wzdech, "jeszcze żyje, a trzeci wtedy zmienia temat i pyta, czy czytali że jakiś ksiądz (znowu jest jakiś ksiądz i ma jakiś problem ze swoją korporacją, #atoci) oskarżył biskupa o molestowanie, hahaha, śmieją się, a potem drugi, a może pierwszy, mówi, że ten Glemp to też przecież "przechta nożem chrzczony", i że złożył taki wniosek, żeby jeden dzień był bez spodenek  bo też jadą do aquaparku, nie  i wtedy by od razu było widać, kto jest żydem. - I do komory! - woła pierwszy, a może drugi. A potem zmieniają temat (a ten zamek to wiecie kto buduje? Oleksy! Kto? OLEKSY! Ale dlaczego w Szczecinie?), a my zmieniamy siedzenie, poza zasięg głosu przemiłych dziadziów. Polska. 