Cyfra kłamie (Mamoru Oshii zrobił o tym piękny film pt. "Patlabor 2"). Np. mówi mi, że z punktu A do punktu B jest jakieś 478 pikseli.   Ale to nieprawda; ale tego nie dowiem się z mapy: przecież widzę, że to niezbyt daleko, bo przecież mieści się w małym okienku googla.  Dopiero kiedy wezmę globus i zobaczę, że krzywizna Ziemi zasłania Szczecinowi widok na Chengu, kiedy go wezmę w ręce i zakręcę; wtedy do mnie dotrze, jak to jest bardzo daleko.   Tak samo, jak zegarek cyfrowy pokazuje, która godzina, ale nie pokazuje czasu. ﻿Patrzę i widzę, że 23:37, więc minęły 2h od śmierci JP2; gdy zerkam na wskazówki, od razu widzę, że do północy zostały dwa kawałki pizzy. Cyfrowe "37" jest zdradliwe, bo niby trzydzieści, a przecież na analogu widać od razu, że czterdzieści!  Akurat tyle, żeby zrobić notkę. 