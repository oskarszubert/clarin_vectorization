Uch, scorchio! Nadeszło lato, więc upał, więc pora wyzbyć się skarpetek i wskoczyć w sandały. Ale dziś na ten przykład jest niedziela, więc na spacerze spotkałem wielu krawaciarzy. Niedzielne ubranie typu garnitur (pół biedy, kiedy jasny) plus biała koszula plus krawat jest wiejskim i małomiasteczkowym nawykiem, by dzień święty święcić i w niedzielę ubierać się inaczej. Rzecz jest więc klasowa, jak opalenizna: kiedyś brąz nosiły kobiety pracujące w polu, a waćpanny pielęgnowały trupią biel; po industralizacji bladość zaczęła być domeną ludzi spędzających cały dzień w fabryce, więc w dobrym stylu było złapać nieco słońca. Tak samo dziś żyje ten niedzielny krawat: miejski profesjonalista chodzi w garniaku na codzień, więc w weekend chętnie wskakuje w coś mniej zobowiązującego. Chyba, że wymyślił sobie wyznawać jakąś głupią religię i musi. A ja mam na to wszystko wyjebane, więc noszę się ładnie i wygodnie cały czas. Przy okazji chciałem polecić fajne sandały, które sprawiłem sobie na ten sezon:  Adidasy Purah, które mają wiele zalet (głównie taką, że były dostępne w moim rozmiarze USA 13): skórzane (to podstawa) - tam gdzie dotykają stopy ergonomiczna podeszwa wywinięty czub - nic się nie sypie do środka, stopa naturalnie odrywa się od ziemi, można stanąć na palcach trzy rzepy, w tym nad piętą - pozwalają na dokładne dostosowanie sandała do stopy, aby pięta i palce były na odpowiednim miejscu - nic się nie suwa, a sandał nie klapie; można w nich biegać (spróbujcie takiej sztuczki w japoneczkach, ble) wentylacja w środku podeszwy, ze specjalną siateczką są po prostu śliczne i pasują do różnych ciuchów   Oczywiście kosztują więcej, niż pierwsze lepsze z Deichmana, ale w przeciwieństwie do gówna z butików, gdzie się płaci za sam fakt kupowania w butiku, są one warte swojej ceny. 