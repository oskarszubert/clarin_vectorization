Zwierzofilska organizacja PETA zbiera czasem razy za seksizm, w swoich kampaniach posługuje się bowiem np. takimi plakatami: Fajny do wkurzania Terlikowskiego Ale ten w zasadzie pozytywny seksizm jest niczym w porównaniu z negatywnym seksizmem "polskiej PETY", fundacji Viva!. W systemie wymiany głupich obrazków soup.io krąży właśnie plakat z zeszłorocznej kampanii: Jak widzicie TYLU OSOBOM SIĘ PODOBAŁ. Nic dziwnego, podarowany fundacji (jak wyjaśniła mi moja informatorka) przez agencję reklamową plakat to doskonały komunikat dla biurowej klasy średniej. Bohaterką negatywną jest starsza osoba (prawdopodobnie "moher"), kobieta (konieczne do "genialnej" gry słów "I kto tu jest suką?"), łatwy cel do nienawiści. Wbrew szlachetnym założeniom ekofeminizmu, w walce z przemocą wobec zwierząt została użyta seksistowsko-ageistowska narracja. No właśnie, narracja. Nie rozumiem opowieści z tego plakatu. Wrzuciłem do googla "staruszka pobiła psa" - nic. Nie było żadnej plagi molestowania ani moralnej paniki na temat staruszek maltretujących pieski. Mnie się takie starsze osoby kojarzą zupełnie inaczej: dzielą się swoimi głodowymi emeryturami z nieszczęsnymi zwierzakami. I za te wdowie grosze zostały tak potraktowane przez - zapewne - młodego i bystrego kreatywnego. Tylko dlaczego Viva! zdecydowała się użyć tego projektu? Ale co było... Spójrzmy, jak wygląda kampania "daj 1%" w tym roku. Założenie - zwierzęta same nie zarobią, wrzuć money. Ok. Ilustracją tezy jest Pan Prosiak, zmuszony rozdawać "Metro" i Pan Koń, odśnieżający ulice.  Fajne, nie? Ale to nie wszystko, jest też Pani Owca:  która się kurwi. Niestety grafik najwyraźniej nie zrozumiał polecenia kreatywnego, obrazek miał zapewne przedstawiać barana, pracownika agencji reklamowej, a ten zabił finezję rysując prostytutkę. WTF, Viva!, WTF. 