Widmo krąży po internetach, widmo emo pokoleniowego (a raczej - rocznikowego, gdyż w pokolenia nie wierzę; wierzę w nisze). Ciosem brusali podsumował to Inżynier, Brutto uznał zaś, że coś prawdziwego jest w tym tekście (jest też o wiele mniej pretensjonalny niż wszelkie pompowane na siłę manifesty „pokolenia nic”). świadczy o tym sam fakt, jak często jest reblipowany (a w #zsrr "pokolenie nic" na siłę pompuje ciebie). coś prawdziwego jest w tym tekście (jest też o wiele mniej pretensjonalny niż wszelkie pompowane na siłę manifesty „pokolenia nic”). świadczy o tym sam fakt, jak często jest reblipowany. This is a fail sandwich and it's made of nostalgia and regrets. Problem z wynurzeniami Pauliny Wilk polega oczywiście na tym, że to wynurzenia przedstawiciela klasy średniej, co na starcie daje +10 do alienacji. Przypomina mi to jakieś emo posty w usenecie (nawet nie guglam, bo żena pójdzie nosem), w których narzekałem na swój najgorszy możliwy rocznik 1979, couplandowski głód historii, ale to było 10 lat temu, na chwilę przed tym, zanim poukładałem sobie w głowie i życiu. Pisać coś takiego z pozycji trzech dych uznałbym za osobistą porażkę. Ale ogólnie jest to pierdzielenie z powodu takiego, że kapitalizm to nie było coś co spadło nam na głowę jak stacja Mir. To przejście było bardzo płynne. Ewolucja, nie rewolucja. W 1989:  dostałem pierwszy komputer (byłem na to gotowy, od 3 lat czytałem "Bajtka"). pani od polskiego przestała rozliczać obecność na pochodzie pierwszomajowym i poinformowała, że w szkolnej bibliotece są dostępne lektury o tematyce religijnej, których wcześniej nie mogło być (konsekwencje zrozumiałem po latach). Nikt się nie przejął. Berlin Zachodni zrobił się nagle tak blisko, nie trzeba było już napojów w kartonach przywozić z Iraku. bardziej niż 4 czerwca byłem przejęty piratami z klocków Lego  Rozumiem, że ktoś źle wspomina lata 80 z pozycji nastolatka, który ma konkretne potrzeby lansu i szpanu, ale gówniarzowi wiele nie trzeba było. Był Bajtek z mapami gier, była Fantastyka z Funkym Kovalem, Pan Kleks, Pilot Pirx, dobra muzyka w PR3, guma Donald ze stripami, salony gier, ośmiobitowce u kolegów i kuzynów, Świat Młodych z Kajkiem, Tajfunem i Tytusem, Pan Samochodzik, Załoga G i Shagma. Brakowało słodyczy, ale może to i dobrze, jeśli to prawda, co mówią o spasieniu młodzieży.  Zatem dlaczego miałbym się czuć nieswojo w Starbaksie, kinie czy Londynie? Wygoda zabija pamięć - gdy myślę o tym, co było 7 lat temu to zapominam, że nie było wtedy nowego mostu i z mojego osiedla jechało się przebijając przez korki. We wspomnieniach zaciera się to, że telefon był kiedyś większy. Jadąc po skarpety do najbliższego C A (w Oder Center) nie myślę o tym, że parę lat temu trzeba było pokazać dowód zielonemu ludzikowi, a wcześniej pokazać zawartość plecaka.  I jest to pierdzielenie z powodu takiego, że nie istnieją generacje. Istnieją nisze i fetysze. Każdemu jego porno: są ludzie, którzy 1989 mieli szczerze wyjebane na politykę, są też gówniarze urodzeni w 1989, którzy tymi podziałami i konfliktami żyją do dziś (chociaż znają je tylko z przekazów), wystarczy pobuszować na blogach politycznych. Kurde, przecież gdzieś tam wciąż dzieli nas wojna domowa w Hiszpanii, chociaż była sto lat temu i na innym kontynencie, a Pinochet nie żyje.  Nie ważne, w którym roku wyszedł "The Wall", tylko ile miało się lat, gdy się go pierwszy raz słuchało. I czy w ogóle. 