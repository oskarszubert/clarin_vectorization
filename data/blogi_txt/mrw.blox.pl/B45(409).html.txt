Dzień zero, rozgrzewka - premierowy koncert The Killers w nowohuckim teatrze, w którym na co dzień Czapka Demiurgski wystawia lewicowe sztuki. Jestem przeziębiony - co za pech - i stary (trzeba się pogodzić; przeżywam jednak lekki szok, kiedy osiemnastoletnia dziewuszka, z którą gawędzimy sobie w kolejce przed koncertem, zwraca się do mnie per pan), ale kiedy wreszcie na scenę wchodzą chłopaki to czuję się jak doktor Strangelove, którego podniosło z inwalidzkiego wózka. Od razu widać, kto jest human, a kto dancer:   Stoję tak blisko, że widzę pot na skroniach Brendona.    Sala pełna fanów - przypadkowych widzów jest może z piątka - skacze tak, że dudni podłoga. Doskonale sklejona playlista, z rodzynkami piosenek z nowej płyty i wiązanką hitów; przed bisami wszyscy drą się I GOT A SOUL BUT I'M NOT A SOLDIER.   Wychodzę, nie żyję. Żyję. 