Should I trust a goverment? NO FUCKING WAY/NIE, NIECH SPIEPRZAJĄ Mother/napisy na Murze Ludzie w wieku różnym - podstarzali, wychowani na Trójce rockmani po 40 (i więcej), studenci, hipsterzy, mdlejące staruszki, dzieci w wieku różnym - jeszcze nigdy nie widziałem takiego przekroju na koncercie. Wbrew smutnemu pierdoleniu hejterów w komciach pod poprzednimi notkami, spektakl był niesamowity. Realizacja, efekty specjalne, nagłośnienie i technika - perfekcyjne. Muzyka z wykurwem (yay Snowy White!), teksty - mówcie sobie co chcecie - wciąż doskonałe, symbolika nieśmiertelna. Zgodnie z przewidywaniami Roger nie śpiewał za dużo, ale skakał i grał jak młodzieniec. Pieprzony Mur jest nieznośnie ponadczasowy. Jako metafora alienacji, jako symbol przemian w czasie upadku Systemu, wreszcie jako alegoria dzisiejszych podziałów. To nie jest "Pink Floyd The Wall" z t-shirtów fanów, to jest The Wall Rogera Watersa. Styropianowy Mur pokryły animacje i tekstury nadające mu czasem rys realizmu, a czasem surrealizmu. Rozmyty przekaz oryginału został skonkretyzowany, po nazwiskach i ze zdjęciami. Wątpię, czy ktoś się tym przejął; studenci z którymi wracaliśmi nie byli w stanie rozpoznać najprostszych symboli (pięć minut spierali się, czy świnia miała rogi), czy skumali absolutnie przegenialne (i wzruszające) nawiązanie do szczególnego grafitti Banksy'ego w finale? Czy skumał je facecik w kurteczce z logo PR3? Nie zrobiłem zbyt wielu zdjęć, bo byłem zajęty oglądaniem. Cyfrowe wspomnienia kupię sobie na blureju.  Na obrazku - kukła nauczyciela i oteksturowany fragment Muru.  Zdalnie sterowana dmuchana świnia w wersji dwa zero - oprócz młotkowej swastyki pokrywa ją graffiti i reklama wódki.         Twoja Stara klaszcze na Watersie (czarno-czerwona rozmyta postać imitująca śmigło na końcu tubki). Nie wiem, czy był to najlepszy koncert na jakim byłem (koncert powinien być mniej, hmm, alienujący. Oh wait...), ale z pewnością nie widziałem w życiu piękniejszego przedstawienia. 