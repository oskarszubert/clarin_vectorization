Mam znowu laga, więc dziś historia z czwartku. Przed Suzanne Vega, czego z początku nie zauważyliśmy, miał wystąpić support ("jakaś pipka", jak określił to dystyngowany gentelman obdzwaniający z empikowej kolejki po autograf całą rodzinę). No ok, poźniej będziemy w domu, jakoś to przeżyjemy (do tego jeszcze wrócę). Koncerty, moi drodzy, to nie seans w kinie, gdzie można spóźnić się na reklamy: warto przyjść wcześniej, żeby zająć dobre miejsce. Pierwszy rząd w amfiteatrze, 3 metry od niskiej sceny (niskiej! ludzie, którzy poszli pod samą wysoką scenę na Manikach nie mieli okazji zobaczyć perkusisty, podstawy geometrii i optyki) to jest naprawdę coś. Anyhow......support. Na scenę weszła kobieta - kobieta, nie dziewczyna - dość spora, odziana w czerń i złote kółka na klatę. Do tego zespół: człowiek o wyglądzie stoczniowca na perkusji, klawiszowiec o twarzy i mimice Tofika, gitarzysta typu parafialne kółko młodych, w miarę normalny basista oraz takiż człek od instrumentów perkusyjnych. Wokalistka oznajmiła, jaki to dla niej zaszczyt wystąpić przed "prawdziwą gwiazdą, jaką niewątpliwie jest Suzanne Vega".Grali całkiem fajnie, nic specjalnego, bo co może być specjalnego w popowym jazzie, gdzie wszystkie melodie są ol egzakly alajk, ale miłe jest przecież brzmienie żywych instrumentów. Niestety, dołączyła do nich niewątpliwie żywa wokalistka. Matulu. Nie śpiewała szczególnie źle, ale na tyle, żeby zdobyć kilka kąśliwych uwag od jury Idola. Ale nic na tym świecie nie przygotowało mnie na te teksty.No, może zespół Feel, chociaż oni mają lepsze rymy.No bo zostawiłeś mnie, i oczywiście deszcz, i łza na policzku, czy to jest miłość, czym jest miłość, czy to była miłość, jak to jest miłość, miłość, miłość, miłość, odszedłeś, nie rozumiałeś, płakałam. Gott. Po drugiej piosence zacząłem liczyć cliche i mówię do żony "deszcz odhaczony, cośtam zaliczone, jak jeszcze zaśpiewa o Bogu to wychodzę".No, ale nie zaśpiewała. Śpiewała za to tłumaczyłeś mi, ojciec pił i bił, po czym cały amfiteatr zawył (czy to niegrzeczne siedzieć z twarzą w dłoniach, kiedy wokalistka cię widzi). Cały występ trwał jakieś pół godziny, chociaż ciągnął się niemiłosiernie. W końcu zapowiedziała ostatnią piosenkę, tytułowy singiel z nowej płyty (kto jej wydał płytę? Caritas?), "Na mojej drodze". As inBÓG POSTAWIŁ CIĘ NA MOJEJ DRODZEThank you very much.* * *No więc myślałem, że to jakiś taki zespół w stylu "puścimy lokalnych artystów z okazji Dni Morza", ale nie. Okazało się, że Ania Stępniewska topolska jazzmanka, laureatka Międzynarodowych Spotkań Wokalistów Jazzowych w Zamościu, studentka Wydziału Wokalnego Instytutu Jazzu Akademii Muzycznej w Katowicach, od 2001 roku współzałożycielka formacji Fizz The Fire.W 2001 roku na Międzynarodowych Warsztatach Jazzowych w Puławach poznała Szymona Mikohina oraz Michała Jabłońskiego, z którymi w 2003 roku założyła zespół Fizz The Fire, w którym jest wokalistką. Anna Stępniewska występowała na warszawskim Smart Jazz Festiwal we wrześniu 2004 roku. W marcu 2005 wraz ze swoim zespołem wystąpiła w Sali Kongresowej, na którą zaprosił ją zespół The Brand New Heavies. Jest trenerem wokalnym w programie Jak oni śpiewają.Posłuchajcie sobie na myspejsie, gdzie dziwnym trafem lepiej śpiewa, ale teksty...Pewnych rzeczy nie można poprawić nawet w studio. 