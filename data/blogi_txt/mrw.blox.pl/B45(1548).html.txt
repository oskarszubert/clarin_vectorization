Najpierw usłyszałem, że Bagiński robi nową reklamę Polski i że jest taka nowoczesna, i są tam najnowsze trendy w designie, czyli lalki winylowe.  No faktycznie, meganajnowszy trend, pomyślałem, takie Tokyoplastic bawiło się tym ledwo w 2003.  A potem zobaczyłem naszą brodatą zawiedzioną nadzieję polskiej animacji, jak w Dzień Dobry TVN razem z drugim brodaczem, choreografem z TVN-u, opowiadali o targach turystyki w Berlinie, i że będą tańce, i animacja Bagińskiego, i w ogóle cuda na kiju, i że już pracują nad nowym filmikiem z okazji Euro2012.  swoją drogą jak pierwszy raz usłyszałem o Euro 2012 to myślałem, że wchodzimy do strefy i do dziś na każde wspomnienie dopada mnie smutek Tomasz Bagiński będzie promował Polskę w Berlinie  BTW: Arabskie konflikty szansą dla Polski (srsl)            No i te targi i pokaz miały być w Berlinie od 8 marca.  A wiecie gdzie ja wtedy byłem? No właśnie. Zatem będzie trochę obywatelstwa blogoterskiego. Więc idę sobie, powiedzmy, przez Kreuzberg z żoną, a tu widzę pannę żubrami przystrojoną:  Jest też na bilboardach (ale w Berlinie bilboardy to rzadkość), np. pod wiaduktem na Alexie:  Tak. Ta pani ma na głowie drzewa zamiast włosów, jakieś góry, katedry, wieżowce, żubra i dookoła lata bocian (bocian! uratowani!). Ale gwóźdź kampanii stanowią te nieszczęsne "vinyl toys":  Tu paskuda spotkana w okolicy ZOO (i sklepu Lego). Karina myślała, że to jakiś japoński potworek w stylu rzeźb Takashi Murakami, ale mała tabliczka po bliższej inspekcji odkryła prawdę - POLEN. Niebiesko-czerwony stwór o głowie w kształcie filiżanki, z piłką od soccera wystającą z dupy i kostką (cukru?) szyderczo wyciągniętą w stronę widza. Co to ma znaczyć? Nic. Ten potwór ma zerowy potencjał memetyczny. Forma nie zawierająca żadnej treści. Nie ma w nim niczego, co możnaby kojarzyć z Polską, niczego, co można kojarzyć z czymkolwiek (poza piłką w dupie). Równie dobrze mógłby reklamować warzylion. A tak wtapia się w tło. To jest Berlin, miasto cudów, na każdym rogu stoi artystycznie umalowany niedźwiedź, tu ten potworek na nikim nie zrobi wrażenia większego niż "o, potworek, pewnie jakaś manga".  podobno ów stwór ma jakieś znaczenie, ale jak widzicie na zdjęciu nie stoi tam żaden autor, który by je przygodnym przechodniom wyłożył. Potworków jest więcej, występują razem na plakacie i podłogowych naklejkach na Dworcu Głównym:  Czytelne i wiele mówiące. Tylko nie. I to jest kurwa prawdziwy skandal za wielkie pieniądze, a nie ten nieszczęsny cwelolokaust. Co przedstawia ten plakat? Nic nie przedstawia. Jaki niesie przekaz? Żaden. Z jakim krajem się kojarzy? Z żadnym, bo tych tycich literek "Polen" nikt nie zauważy. Widzicie je na zdjęciu? Drugi kwadrat od prawej, w drugim rzędzie. Logo z napisem Polen i symbolem góry i lasu. Ojej jak jesteś taki mądry to zaproponuj coś lepszego. Służę. Wprawdzie nie potrafię jak Tomasz Bagiński przytulać konfitur za grube tatusie, ale znam się nieco na inżynierii memetycznej i parę memów w życiu puściłem. Dlatego dla promocji naszej nieszczęsnej ojczyzny proponowałbym użycie czegoś maksymalnie prostego i łatwego do pochytania - w dodatku już rozprowadzonego w memosferze.  Polandball. Po prostu. Biało-czerwona piłeczka. Wdzięczny obiekt do różnych modyfikacji. Można dorysować jej oczka. Można dorobić ironiczne polskie wąsy. Wyobraźcie sobie ten placyk z fotki wyżej z wielkim polandballem z wesołą paszczą, śmiesznymi oczkami i sterczącymi wąsami. Można takie piłeczki robić i rozdawać we wszelkim kształcie. Małe kałczuki z różnymi minami. Tekstylne polandballe do rzucania się w biurach. Baloniki. Piłeczki golfowe dla VIPów. Co tylko chcecie. I taką kulkę każdy student zanimuje w Blenderze, nie trzeba będzie się kosztować na Płacisz Imasz. Profit. 