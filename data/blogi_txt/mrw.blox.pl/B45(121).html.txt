Dzień dziewięćdziesiąty siódmy.  Wyjdź z domu i tam szukaj blogoinspiracji, rzecze pani kominkowa. Wyszedłem z domu przedwczoraj. Ulice były puste, place wyludnione, parkingi - pełne wiatru i słońca. Gdzie się wszyscy podziali? Nie znam się na kulturze serialowej, bo jej trochę nie lubię, ale to chyba miłośnicy serialu "Żywe trupy" urządzili sobie tzw. "Zombie Walk". My sobie zrobiliśmy zwykły spacer, ale ładny, po różnych zapomnianych zakamarkach dzielnicy i okolic. Zjedliśmy lunch w puściutkim Burger Kingu, Whopper Jr. i frytki; robiony na świeżo i bez zwykłego pośpiechu jest znacznie smaczniejszy. Przy przejeździe kolejowym siedzieli trainspoterzy, jeden miał aparat, drugi lornetkę, a trzeci pewnie był szefem, albo konsultantem, a może wszystko zapisywał? Nie przyjrzałem się dokładnie.  Trainspotterspotting. Wracając zjedliśmy lody w McDonaldsie (flurry z chałwą i truskawkami); McDonald był pełny ludzi, to tu się schronili przez zombie.  Wyszedłem z domu wczoraj. Tylko na chwilę, do Społem na dole, bo zapomniałem kupić jogurtu bałkańskiego do obiadu; padało, bardzo padało, jakby się urwała chmura, a z niej wypadły jeszcze małe chmury, jak atak Marsjan. Założyłem gromy i plandekę, a i tak zmokły mi skarpetki.  Wyszedłem z domu dziś. Zajrzałem do empiku, nie było nowego "Harper's Baazar", obejrzałem sobie książkę "Bomba" Korwin-Piotrowskiej:   i kupiłem komiks z płodem w okularach na okładce (płód przebywa w Szwecji, gdzie medycyna prenatalna jest widocznie bardziej rozwinięta), bardzo fajny:  Dziś dzień dziecka: 