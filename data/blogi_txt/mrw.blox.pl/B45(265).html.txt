Do Pana Igora Janke!Postąpił Pan w sposób najgorszy z możliwych. Nie zapoznał się Pan z powstałą dzisiaj sytuacją (a już podjął apodyktyczną decyzję). Jej przebieg był następujący:1. Ukazuje się na SG tekst Łukasza Warzechy, zawierający niedwuznaczne i obraźliwe aluzje pod moim adresem. Warzecha już raz podjął taką akcję. Rozmawiał Pan wtedy z nim i po rozmowie zapewnił mnie, że tego rodzaju sytuacja się nie powtórzy. Powtórzyła się.2. Pod tekstem Warzechy Matrioszka25 nie tylko mnie obraża, ale dopowiada wszystko to, czego Warzecha nie odważył się sam napisać. Jest to jawna zachęta do wymiany ciosów między mną a Warzechą.3. Na wpis Matroszki25 reaguję natychmiast. Zgłaszam do usunięcia jej wpis. Równocześnie - w przeciwieństwie do Warzechy, który to samo powinien zrobić bez niczyjej interwencji - kasuję na swoim blogu wspis jednego z blogerów, który rozwija i personalizuje moją zawoalowaną replikę na insynuacje Warzechy. 4. Moja prośba o likwidację prowokatorskiego wpisu Matrioszki 25 pozostaje bez echa. Ponawiam więć prośbę o jego likwidację w trybie "zgłoś do usunięcia". Równocześnie to samo zgłoszenie wysyłam mailem na adres administracji S24. I dodatkowo mailem do Pana osobiście. Nie daje to najmniejszego rezultatu.5. Na moim blogu i blogu Warzechy pojawiają się kolejne obraźliwe dla mnie wpisy. Administracja S24 konsekwentnie nie reaguje. Budzi się dopiero po moim ostrym wpisie o Matrioszce25, freaku i ketmanie.6. Skutek przebudzenia jest jeden: wycięcie dwóch moich komentarzy. Reszta pozostaje nietknięta.7. Jak by Pan zareagował, gdyby ktoś napisał, że "kurwą to można nazwać Pańską matkę, żonę i ojca ubeka"? Ten wpis również zgłosiłem do usunięcia. Bezskutecznie.8. Pańscy ludzie nie zapanowali dziś nad sytuacją, mimo moich proceduralnie nienagannych prób zażegnania konfliktu. Ofiarą tej nieudolności staję się natomiast ja. Dziwne, że nie reagował Pan w podobny sposób, gdy łaciną podwórkową posłużył się w tytule postu - w tytule!!! - jeden z blogerów "czerwonych", albo wtedy, gdy podobnym językiem posłużył się Ernest Skalski pod moim postem "Ernest Skalski, Wojciech Sadurski - myśliciel słabi". 9. Idzie Pan po najmniejszej linii oporu. Usuwa mnie Pan z Salonu24 dla świętego spokoju. To posunięcie niesprawiedliwe i oportunistyczne. Ale trudno. Ludzie bezkompromisowi w świecie zgniłych kompromisów i zakulisowych manipulacji, w świecie, gdzie liczy się tylko sława i pieniądze, najczęściej kończą tak jak ja. Myślałem, że w Salonie24 jest inaczej. Myliłem się. Ewidentnie trzyma Pan stronę Warzechy i "Dziennika". Tego się już ukryć nie da.10. Napisałem wyraźnie, że wszelkie zawieszanie mojego blogu traktuję jako jego likwidację. Nie ma dobrych powodów dla żadnego zawieszania. Sytacja dzisiejsza jest w znakomitej mierze wynikiem nieudolności administracji Salonu24. Gdyby chciał Pan - gdyby miał Pan odwagę - być naprawdę konsekwentnym, wyeliminowałby Pan wpierw dziesiątki chuliganów, którzy atakowali mnie na moim blogu i gdzie indziej. Wybiera Pan rozwiązanie najprostsze. Za wszelką cenę bronić swoich ludzi przed krytyką. Nie kontrolował Pan sytuacji od początku i wymknęła się ona spod kontroli administratora. Nie chce Pan tego przyznać.11. Do końca tygodnia likwiduję mój blog w Salonie24. Niech piszą tu dalej Matrioszka 25, freak i ketman. Spawił im Pan wielką frajdę. A mnie zawiódł na całej linii.Szczęść BożePaweł PaliwodaŹródło 