Ale najbardziej się cieszę z nowego Cybershota, że sobie teraz mogę pograć w mobilnego Metal Sluga:  Jak większość gier z tradycjami, seria Metal Slug doczekała się kilku wersji komórkowych. Pierwsza była portem gry "Metal Slug 1st Mission" z minkonsolki Neo Geo Pocket, ze słabą grafiką, ale za to za paroma ciekawymi pomysłami. Drugie podejście, "Metal Slug Mobile Impact" było fajnym (fajnym, bo hurra Metal Slug!), ale w sumie mało odkrywczym remiksem starych sprite'ów i grafiki, co w połączeniu ze słabym sterowaniem i bugami nie dostarczało. Ciekawsze okazała się część trzecia, której bohaterem uczyniono kultową postać wrażego superżołnierza Allena O'Neila:  ale na tym kończą się zalety gry - znowu recycling grafiki i wrogów i kiepskie sterowanie, wymagające gimnastyki palcami w ciasnej przestrzeni telefonicznej klawiaturki.  I w końcu czas pokazany na zdjęciu "Metal Slug 4 Mobile". Zupełnie inna jakość - grafika w rozdzielczości 240x320, czyli zbliżonej do oryginalnej gry z automatu (304x224), dwójka nowych bohaterów - czerwonowłosy Roberto i Leona z KOF (właśnie tu zadebiutowała, zanim dostała rolę ukrytej postaci w PSP'owym "Metal Slug XX"). Sprite'y przeciwników i część grafiki jest z recyclingu, ale w przeciwieństwie do poprzednich mobilek jest tu cała misja z zupełnie nową lokacją, a także nowiutki boss z prawdziwego zdarzenia. Poprawiono sterowanie - teraz klawisze 1, 3, 7 i 9 pozwalają strzelać pod kątem w górę i dół, można także ułatwić sobie życie i włączyć autofire. A za ładne przechodzenie misji przewidziane są nagrody, więc warto się przykładać. Świetna gra do tramwaju czy sraczyka. Pierwsza komórczanka w pełni zasługująca na tytuł "Metal Slug". Brakuje tylko jakiejś narracji (poza "idź walcz i zgiń piękną chwalebną śmiercią", jak mówił poeta), ale po co komu narracja, kiedy jest taka ładna Leona? 