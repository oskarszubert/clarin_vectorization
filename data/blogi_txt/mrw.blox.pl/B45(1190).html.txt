I jak czekaliśmy na peronie na powrotny pociąg, obok zajadała się sernikiem (pyszna niemiecka chemia) dziewczyna z plecakiem, na którym miała przypinkę:  Porażająco paskudne logo z podpisame "Energia atomowa? Nie, dziękuję", co od razu przypomina mi smutny na wiele sposobów film "Die Wolke" ("Chmura"), który obejrzałem parę lat temu:         To ekranizacja książki dla młodzieży wydanej w 1987 na fali post-czernobylskiej paniki. Film postał 20 lat po Czernobylu, jest więc boleśnie histeryczną ekopropagandówką. Story w skrócie - nastolatka odkrywa pierwszą miłość, ale Atomkraftwerk rzuca kłody pod nogi - wyją syreny, trzeba uciekać. Panuje chaos, nikt nie organizuje transportu zbiorowego, każdy ratuje własną skórę, bogacze uciekają samolotami. Nasza bohaterka zostaje sama z bratem, nie udaje im się załapać na pociąg, uciekają rowerami, brat wpada pod samochód, a dziewczyna dostaje radioaktywnym deszczem. Idzie do szpitala, gdzie wypadają jej włosy i w ogóle drama, drama, drama, drama. Ciekawi mnie to o tyle, że gdyby nie ciągłe gadanie o "pokoleniu Lugola", w ogóle bym nie pamiętał grozy Atomu. Ona została dla mnie w latach 80. W Niemczech, mam wrażenie, nie. Nawet Kraftwerk do swojej pięknej piosenki "Radioaktywność" dopisał antyatomowe przesłanie: Atompanik? Nein danke. Close but no banana. 