Ludzie czytający, a nie książki, są tak naprawdę obiektem mojej uzasadnionej nienawiści.  Nie, nie wszyscy. Każdy z nas na pewno zna kogoś, kto czyta w sposób ładny; podręcznikowym przykładem jest obywatel Najder Łukasz, dla którego lektura jest tylko punktem wyjścia do własnej literackiej podróży.  Ale trzeba mieć bolesną świadomość istnienia tych prostych czytaczy, książkowych kiboli. Takich, którzy dzięki czytaniu czują się lepsi od innych. Takich, którzy kiedyś zamieszkiwali grupę pl.rec.ksiazki (jakie brzydkie rzeczy tam pisano o Masłowskiej), a teraz łażą po fejsach i kwejkach lajkując zdjęcia półek i akcje w stylu "Ustąp miejsca czytającemu".   Założenia tej akcji są tak durne, że założyłem fanpage'a "Zakaz czytania w miejscach publicznych" (napisano o nim nawet w prasie portalowej, trolololo). I ostatnio wrzuciłem tam śmieszny obrazek, który sam zrobiłem:  I dopiero jak wrzuciłem, to zorientowałem się, że moje hasło brzmi inaczej niż to na źródłowym obrazku. Odruchowo bowiem używam języka nienacechowanego płciowo - raz, że to nawyk z czasów, kiedy byłem tłumaczem, dwa - nie jestem seksistowskim bucem. niech będzie to potwierdzeniem tezy, że to pisanie, a nie czytanie, rozwija  Zapytałem więc na wallu akcji, czy "czytającej" już nie trzeba ustępować. Dostałem "zabawną" odpowiedź, która tak musiała ubawić osoby odpowiedzialne za stronę, że aż zrobiły zrzut ekranu i wrzucili w strumień:  I tak właśnie wygląda ta czytająca elita narodu. 