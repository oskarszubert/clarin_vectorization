Redaktor Maciej Parowski ma taki patent: żeby obronić się przed oskarżeniami, że puści każdy byle jaki tekst o ile jest po linii i ideolo ma ok, od czasu do czasu puszcza jakiś tekst o wymowie lewicowej. I tu ma, cwaniak, dwa sposoby: puszcza kawałek Wojtka Orlińskiego, który jest (Wojtek, nie kawałek) dlań oswojonym marksistowskim wujciem wariatuńciem, albo puszcza jakąś przekupiastą kupę, żeby każdy widział, jacy ci lewicowcy som gupi. Maciej Parowski jest bowiem uważnym czytelnikiem prozy Andrzeja Sapkowskiego i umiejętnie wciela w życie mądrości proroka Lebiody:Rzekł razu pewnego do proroka Lebiody uczeń jego: naucz mnie, mistrzu, jak mam postąpić? Zapragnął oto bliźni mój mego ulubionego psa. Jeśli oddam ulubieńca,serce mi pęknie z żałości. Jeśli zasię nie oddam, będę nieszczęśliwy, bo skrzywdzę bliźniego odmową. Co czynić? Czy masz, spytał prorok, coś, co kochasz mniej niż psa ulubieńca? Mam, mistrzu, odrzecze uczeń, kota psotnego, szkodnika utrapionego. I w ogóle go nie kocham. I rzekł prorok Lebioda: Weźmij onego kota psotnego, szkodnika utrapionego, i podaruj go bliźniemu twemu. Podwójnego wonczas zaznasz zasię szczęścia. Kota się pozbędziesz, a bliźniego uradujesz. Albowiem najczęściej jest tak, że bliźni nie podarku pragnie, lecz być obdarowanym.Mam wrażenie, że Metoda Parowskiego występuje jako atawizm konfliktu "komiksiarze vs. mangowcy" w internetowym zinie Kazet. Bo nie potrafię wymyśleć innej rozsądnej przyczyny, dla której felietony z cyklu "Skażona japońszczyzną" pisze osoba o IQ dorodnej kalarepy? (warning: nerd rage). 