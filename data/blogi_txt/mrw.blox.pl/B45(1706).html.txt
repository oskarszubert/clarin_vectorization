W reakcji na moje J’odrażám wyrażone we wpisie o BKŚ pojawiły się wpisy:  Galopującego Majora, który dobrze zrozumiał co jest odrażającego w TVN. Uściśliłem u niego w komciach, wyjaśnię raz jeszcze - problem z produkcjami TVN nie leży w tym, że robią chujowe seriale, ale że te seriale są narzędziem cementowania centroprawicowego ideolo, które jako defaultowe przyjmuje apatyczna ideologicznie BKŚ.            więc niechaj już zbolali fani Usta, Usta i BrzydUli przestaną wypłakiwać tako rzekę, bo nie chodzi o to, co oglądasz, tylko o to, co to z tobą robi. Wojtka Orlińskiego, który w swojej słodkiej naiwności wierzy, że BKŚ obaliła IVRP (zapominając, że najpierw ją zbudowało swoją apatią) i że wyrugowała z mainstreamu rasizm, homofobię i seksizm, co byłoby oczywiście fajne, gdyby nie to, że nie miało miejsca. Rasizm, seksizm i homofobia mają się dobrze, wystarczy wsłuchać się w rozmowy przy watercoolerze (ale może nie przy tym, gdzie podsłuchuje Michnik). Albo przejść się po blogach i forach. Albo poczytać Wyborczą.  Rację ma Inżynier Mruwnica wskazując na mem "prawda lerzy pośrodku" jako fundament BKŚ ("geje? ok, ale niech się nie obnoszą", "jestem kobietą sukcesu, ale borzebroń feministką"). Sprawa krzyża pod pałacem nie różniła się niczym od dnia bez Smoleńska: BKŚ chce po prostu mieć spokój, więc niech się zamknie i Terlikowski i Szczuka i wog'le politycy).    Tomasza Pstrągowskiego, który postanowił cierpieć za miliony i przyjąć na miękką klatę moje ciosy. Pal licho, że w notce specjalnie odróżniłem "ciemną masę" od jednostek: wrażliwy na moją nienawiść i odrazę blogonauta po herbertowsku wziął miasto i niesie w sobie po drogach wygnania. Tyle, że Tomasz, redaktor portalu o komiksach, nie jest żadną sponiewieraną przeze mnie masą, ale zwykłym biedahipsterem snobującym się na BKŚ w ramach kultu porażki. Ićpanfhuj. BKŚ nie może mieć świadomości klasowej z definicji BKŚ. Jak słusznie zauważył blogokomentator sheik.yerbouti, "#brukiew chodzi grupami. Gronami. Albo stadami."  sheik.yerbouti  I czym jest moja skromna nienawiść wobec całej pogardy BKŚ?    W zasadzie zgadzam się i z Galopującym Majorem, i z WO. Względem Majora jestem jednak optymistą, wierzę nadal, że np. naskórkową homofobię da się oskrobać. Podobnie jak WO, choć bez trzymania sztamy i użalania się nad losem biednych biurotariuszy z kredytem (ciężko jest wszystkim), poszedłbym na piwo z przedstawicielem BKŚ. Pisałem o tym przecież w ostatnim akapicie tamtej notki. 