Wiosking, czyli krótki wypoczyn na wsi. Bądźmy szczerzy, dłużej niż dwa dni człowiek z miasta nie wytrzyma w cywilizacji agralnej bez nieodwracalnych zmian w mózgu. Człowiek z miasta - taki, który nie widział nigdy z bliska świeżego powietrza, nie odróżnia grządki od rabatki i zna 30 słów na określenie asfaltu. Mieszkać na wsi? W życiu. Jest taka moda wśród mieszczuchów, żeby się wynosić za miasto, ale to szaleństwo, szaleństwo. Mieszkanie na wsi to obowiązki, obowiązki i jeszcze raz obowiązki. Mieszczuch na wioskingu może sobie poleżeć na trawie wśród pięknej ogrodowej przyrody, ale musi mieć świadomość, ile się trzeba namęczyć, żeby utrzymać rzeczoną zieleń.  Nie mówię, są pewnie ludzie, którzy lubią się namęczyć, albo mieć wszystko na swojej głowie i np. bawi ich, że nie ma prądu, więc nie ma wody, bo pompa jest na prąd, i kuchenka też nie działa, nie działa też sterowany elektroniką piec, ale mnie ciągle przypomina się piosenka 4.50 AM (Go Fishing) Rogera Watersa, opisująca rozpad rodziny na tle wiejskiego exodusu:   ponieważ widziałem takie rzeczy w realu. Zatem - mieszczuchy, nie przenoście się na wieś! Ale jeśli znacie jakiegoś szaleńca, który tego dokonał, utrzymujcie z nim przyjazne kontakty i któregoś słonecznego dnia wybierzcie się koniecznie na wiosking. Cisza, zieleń, spokój, grill. Doskonałe dla turystów. 