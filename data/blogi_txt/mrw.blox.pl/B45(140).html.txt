Nie pamiętam, skąd przyszła mi do głowy dziś myśl o filmie "Joe's Apartment" (komedia o karaluchach, podobno tak śmieszna, że potrafi wywołać poród); od niej przeszedłem do myśli, że film zrobiono na podstawie szorta, którego mam gdzieś nagranego na VHS; leciał bowiem w czasie weekendu z komedią MTV, nagrałem wtedy kilka takich śmiechowych filmów i teledysków; z tej myśli przeszedłem do rozmyślań o wszystkich teledyskach, które nagrywałem i do pewnego dnia w 1996, kiedy czatowałem cały dzień z palcem na klawiszu REC, żeby nagrać piosenkę, która była przez kilka dni moją mikroobsesją. A dziś mogę sobie ją puścić z telefonu w jadącym samochodzie.   Był 1996, miałem włosy, nosiłem dżins i skórę, i mówiłem dużo po niemiecku. Słuchałem też dużo niemieckiego techno. Piosenką, którą się tak zajarałem, była "Bagdada" Star Wash (dlaczego? nie wiem, może chodziło o earwormowy refren, może o fragmenty "Był sobie kosmos" w teledysku, nie dojdę):   Rzeczony Star Wash w teledysku inspirowanym serialem "I dream of Jeannie" leci na gąbce i myje gwiazdy. W poprzednich teledyskach, które latały na Vivie w 1995, nie nawiązywał do swojej nazwy. Powiem wam, że to był dobry shit i dziś jako sobie puszczam to się w ogóle nie wstydzę tej technofazy. "Disco fans":  "Strong like a lion".  Jak to jest, że koleś miał cyberpunkowe, animowane koszulki już w połowie lat 90? Myślałem, że to późniejszy wynalazek. 