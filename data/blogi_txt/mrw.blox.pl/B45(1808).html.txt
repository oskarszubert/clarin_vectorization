Wszedłem i poczułem się jak białas patrzący na Chinczyków: wszyscy wyglądają tak samo. Dopiero na drugi rzut oka wychodzą różnice w kształtach, rozmiarach i detalach, ale sztanca, z której jest odciśnięta forma polkonowicza zrazu zdaje się czymś więcej niż konwentową koszulką, w tym roku zainspirowaną plecami Dody. Ale tu nie można było spotkać Dody, ale Dudę. Nie było mnie sześć lat i sześć lat nie było też Dudy, Tadeusza R. L., największego żyjącego szczecińskiego pisarza, kolorowego ptaka, taki folklor, jak każdy folklor męczący na dłuższą metę, ale ma swoich koneserów. I powiedział, że mnie kocha.   Nie było mnie sześć lat, a że w jakimś flejmie chlapnąłem, że już nie pojadę; jakbym miał dostać dolara za każde "a mówiłeś, że już nie przyjedziesz", miałbym Lincolna. Ale przyjechałem, choć okoliczności nie pozwoliły na więcej niż jeden dzień, a pogoda i słabe zdrowie na całonocną balangę. Konwent miał miejsce w kilku budynkach Targów Poznańskich; co na początku utrudniało ogarnięcie. Przywitałem się z nagrodą Zajdla, choć z jednodniowym biletem nie miałem prawa głosu; obejrzałem nominowanej powieści, a potem ruszyłem w stronę auli wykładowych.  Elfy, elfy wszędzie. Szatany, krasnoludy, anielice. Taniec brzucha.  Po drodze - kramiki. Na jednym stoisku dostrzegam pożółkłe "Fantastyki" i nagle #jestplan: kupuję sobie "mój pierwszy numer", którego nie mam, bo pociąłem kiedyś na ZPT (dostałem piątkę). Teraz za piątkę kupuję starą Fantastykę i #jestplan się rozwija: otóż Maciek Parowski daje autografy; zawracam więc spod auli (w której Ewa Białołęcka uprawia freakshow), nabywam po drodze pamiątkową polconową zapalniczkę (z wygrawerowanym F 451, cool) i człapię z powrotem, przez dziedziniec, po schodkach, na antresolę; w salach obok odbywają się konkursy i forum fandomu, a tu przy stoliczku siedzi redaktor Parowski. Dosiadłem się, gadaliśmy przez godzinę. Dostałem piękny autograf na recenzji "Ga Ga Chwała bohaterom". Przyszła Achika i nakarmiła nas ciastem z kukurydzą. Na wspomnienie filmu "3" redaktor Maciej Parowski powiedział "Wódka będzie"; to było miłe.   Spytałem Maćka, jak to jest pisać jedną książkę przez ćwierć wieku; to co powiedział było sto razy bardziej przydatne niż warsztaty z kreatywnego pisania przeprowadzone później przez Pat Cadigan.  Tymczasem skończyło się forum fandomu, na którym siedział Ausir; wreszcie przybyła też Szprota, więc nasza away team (Felix, Net i Nika?) była w komplecie. Siedliśmy sobie ze Szprotą w sali konkursowej i oglądaliśmy, jak Ausir znęca się na nerdami prowadząc konkurs wiedzy o Falloucie. Srogi Ausir jest srogi i nie wybacza.  No i co dalej; korzystałem z magii dystansu, czując się szyderczo, zupełnie jak na ostatnich konwentach mangowych; prawie wyleciałem z konkursu wiedzy o TBBT. Panel autorski Dukaja nieco rozczarował; ile razy można słuchać, że mu się tekst rozrósł; do tego z widowni zaatakował jakiś memetyczny psychopata, który przeczytał jakąś tam książkę o Lovecrafcie i zamiast zrobić z tego nocię na blogaska przyszedł "męczyć Dukaja".  Ja z kolei skonfrontowałem pisarza z najnowszymi osiągnięciami elektroniki konsumenckiej, ale o tym jeszcze napiszę.   No i co tam jeszcze. Spotkałem różnych starych znajomych, udało mi się nie wpaść na nikogo, na kogo wolałbym nie wpaść. Wspomniane warsztaty kreatywnego pisania oglądałem z ostatniego rzędu, gdzie ogarnęła mnie jakaś melancholia. W ogóle nie rozumiem idei takich warsztatów, bo  do pisania wystarczyć powinny lekcje polskiego nie każdy musi pisać  i tą ostatnią myślą chciałem się podzielić na głos z salą, na szczęście Szprota mnie pilnowała.  Potem rozdali Zajdle. Anna Kańtoch dostała trzeciego, Dukaj szóstego, więc byli oboje tak przejęci, że aż nie. Na zdjęciu - Maciek Parowski robi zdjęcie:   Potem Ausir zrobił konkurs musicalowy, a że jest bocianim chujem, to wrzucił do zagadek "Sunday School Musical", przez co przerżnęliśmy. Za to obraziłem jakieś fanki Rentu, sukces.  MOŻE PRZEGRAŁEM KONKURS, ALE WYGRAŁEM ŻYCIE. Posiedzieliśmy trochę w przykonwentowym ogródku piwnym z Miśkiem Cholewą i trzema wiedźmami (matką, dziewicą i tą trzecią); pilnując maka Ausira. A potem poczułem się stary i zmęczony i zamiast tańcować do rana wsiadłem w pociąg o 3:05, trzy godziny później byłem już we własnym wyrku.  W sumie było fajnie, dużo fajniej niż myślałem; pożałowałem, że nie mogłem pojechać na cały. Może za rok, we Wrocławiu, hm. 