You know the thing I hate about Americans more than any other? It’s simply this. Whenever anybody tries to claim that the British audience is used to a more sophisticated form of comedy than the Americans, it’s guaranteed that some Yank halfwit will make a desperate attempt at sarcasm by saying ”gee, I wouldn’t dare to argue with anyone from the country that gave us The Benny Hill Show”. Ignoring the fact that nobody in Britain likes The Benny Hill Show, and that America is the only country stupid enough to keep watching the damned thing.  --Lawrence Miles No kiedy wcale nie, bo "Benny Hill Show" powtarzany jest w wielu krajach, w tym u nas, na TV4. Obejrzałem sobie ostatnio kilka odcinków w ramach pielęgnowania nostalgii i powiem, że daje radę. Benny Hill został upupiony (jak w durnym memie "Jedni lubią Monthy Pythona, inni Benny Hilla"; also: jak ktoś mówi, że lubi "brytyjski humor" i ma na to jedynie MP, to może spadać), tymczasem jego humor jest prosty (ale po latach doceniam slapstick, slapstick is forever), ale nie prymitywny; dużo też straciliśmy w polskim przekładzie - praktycznie cały humor językowy: gry słów, rymowanki itp. Fascynujące, ile roboty potrafił włożyć w trzydziestosekundowy skecz: policjant przyjmuje zgłoszenie kradzieży samochodu - "duży, czerwony", kamera obraca się pokazując po drugiej stronie kontuaru drużynę wkurzonych strażaków; trzeba było to całe towarzystwo przebrać i ucharakteryzować.         I oczywiście "something for the daddy", czyli żarty seksistowskie (wszyscy faceci są tu z kolei smętnymi debilami). Pamiętam, jak pod koniec 80s TVP2 puszczała program "Okno na świat" "Bliżej świata", gdzie pokazywali kawałki programów z satelity (te pokazy mody z "Wonderful Life" w tle, niezapomniane). Na koniec dwugodzinnej audycji puszczali kawałki "Benny Hilla". Miałem takiego kolegę w klasie, powiedzmy Januszka, i Januszek mówi mi raz "lubię tego Benny Hilla, tylko niepotrzebnie tam tyle tego seksu". W czasach, kiedy teledyski na 4FunTV nie dają się odróżnić od kanałów z reklamami porno mmsów, bieliźniane skecze i występy "Hill's Angels" wydają mi się jakieś takie niewinne i nawet urocze. Odświeżałem sobie niedawno całych "Pythonów" i wiele skeczy, które kiedyś były pionierskie i przełomowe, dziś jest nużących i męczących (żarty rozciągane na pół odcinka). Formuła "fast show" Benny Hilla ma taką przewagę, że nie nudzi widza (tzn. mnie). A slapstick jest wieczny. 