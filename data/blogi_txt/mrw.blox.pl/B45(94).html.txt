Dzień siedemdziesiąty drugi.  Pani kominkowa mówi "czyń dobro". Znowu. O nie. No! No no no no no no no no! No! No no no no no no no no no! No! Not this fucking time! No fucking way, no fucking way, no fucking way!﻿ Mam ochotę czynić zło. Dlaczego? Bo jestem Polakiem, i mam obowiązki polskie.  Gdy pierwszy raz usłyszałem o akcji "orzełę możełę" to byłem like "haha, międzynarodowy symbol anala, hurr durr":  I o wszystkim zapomniałem, ale nadszedł 2 maja i od tej pory orzełę jest wszędzie. W końcu nie wytrzymałem i sprawdziłem, o co chodzi. Jarosław Kurski pisze w te oto słowa:   We wspólnej - Programu Trzeciego Polskiego Radia i "Gazety" - apolitycznej kampanii społecznej "Orzeł może" zamierzamy rozprawić się ze stereotypem Polaka pesymisty, malkontenta, nadętego smutasa, który ma wszystkim za złe i innym zazdrości.  Dwa zdania i tyle bzdur. Oto prawicowe radio i neoliberalna gazeta robią "apolityczną akcję". W której rozprawią się ze stereotypem "Polaka pesymisty" który "innym zazdrości". To jest stereotyp wyjęty wprost z thatcherowsko- balcerowiczowskiej propagandy - ilekroć sugerowałem moim umęczonym prawicowym znajomym, że przyczyną ich udręki nie jest Złodziejskie Państwo, tylko za niskie podatki dla najbogatszych, odpowiadali, że "zazdroszczę bogatym, że im się udało".   O ile my, Polacy, umiemy tęsknić za wolnością, umiemy się nawet o nią bić, a najchętniej za nią ginąć, o tyle radość z wolności nie bardzo już nam wychodzi. Tymczasem Polska ma wyjątkowego farta, jakiego nie miała od czasu wiktorii wiedeńskiej, i osiągnięcia, o jakich 25 lat temu nie mogliśmy nawet marzyć. Dostrzegają to przyjeżdżający do Polski cudzoziemcy, nasi rodacy mieszkający za granicą - tylko nie my sami.  Nie wiem, jak wy, Polacy, ale ani nie tęsknię za wolnością, ani nie umiem się o nią bić; do głowy nie przyszłoby mi nawet za nią ginąć. Za to doskonale umiem cieszyć, co wyrażam wycieczkami na pyszną golonkę.   Chcemy, by Polacy zaczęli odczuwać taką samą dumę ze swego kraju, jaką odczuwali za czasów II Rzeczypospolitej - mimo wszystkich jej niedoskonałości, krzywd, biedy, społecznych nierówności i deficytów demokracji.  Dobrze, że nie chcecie, żeby Polacy zaczęli odczuwać taką samą dumę ze swego kraju, jaką Niemcy odczuwali za czasów III Rzeszy - mimo wszystkich jej niedoskonałości, krzywd, biedy, społecznych nierówności, deficytów demokracji i holokaustu.﻿ Kurczę, mam taki szalony pomysł - a jakby dać najpierw jakiś powód do radości? Np. zwalczyć niedoskonałości, krzywdę, biedę, społeczne nierówności i deficyt demokracji?﻿  Kurier z Warszawy Jan Nowak-Jeziorański mawiał, że największym wrogiem Polski są sami Polacy, zwłaszcza jeśli w Polaku bierze górę jego egoizm, skłonność do anarchii, przerost indywidualizmu, syndrom ofiary, poczucie zdrady i opuszczenia.  Dokładnie tak! Dlatego radiowa Trójka poświęca tyle czasu na budowę społeczeństwa obywatelskiego, a nie szczuje korwinistycznych gniewomirów na państwo w audycji "Za, a nawet przeciw"! Tylko nie.  Nauczmy się być nie tylko narodem, ale i społeczeństwem. Uwierzmy w siebie. Cieszmy się wolnością jak Francuzi, Czesi czy Amerykanie, którzy święta narodowe obchodzą całymi rodzinami w atmosferze radosnego pikniku.  Trzeciego maja (konstytucja? jaka konstytucja) skorzystaliśmy z okazji i zrobiliśmy sobie "całą rodziną" pięknego grilla, bo wyszło słonko. I z tego co widziałem, zrobiło tak większość społeczeństwa. Udało się! Orzeł może!  A nasz narodowy mesjanizm i męczeństwo zamknijmy na klucz w starej rekwizytorni. Może już nigdy nie będą nam potrzebne.  Uff, dobrze, że Jarosław Kurski obnażył Prawdziwe Problemy, jakie ma Polska. Wystarczy usunąć Mesjanizm, Męczęstwo (i PiS, nie?) i już wyjdzie słonko, będzie można iść na grilla. Albo "Marsz dla życia". Ale ja jestem sfrustrowany! Zupełnie bez powodu! Bo przecież np. okopanie w mainstreamie obrzydliwej propagandy przeciwko zapłodnieniu in vitro nie jest żadnym powodem do złości; przyczyna mojej złości leży pewnie gdzieś indziej, a na pewno nie w syfiastej rzeczywistości.  Tak, to moja wina, pan Kurski ma rację. ﻿Najwyraźniej jestem stereotypowym skwaszonym Polakiem, którego trzeba osłodzić orłem z białej czekolady - którego, zgodnie z najlepszą polską tradycją, nie można zjeść. Dlatego pani wybaczy, pani kominkowa, ale nie chce mi się czynić dobra. 