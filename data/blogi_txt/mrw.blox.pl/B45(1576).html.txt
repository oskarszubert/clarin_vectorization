A może sięgnąć po pomoc specjalistów - pomyślałem sobie, gdy znalazłem w likwidowanej księgarni książkę "Poradnik dla bloggerów" Margaret Mason, takiej amerykańskiej pani kominkowej. Zainwestowałem więc 3,75 zł i mam teraz, jak głosi okładka wydanej u nas w 2007 książeczki, "100 pomysłów na ciekawy blog". Widzieliście taki durny film "Julia Julia", w którym Meryl Streep gra znudzoną żonę dyplomaty, która znajduje sobie hobby pt. "kuchnia francuska", a jakiś szczurowaty nowojorski wypłosz sto lat później przeżywa załamanie nerwowe w stylu bohaterów "Generation X" i postanawia zrobić bloga,  na którym codziennie będzie wrzucać hipstafocię potrawy zrobionej z kostki masła?  No więc mnie to nieco zainspirowało, przeto od jutra zaczynam projekt "100 pomysłów na ciekawy blog": codziennie, przez następne sto dni, zrealizuję jeden "ciekawy pomysł" z tej arcydurnej książeczki. Dzień zero.﻿ 