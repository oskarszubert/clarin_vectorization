Żena idzie nosem, kiedy każdy (chyba, tak dokładnie nie sprawdzałem) portal IT i nawet Gniewomir zapowiada Wielki Atak 4Chana Na Wykop. Aż wszedłem ("nie weszłeś!" "wszedłem!") po latach na /b/, oczywiście okazało się, że nikt nie daje faka ("/b/ is not your personal army"). Przekopałem się przez trzy wątki z gołą babą; jednego forced meme; zdjęcie, na którym kobieta wymiotuje na członek męski itp. Dopiero na czwartej stronie znalazłem niewielki wątek założony przez polskie trolle, które trollują inne polskie trolle trollujące trolle; co w końcu zdenerwowalo jakiegoś polfaga:  Nic dodać, nic ująć. Przejdźmy zatem do ciekawszego zagadnienia - dlaczego Polacy wszędzie muszą strzelić swoją flagę? Przyjeżdża U2 - bęc, flaga. Skrzykujemy się w internetach - bęc, flaga. Pod notką o U2 anonimowy perkusista napisał:  Niezły malkontent z ciebie. Choć też nie jestem fanem U2 (podobnie jak ty, 100x bardziej wolałbym koncert Kaiser Chiefs), to cała ta szopka z flagą bardzo mi się podoba. Bo na bank nikt na takie przedsięwzięcie nie porwałby się w Niemczech, Belgii, czy Austrii.  No właśnie. Kiedyś był taki odpowiednik drawballa, tylko że się układało literki. Jak się spiknęły /b/-tardy, to układali "penis" albo "cockmongler" czy inne ówczesne memy, for teh lulz. Polfagi by pewnie ułożyły POLSKA RZĄDZI KOCHAMY U2 albo coś. Pewnie, że "nikt na takie przedsięwzięcie nie porwałby się w Niemczech, Belgii, czy Austrii", bo tam człowiek ma pewnie prawdziwe sukcesy (mityczne autostrady albo ścieżki rowerowe), a nie np. żenujące wyścigi GŁOSUJCIE NA SZCZECIN W MONOPOLY (z maratonem spamerstwa). Nie mamy autostrad, ale możemy mieć rekord Guinnessa w jakimś flashmobie. Ot, Polacy mają po prostu mentalność amigowców. Amiga jak wiadomo była lepsza od PC, bo czytała pecetowe dyskietki, a pecet amigowych nie. Jakiś czas po tym, jak się przesiadłem z Amigi na Pentium i Win95 (w liceum), spotkałem jednego wciąż-amigowca. Miał już-nie-tak-zachwyt-budzącą A4000, chciał mi pokazać kilka obrazków: jpeg wyświetlał się z paskiem postępu (serio). Ale wiecie co ów amigowiec robił nocami? Brał udział w wyścigu SETI@Home: amigowcy chcieli bowiem pokazać, że przemielą więcej danych niż pececiarze. Którzy, a przynajmniej ja, mieli to w dupie, bo czasem człowiekowi wystarcza do szczęścia szybkie wyświetlanie jpega. 