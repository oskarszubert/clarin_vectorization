Dzień czterdziesty trzeci.   Pani kominkowa pyta o receptę na udaną imprezę. Odpowiedź jest bardzo prosta: zero dramy. Nie jest trudno (zwłaszcza, jak się jest takim fajnym kolesiem jak ja) zrobić prywatkę, która nie będzie nudna i na której będzie dobre jedzenie; jedyne co może ją popsuć to DRAMA.  Aby uniknąć dramy należy wprowadzić dwa punkty (można symultanicznie): 1. Gry i zabawy Źródło dramy bierze się z rozmów - i żaden (ŻADEN) temat nie jest bezpieczny. Przykład: książki. "Jaki jest twój ulubiony pisarz i dlaczego Pilipiuk". Dlatego należy zająć gości grami i zabawami -- od elektronicznych (rozmaite party games na PS3, singstar) do planszówek i karcianek o różnym stopniu zaawansowania. Dobrze jest zaprosić jakiegoś game mastera, który nie dość, że przyniesie własne gry i rekwizyty, to jeszcze zajmie się prowadzeniem. Ale gry i zabawy w końcu się nudzą lub męczą, i wtedy należy podać 2. Alkohol I to nie jakiś alkohol, tylko zwykła, ordynarna wóda. Fakty, fakty, fakty: w ostateczności nigdy nie da się uniknąć konwersacji, a co za tym idzie - dramy. Można ją jednak utulić bezpieczną poduszką alkoholowego zapomnienia. Po prostu wszystkim uczestnikom dramy urywa się film i na drugi dzień nic nie pamiętają. Ilu nieprzyjemnych sytuacji uniknęliśmy w ten sposób. I ile fochdąsów żyje przez lata tylko dlatego, że strony były zbyt trzeźwe... Dlaczego ważne, żeby była to wódka? Bo po niej urywa się film. Zachodnie alkohole typy whisky wprowadzają w cykl upicia-trzeźwienia, co kończy się łańcuchową, całonocną dramą jak w "Kto się boi Virginii Woolf".  PROTIP: jak upić gości, żeby nie zauważyli. Zakładając, że mamy do czynienia z Polakami, należy po prostu nalać wódki do kieliszków, a resztą zajmą się geny i wychowanie: kieliszek zostanie opróżniony jednych ruchem. Dla lepszego efektu można stosować odpowiednio duże naczynia, jak to z lewej:   100% sprawdzone, polecam. 