W Wyborczej świetny artykuł Dunin i Środy o parytetach, a na portalu pod nim - no właśnie, jak ktoś klika na komcie pod tektsami prof. Środy to sam jest sobie winien.  Pierwszy komć i od razu emotowa sraczka, która przypomina naszego świętej banięci kolegę Roberta. Linkuję korwinowy wątek, bo widać w nim, jak ze (powiedzmy) spokojnego komentatora blogonauta przeistacza się w Magistra Emotę: pierwsze wpisy są pozbawione smileyów, potem pojawia się jeden na wrzutę, na końcu kwituje nim każde zdanie. Emoty ogólnie są reliktem zeszłej epoki, kiedy liczył sie każdy przesłany bit i zamiast "hahahaha" lepiej było puknąć dwukropek i nawias; nie widzę problemu, jeśli ktoś dziś użyje smileya raz na tydzień. Nie sądzę jednak, żeby kiedykolwiek spełniały one swoją funcję wynikającą z nazwy, czyli wyrażanie emocji: kiedy opowiadam żart w tzw. realu, nie chichram się jak głupek, nie pokazuję języka, nie marszczę brwi jak się wkurzam; intencje wynikać powinny z kontekstu, a nieśmiesznego lub durnego zdania żaden gromki wybuch śmiechu lub typograficzne złożenie nie zamieni w zdanie śmieszne lub mądre. Jedyną prawdziwą emocją, jaką wyrażają emoty, jest nerwowy uśmieszek debila owocujący emotową sraczką. 