Morfa się odciska: przykład idzie z góry. W szkole nie uczą, jak pisać, więc gdy ktoś np. zakłada bloga, podgląda jak piszą inni. A jak jest mało sprytny, to pisze z manierą tabloidową: Powszechnie uznany fakt ("wszyscy wiemy jak było...") Au contraire! ("...ale bądźmy jednak szczerzy...") Gnojenie ("...shit sux.")  Np. trafiłem na bloga o latach osiemdziesiątych, do podlinkowanej na głównej notki o "niedostatkach" tej dekady (myślałem najpierw, że będzie o occie na półkach), z którego można się dowiedzieć, że w 80s:  nie było dobrych westernów nie było dobrych kreskówek nie było dobrych ekranizacji komiksów  To ostatnie to prawda, kino ma względem komiksu 20 letni jetlag (chociaż jak się jest szczeniakiem w kinie na "Supermanie III" to się o tym nie wie), westerny nikomu nie przeszkadzały, bo w naszej polskiej TV i  tak leciały same suchary, ale że nie było dobrych kreskówek? What? Już nie mówię o anime, które przeżywało wtedy swój Złoty Wiek, ale przecież od groma świetnych kreskówek zrobili wtedy Amerykanie. No tak, więc zgodnie ze schematem  Do kreskówek z lat 80. wiele osób odnosi się z sentymentem. Kapitan Planeta, Gumisie, Smerfy i Johnny Quest uprzyjemniali czas milionom dzieci.  Bądźmy jednak szczerzy: eighties była epoką zalana szmirami, a dobry serial był wyjątkiem jednym na milion. Ówczesne kreskówki nie tylko wykonano niechlujnie od strony technicznej, ale nad ich fabułą myślano nie dłużej niż pięć sekund - czyli tyle, ile czasu zajmuje zapytanie ośmiolatka, co mu się aktualnie podoba. Jeśli dzieciak powiedział, że oglądał "Wilczka" z Michaelem J. Foxem, przerabiano film na kreskówkę. Jeśli akurat spędzał czas grając w "Super Mario Bros.", robiono słaby cykl animowany z najbardziej żenującymi wstawkami aktorskimi w historii telewizji. Jeśli lubił siedzieć przy innych grach wideo, dochodzono do wniosku, że "Captain N", "Legend of Zelda", a nawet "Q-bert" w wersji rysunkowej na pewno mu się spodobają. W ten oto sposób powstały jedne z najgorszych seriali animowanych, jakie widziały ludzkie oczy.  (I to się różni od każdej innej dekady hał egzakli?) Sam mem tabloidacji blogsfery nie jest jakiś niebezpieczny, ot, zaowocuje kilkoma kiepskimi, gniewomirskimi notkami; gorzej jednak, że ludzie zaczynają myśleć tabloidem (see what I did there?). 