Nie ma nic marniejszego, niż felietonistyka fantastyczna aktualnie obecna w dwóch najpopularniejszych branżowych periodykach - Nowej Fantastyce i Science Ficion, Fantasy   Horror (Czas fantastyki to temat na inną opowieść, a innymi - o ile jeszcze nie zdechły - nie ma sensu się zajmować). Za chlubnym wyjątkiem Feliksa W. Kresa, który - ojejuboziu! - pisze na temat, tj. o ogólnie pojętej fantastyce i warsztacie autora, jest to żenada pomieszana z porutą. Od felietonisty branżowego nie oczekuję wiele - ma pisać ciekawie i na temat. Łże- publicyści NF i SFF H tego nie potrafią, bo i przecież nie jest to banalne - napisać ciekawie o fantastyce. Zamiast tego, jak wszystkie inne "nazwiska" (jak to kilka lat temu ujął Kutz, felietonistów jest jak nasrał) od "Gali" po "Kurier Słupski" zajmują się "problemem dziur w chodniku". No bo przecież nie ma nic prostszego, jak wychodować sobie jakiegoś ideologicznego pierdolca (zB. "Zła Unia Europejska Zakazuje Nam Wszystkiego I Wciąż Nie Dostałem Przydziałowego Pedała Z Którym Mam Się Ożenić Pierdolona Nieudolna Biurokracja!"), a potem tylko spozierać na media z jego perspektywy i stękać.  Och, gdyby chociaż tyle. Mamy tu bowiem  przypadek niejakiego Grzędowicza Jarosława, który w cywilu jest pisarzem sf-f (skasował nawet podwójnego Zajdla w zeszłym roku - czy zasłużenie, nie jestem w stanie stwierdzić, gdyż struwszy się jego bełkotem w antologii "PL50+" postanowiłem chwilowo nie tykać jego książek - tak samo, jak unikam kiełbachy po ostatniej epidemii). W swoim najnowszym felietonie dżampnął szarka - to już nie jest poczciwa kaczka dziennikarska czy tradycyjne ssanie palca - to już jest najzwyklejsze wygrzebywanie z dupy. Ktoś powiedział o opowiadaniach Grzędowicza: "on nie pisze tych tekstów, on nimi krwawi". Tak. On nie pisze tych felietonów, on nimi sra.W USA swego czasu tak pojechano po książkach, że bez mała nic nie zostało: (...) Biedny Kubuś w ogóle ma pecha, ponieważ w ramach ideologicznych postanowiono przepisać książkę na nowo i zwolnić Krzysia. Jego miejsce ma zająć dziewczynka. Poprzednia, kanoniczna wersja ma zostać wycofana.Nie mogę zrozumieć, dlaczego ktoś płaci za bełkot, który można obalić nawet bez googlania (dziewczynka ma wystąpić w nowej, odświeżonej serii Disneya, nikt nie tyka oryginalnych książek). Ale najbardziej mierzi mnie jego stosunek do czytelnika - totalne olanie. A może wręcz obrzyganie. 