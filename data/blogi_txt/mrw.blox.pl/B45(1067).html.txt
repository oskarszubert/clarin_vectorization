Kiedy podzieliłem się planami wyjazdu na allinclusive, kolega Łukasz Najder cmoknął z uznaniem i postraszył: "piękna sprawa. i PPHU "Andrzej" na leżakach obok ciebie. ale co się wytopisz, to twoje.﻿" Stąd na wakacje jechałem wioząc dwa lęki - przed celnikami (zbliżała się w końcu rocznica 9/11) i przed rodakami. Zatem spóźnione (to już tydzień od powrotu! straszny tydzień) wrażenia z wakacji zacznę od wątku naszych biało-czerwonych ziomali. Polakowanie zaczęło się oczywiście na lotnisku, w napierającej kolejce (samolot miał lekkie opóźnienie); potem w samolocie - chlanie wbrew zakazowi chlania wniesionego alkoholu i oklaski. No hej, zawsze myślałem, że te oklaski to takie fajne są, ale kurwa, oni klaszczą jak tylko maszyna zrobi plum kołami o ziemię, wtf, przecież wciąż się można rozjebać o pobliską stodołę czy coś! I oczywiście wszyscy wstają z foteli, chociaż nie zgasły jeszcze kontrolki i stewardesa prosi o pozostanie na miejscach do zatrzymania silników.  Ale na miejscu wbrew proroctwu Najdera nie było tak źle - uroczy hotel, który wynorała dla nas miła pani z biura podróży okazał się ubogi w Słowian (ale nie uprzedzajmy wypadków). Acz i ta niewielka ilość starczyła, żeby umocnić się w postanowieniu, że "jakby co to będę udawał Niemca". Po czym poznać Polaka na wakacjach w Turcji? Niektórzy po prostu są podpisani:  Ten egzemplarz był z nami na wycieczce (ruiny - wodospad - ruiny). Wycieczka składała się z Polaków i Rosjan i odpowiednich przewodników. Polak miał kucyka, recytował wikipedię i nieudolnie podrywał rosyjskie modelki; Rosjanka nie dawała mu zaś dojść do głosu, za to była wyjątkowo uczynna. Droga między ruinami i wodospadem wyglądała mniej więcej tak:  Wycieczka była dość swobodna, tj. po dostarczeniu na miejsce atrakcji każdy se mógł chodzić jak chciał, toteż jedyny większy kontakt z grupą - nie licząc wysłuchiwania w autobusie rewelacji starszego państwa na temat islamu i że takie ruiny to oni już w Grecji - mieliśmy przy obiedzie. Do jedzenia było mięsko w pomidorach (jejku jakem się objadł pomidorów, cudowny kraj), więc jeden typek w koszulce poznańskiej drużyny soccerowej odmówił spożycia, bo nie lubi pomidorów (pech, pech, pech wybrać sobie krainę pomidorów na wakacje jak się nie lubi pomidorów), drugi zaś podczas zamawiania napojów wykonał klasycznego studenckiego HURR DURR na temat jak to oni próbowali raki. HURR DURR. W hotelu Polaków było, jak wspomniałem, mało, ale wystarczająco. Kilka zaprzyjaźnionych parek, które porozumiewały się darciem ryja z balkonów sąsiadujących (przedzielonych basenem) budynków. Ach, parki. Jaki jest deal z tymi bkś-owymi parkami? Że się łączą w takie parki parek? Na spotkaniu organizacyjnym z rezydentem biura byłem świadkiem spiknięcia się takiej parki - widzą się pierwszy raz i bęc, best friends forever (jakimś cudem do nas nikt nie zgrawitował, może jesteśmy odpychający). A potem łażą razem wszędzie, i na wycieczki też razem i w ogóle; brr. Dlaczego brr, dlaczego jesteś taki aspołeczny, Michale, przecież to fajnie poznać nowych ludzi!  No kurwa nie, ludzie, oni sobie siedzą nad basenem i tak pierdolą straszliwie, Pawełek zaczyna opowiadać, jak to Audi robi "samochód na prąd, który sam sobie ładuje akumulatory", MOTORYZACJA ACH MOTORYZACJA, ja płynę sobie krytą żabką i słyszę urywki, i zaraz jakimś cudem rozmowa schodzi na kryzys i "Amerykanie tyle wydają  na zbrojenia, a jaki przez nich kryzys" i takie pierdolnie, czy to się godzi. I tylko widziałem coś w oczach jednej z dziewczyn, taki przebłysk tłumionej inteligencji, a może wołanie o pomoc.  Dobrze, że miałem klub mangowy, a teraz internet, nie wyobrażam sobie zapoznawania ludzi, z którymi nie mam wspólnych tematów. Choć może mógłbym pogadać z panną (mieszkała w innym hotelu), która całą drogę powrotną na lotnisko wyśmiewała się z Turków, zwłaszcza tego z baru, że nie znają angielskiego, i że wszyscy wyglądają tak samo; tylko czy ja znam aż tyle brzydkich wyrazów? I na koniec tego odcinka zagadka: Jedziecie sobie powiedzmy takim tureckim podmiejskim autobusem, którego się łapie jak stopa, a potem prosi o wysadzenie w dowolnym miejscu na jego ustalonej trasie; co kosztuje jakieś 1,50 liry od łebka, prawda; i właśnie wracacie z wycieczki do miasta do hotelu i widzicie, że ktoś wysiada, tzn, wpierw jego żona, a on bierze się do płacenia, ale zanim zapłaci to powie z lekkim fochem łamaną angielszczyzną ZROZUMIAŁEM, ŻE ZOSTANIEMY WYSADZENI POD SAMYM HOTELEM, a potem będzie ciułał o tak ciuł ciuł grosiki aż wygrzebie te trzy liry z portfela trzymanego w torebce na pasku, i nie da zwyczajowego napiwku, oczywiście; i zagadka jest taka, w jakim języku odezwie się do żony, żeby jej wyjaśnić, dlaczego ten niemiły kierowca nie zawiózł ich pod sam hotel. 