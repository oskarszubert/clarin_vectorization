Dzień drugi.  W drugiej pysznej poradzie pani kominkowa zastanawia się, czy sieciowe alter ego powinno być nudnie doskonałe ("zawsze wybieram najlepsze laptopy!"), czy po ludzku błądzące ("jestem taką ofermą, że nie potrafi zrobić budyniu z torebki").  Hej, wszyscy czytelnicy, potrzebujecie od czasu do czasu dawki nieszczęścia bliźniego? Może pokażę wam jak wdepnąłem w netbuka:  co było największym nieszczęściem jakie mnie ostatnio spotkało. Nie tylko dlatego, że to wciąż był całkiem spoko netbuk (8h pracy na baterii), ale że chociaż mam wiele wad i ułomności, jednej rzeczy do tej pory nie robiłem: nie potykałem się o własne nogi na prostej drodze i nie wdeptywałem w netbuki.  Pewnym - marnym - pocieszeniem jest fakt, że wina leży też po stronie producenta: ekran nie powinien tak łatwo pęknąć od nadepnięcia na obudowę. Księżniczka (niestety wysiadła w niej bateria) jest o wiele wytrzymalsza.  I w sumie nie wiem co dalej z tym fantem zrobić. 