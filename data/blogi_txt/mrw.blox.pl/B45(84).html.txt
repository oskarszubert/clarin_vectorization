Dzień sześćdziesiąty drugi.  Pani kominkowa zaleca zapisać się do sekty bibliofili i zacząć katalogować książki. Jakby mi się chciało. Od pół roku nie rozpakowałem jeszcze wszystkich pudeł, ba, nie wszystkie jeszcze przewiozłem.  I co jeszcze, może wrzucać gwiazdki na fejsa? Pińć gwiazdek dla nowego Masła, numer katalogowy iks iks iks. Te wszystkie goodreadsy, te biblionetki, fuj. Co mnie obchodzą oceny wyrażone cyferkami albo zdanie obcych ludzi, którzy muszą napisać recenzję każdej przeczytanej książki. Ale jak już kiedyś wspomniałem, nie lubię tej całej dętej "kultury czytelniczej".  Jedyna ewidencja jaką prowadzę, to "spis" pożyczonych książek, który robię tak: jak komuś pożyczam książkę, to cykam fotkę delikwentki z fantem i już. 