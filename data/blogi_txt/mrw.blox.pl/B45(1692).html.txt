Oyasami kuma-chan. Pokazali w telewizji "Rent" (a dlaczego nie "Czynsz"?), ale słabe (blip-relacja pod tagiem #rent). A miało być dobre, Sans_merci polecała (i teraz się pewnie obrazi), tematyka queerowska (yay), musical (yay), a tu taka kupa taka. Słabe piosenki - beznadziejne otwarcie smętnym kawałkiem (wzięte z tego, że twórca zszedł dzień przed premierą; czy powinienem się czuć złym człowiekiem?), słabe duety, głupia maniera wtryniania całego zdania w wers - tak się nie pisze piosenek, do licha. I fabuła z cyklu "ćpun zaćpał", bohaterowie-cipciusie, z którymi nie potrafię sympatyzować. Bohema-srema, "chciałbym zrobić film, ale nie mogę". I te debilne amerykańskie lofty, po sto-i-w-chuj metrów, których potem nawet nie ma jak ogrzać. Co jest złego w małym komunalnym mieszkanku? Za mało artystyczne? W dodatku wszystko już widziałem wcześniej, tylko znacznie lepiej zrobione ("Hair", "Angels in America", "Spaced"). Dobrze, że nie poszedłem jak grali u nas w teatrze. 