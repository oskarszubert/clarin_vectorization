ARtykieta, netykieta rzeczywistości rozszerzonej, w której wirtual wylewa się do reala. Jeśli by powstała, jedną z jej pierwszych zasad byłoby: nie zaglądaj nikomu przez ramię na ekran.  Więc ją ciąglę łamię: kukam ubranemu w liche dresy gimbusowi, który stoi przede mną w zatłoczonym autobusie i otwiera kolejne zakładki newsów motoryzacyjnych i sportowych z WP na starej komórce z Operą. Albo dziewczynie w jego wieku, obok której siedzę później - puszcza sobie muzykę z samsunga, a na ekranie ma playlistę z plików muzycznych o nazwach wskazujących na miejsce zajumania: zakątki internetu, w których nie bywam, obieg kultury, w którym nie biorę udziału. Z ciekawości sprawdzam na iPadzie, czego tak słucha patrząc w nicość poranka:  Sam chowam swoją cyfrową prywatność za parawanem ipadowskiego etui. Głupio byłoby, gdyby zauważyła, że jej guglam. 