A te muszle to co mają w środku - spytałem panią podającą mi razowca. Eee, Baśka, co te muszle mają w środku? Aha, nadzienie śmietankowe, bakalie, mak... To poproszę dwie.  ...coz' I ated it. Na próbę, bo jak tu nie spróbować najnowszego produktu regionalnego z pięknego polskiego miasta Szczecin? Czasem ktoś z blogonautów zahaczy o nadmorską stolicę Polski i czuję się w obowiązku dać hinta, co zjeść, a co nie. Szczecińskie muszelki nieco rozczarowują. Tzn. są pyszne, jak pyszne potrafi być tylko słodkie, kruche ciacho, ale samego nadzienia zbytnio się nie czuje, i gdyby nie kontrolne zerki w czasie szamania, mógłbym stwierdzić, że go nie ma. A kosztują 39 zyka za kilo, znacznie więcej niż zwykłe pyszne kruche ciacha. Nie podoba mi się też ideolo tego ciastka. Producent słodkości Asprod tak pisze na swojej stronie:  Nasz słodki symbol Szczecina – Muszle św. Jakuba - został bardzo dobrze przyjęty podczas Święta Chleba i Rzemiosła Zachodniopomorskiego 2010, towarzyszącego Jarmarkowi Jakubowemu. Muszle zostały wyróżnione I nagrodą w kategorii produkt regionalny. Szczecinianie rozsmakowali się w kruchych ciasteczkach z fantazyjnym nadzieniem śmietankowym z dodatkiem rodzynek, orzechów arachidowych i białego maku bądź tradycyjnym – marmoladowym.  Sam pomysł muszli jest może hahaha podtrzymujący morską tradycję miasta, ale jeszcze ten święty Jakub, nowa nieświecka tradycja (u nas wszystkie tradycje są siłą rzeczy nowe). Zaczęło się od kleszej imprezki (typowy jarmark, wyroby rzemieślnicze i pajdy ze smalcem) pod Świętą Wieżą, a teraz jeszcze chcą patrona, a co jest dodatkowo głupie, jako argument pojawia się "a bo Poznań tak ma!". A CZY POZNAŃ MA KRZYŻE ZABIJAJĄCE LUDZI? 