Dzień dziewięćdziesiąty.  Dziś pani kominkowa jest taki coachem blogowym, który zagrzewa biednego zawodnika do wzmożonego wysiłku, jak ten wąsacz Sofię Coppolę w teledysku Chemikalsów (dziś już nawet wikipedia nie pamięta, że to było oparte na prawdziwym zdarzeniu z 1996, o którym wiedziałem, bo oglądałem wtedy codziennie Jaya Leno):   Skoro Sofia sobie poradziła, Ty też sobie poradzisz! True dat - żeby blog żył, trzeba pisać regularnie. Nie wiem jednak, czy to dobrze, żeby pisanie zmieniło się w rytuał (no, jeszcze ujdzie) albo obsesję (fatalnie).  "Niech będzie to pierwsza rzecz, jaką codziennie robisz" radzi pani kominkowa. Well, pierwszą rzeczą, jaką codziennie robię, jest kupa; czy blogowanie powinno być czynnością parafizjologiczną? No i w sumie wolałbym najpierw zjeść śniadanie, ale niech będzie, dziś zabloguję na głodniaka, przypominając sobie wierszyk z "Koziołka Matołka": Potem cesarz tak rozkazał: / "Niech mu nikt nie daje jadła, / Aż ten chłopczyk się nauczy / Z chińskich liter abecadła﻿. Uff, jestem wolny. 