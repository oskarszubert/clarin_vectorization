Jakbym dostał w 1989 więcej kasy, to nie zostałbym Amigowcem. W Składnicy Harcerskiej mieli wtedy do wyboru my lovely SVI 738 MSX oraz X'PRESS 16 - cudowne, ale strasznie drogie połączenie peceta i MSX2. Pewnie bym na nim dociągnął do 386 - a tak w 1992 (czy 93?) dostałem Amigę 600 (model ten miał wady, ale i zalety - był ładny i kompaktowy i mieścił się do walizeczki od SVI, dzięki czemu na giełdę popylałem z klasą).  Amiga to nie był tylko komputer, to była subkultura. Jak hipisi z gitowcami (albo dziś dj-e housowi z techniarzami) Amigowcy tłukli się z Atarowcami (ST) i Pececiarzami (Blacharzami, Kloniarzami). Zostały z tego piosenki i wierszyki, z których jeden niestety okazał się proroczy:  Amigowcze, drogie dziecie,czy Ty masz pod czaszką równie?Zrozum, że daleko przecienie ujedziesz na tym gównie  Jak w każdej takiej subkulturze oprócz obiektu kultu pojawiała się wartość dodana - gówno wciskane razem z Amigą. Wstępniaki Marka Pampucha z "Magazynu Amiga". Zafascynowany Amigą krakowski oszołom, który razem z paroma publicystami "Gamblera" nauczył mnie najważniejszej zasady felietonistyki niepolitycznej: NIE PISZ O POLITYCE, BO BĘDZIE WYGLĄDAŁ JAK MAREK PAMPUCH. Marek Pampuch dziś wygląda mniej więcej tak. W sumie to smutne trochę. Furry. Jesteś Amigowcem, więc dlaczego nie poruchać trochę wiewiórek zostać fanem furry? Przecież to na Amidze swoje furarty tworzy Eric W. Schwartz! Yay! Jego wiewióra miała być nieoficjalną maskotką Amigi (po moim trupie), a od 1996 magazyn "Amiga Format" publikował jego stripy. AF zdechł, stripy są w necie. Disco Polo. Tzn. techno dance. Ale jeśli je robi lider Top One, to wiadomo. Zespół Jamrose był polecany jako coś, czego powinni słuchać Amigowcy, gdyż chłopaki swoje bity robili na Amidze. Przeczytawszy wywiad (w "Magazynie Amiga") pomyślałem sobie, no ok, trzeba to sprawdzić, Amiga, yay. A potem ktoś do klasy przyniósł (dla beki?) składankę z największymi hitami disco polo, a na niej Top One. I Jamrose. Ale siara.  Seaquest DSV. Serial sci-fi, który należało oglądać, bo był RENDEROWANY NA AMIDZE. Z miłości do komputera całe pokolenie musiało znosić gadającego delfina i beznadziejny drugi sezon, bo geniusz wymyślający serial nie wpadł na to, że pod wodą nic ciekawego się nie dzieje. Manga i anime. Popularyzacją anime w Polsce zajmował się Mr. Root, organizując tzw. "manga roomy" na copyparty. Więc jak miałeś Amigę i chciałeś być fajną dziewczyną, to interesowałeś się anime. W promocyjnym "Amiga Formacie", który miałem dorzucony do A600 (tzn. Krzyś Ulęgałka miał, ale pożyczyłem i tyle go widział, zresztą nie znał angielskiego) na screenie prezentującym możliwości Deluxe Paint (och, Deluxe Paint i moja młodość utracona) był narysowany Tetsuo z "Akiry".  Ok, te ostatnie dwa punkty to nie gówno, ale chciałem mieć okrągłą piątkę, a nic innego mi nie przychodzi do głowy (hm, może masowo przerabiane na .iff przez scenowych grafików obrazki Borisa Vallejo?). W zasadzie to M A przekonały mnie do szybszej przesiadki na peceta (zamiast bawienia się w towery A1200 itp.) - szybciej wyświetlał jpegi z mangowymi laskami. BTW okazało się, że mam na dysku parę obrazków zrobionych na Amidze w Deluxe Paint IV:   Miasto pochodzi z nigdy nie skończonej przygodówki cyberpunkowej (w stylu "Bloodnet" - może kiedyś zrobię ją we flashu?) Panienka (łomatko) była z tego co pamiętam inspirowana okładką SS'23, więc ma już 14 lat. 