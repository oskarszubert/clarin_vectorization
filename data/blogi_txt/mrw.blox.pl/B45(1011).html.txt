Kol. Braineater nawrócił się na jedyną słuszną drogę i został fanem Metal Sluga (hare hare ooooooom nom nom), ale zjeżyły mi się resztki włosów, gdy się dowiedziałem, że gra w niego na KLAWIATURZE.  Jedno z moich najbardziej traumatycznych growych doświadczeń to przechodzenie Beyond Good Evil na klawiaturze i myszy - jedna szczególna misja wymagała takiego skoordynowania paluchów, że do dziś czasem się budzę zlany potem. To idealna gra na Dual Shocka, największe technologiczne osiągnięcie ludzkiej cywilizacji. Doceniłem go właśnie po przesiadce z emulatorów Neo Geo na Metal Slug Anthology na PS2, późniejsze zabawy samochodzikami i panią Major tylko potwierdziły jego wielkość, intuicyjność i ergonomiczność.  Przyciski KÓŁKO i KRZYŻYK mają znaczenie w języku japońskim - kółko to odpowiednik naszego ptaszka (✓), a krzyżyk to krzyżyk. Dlatego też w japońskich wersjach gier kółko robi za "akceptuj", a krzyżyk - za anuluj. A że kółko na zachodzie oznacza damską toaletę, w naszej wersji interfejsy zostały odwrócone - O służy anulowaniu, a X akceptacji. Mam z tym pewien problem. Otóż mam taki tik, że za każdym jak widzę napis NACIŚNIJ X to słyszę gromkie Ekkusu! i poniższa piosenka zaczyna grać w mojej głowie:         To teledysk do kinowego anime na podstawie mangi "X-1999" opowiadającej o końcu świata. Tak długo ją robili, że od owego końca świata mija właśnie 11 rok, a umęczona Tokyo Tower, skopiowany z Paryża ważny dla anime element skyline'u przestała być najwyższym budynkiem miasta. Jedno się tylko nie zmieniło - Dual Shock wciąż jest najlepszym kontrolerem świata. 