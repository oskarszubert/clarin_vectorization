A co jeśli czyjąś ambicją jest grać cały dzień w Bombermana? Wyobrażam sobie takiego kolesia, w rozciągniętej koszulce, która kiedyś miała jakiś napis, a może obrazek, ale dawno się sprał, który nie chce od życia wiele, ot po prostu siedzieć sobie na wygodnej sofie, opychać się pizzą i grać w Bombermana. Ma jakąś McPracę, przekleja z Worda do Excela, albo jakaś partia mu płaci za trollowanie na forach i psychiatryku, tyle, żeby mieć na egzystencję, popuka parę godzin w klawirę, flipnie jakiegoś burgera i może wracać do gry. Może nawet z kimś mieszka, ale nie z dziewczyną, bo w swoim bombermanowym szale przestał interesować się seksem i nawet już nie wchodzi na Redtube. Oczywiście, w turniejach on-line dostaje bęcki od innych graczy. 