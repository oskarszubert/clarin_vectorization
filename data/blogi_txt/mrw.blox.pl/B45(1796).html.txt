Przy smutnej okazji żałobnej powróciła (na blogu forum Barta) dyskusja o "nie płakałem po". Przez co zastanowiłem się (spodobało mi się, więc zrobiłem to ponownie) nad niektórymi reakcjami dziennikarzy na śmierć Jacksona (typu "Nie płakałem po..." czy bucerii twarzy Hyundaia) i zdaje mi się, że ich to po prostu wzięło z zaskoczenia. W większości przypadków lwia część dziennikarskiej roboty polega na wymyśleniu (zriserczowaniu itd.) co się chce napisać, a nie samym pisaniu (tzn. ja się najbardziej męczę pisząc, ale jestem ułomny). I tu koledzy po prostu nie zdążyli wykumać, więc pojechali emo. A jechać emo to trzeba umieć. Bo nie wiem czy wiecie, chociaż to dość oczywiste, jak wyglądała medialna obsługa zgonu JP2. Pozwolę sobie opowiedzieć, co podglądałem. Prace nad numerem specjalny pisma z opowiadami "z życia wziętymi" poświęcony żałobie po JP2 były zaawansowane na rok przed śmiercią. Trzydziestego pierwszego marca, na dwa dni przed godziną zero, numer (bez ostatniej strony) pojechał do drukarni. Nie było tu miejsca na zdziwienia i emocje. Oczywistym jest również, że dziennikarze mają w szufladach gotowe nekrologi znanych i wiekowo zaawansowanych osobistości. Powiedzmy, dziennikarz działu kultury (lub kompatybilnego) w wolnych chwilach uzupełnia notkę o śmierci zasłużonego redaktora, który uratował polską fantastykę. Ale nie wydaje mi się, żeby w tej samej szufladzie miał już tekst o zgonie młodego, dobrze zapowiadającego się pisarza s-f, który uratuje polską s-f; i w smutnym przypadku, kiedy owego trafi i ugotuje purpurowy promień z nieba, trzeba będzie improwizować. Jak przy Jacksonie, który umarł znienacka. 