Blogonauta, który powinien dostać bana za hijacking komciów, ale ze mnie szczęściem ludzki pan, zadał dramatyczne pytanie: Gdzies wyczytalem, ze manga dotyczy tylko komiksow japońskich. Te z Chin lub Korei to troche inaczej sie nazywaja. Prawda to jest? Z przyjemnością odpowiem, gdyż jest to jeden z moich ulubionych flejmów od jakichś ośmiu lat. Wtedy to Kamil Śmiałkowski, aby zdobyć kasę na wydanie "Jeża Jerzego", zamówił i wydał polską pornograficzną bastardyzację komiksu, którą sprzedawał jako "mangę". Rzecz nazywała się "Opowieści z zielonej polany" i opowiadała o facecie, który nigdy nie widział gołej baby, ale i tak narysował komiks o ruchaniu, bo czemu nie. Ale o tym może przy innej okazji (ma ktoś może skany? Właściciel egzemplarza, który miałem nieprzyjemność czytać, wybył do Norwegii, byle z dala od kraju, w którym mieszka 9 psychopatów, którzy na "Polanę" zagłosowali w Plebiscycie K).W każdym razie jako młody i ambitny "otaku" dramatycznie zaapelowałem na grupie pl.rec.komiks:Uprasza sie o _nie_ uzywanie slowa "manga" w jakimkolwiek kontekscie zwiazanym z tym nieporozumieniem pod tytulem "opowiesci z zielonej polany". To cos co najwyzej przez chwile obok jakiejs mangi lezalo, ale to juz wina wlasciciela danego egzamplarza "polany" a nie mangi jako takiej. Na co zareagował wydawca:Obawiam sie, ze masz problem. Jako wydawca bede uzywal tego okreslenia, bo tak uwazam. Jesli masz zastrzezone prawa autorskie do slowa "manga" czekam na  pozew sadowy. Po czym nastąpiła typowa wymiana uprzejmości typu "chyba nie lałeś" i "moja d. nie ma z manga nic wspolnego".Z dzisiejszej perspektywy to jedna wielka beka, ale przypomnę młodzieży, że były to street fighting years, zanim do kin trafił Miyazaki i polska prasa przeprosiła się z mangą - królowały raczej narkotyczne wizje Tomasza Piątka, któremu na grzance ukazała się goła Sailormoon. Także puszczanie w obieg pornola o ruchających się obrzydliwie narysowanych harcerzach pod etykietą manga robiło dużo przykrego smrodu. W każdym razie by wysłać odpowiedniego mema z definicją mangi opublikowałem felieton w "Kawaii", choć, jak wytknięto mi później w mailach, parę spraw nie do końca przemyślałem. Jego bardziej sensowna wersja ukazała się dwa lata później w Esensji i się jej nie wstydzę.tl;dr: nie ma czegoś takiego jak "manga". Jest to japońskie słowo oznaczające "komiks".  W języku polskim przyjęło się (przyjęło, hłe hłe) mówić tak na "komiks japoński". I taki mem sobie żył spokojnie swoim życiem, zjadając memy "Cześć Michael nie jest mangowy!!!111" i kompatybilne (o ile nie jesteś doktorem Szyłakiem, który uważa, że Akira i Sailormoon się niczym nie różnią, to nie istnieje coś takiego jak "styl mangowy"), ale w 2003 nadeszła kolejna fala. Komiksy koreańskie. Wojna memów wkroczyła w drugą fazę.Był to czas, kiedy rozeszły się drogi moje i redaktora Musiałowskiego. Chwilę potem na konferencji prasowej na Bace ogłosił, że wraz ze swoim nowym pismem "Mangazyn" wprowadzi na rynek mangi taniej niż inne wydawnictwa. Aha. Szydło wyszło z wora, gdy przy pomocy lupy zajrzało się w stopki publikowanych w "Mangazynie" komiksów i znalazło tam koreańskie nazwiska. Fun fact: licencje od Koreańczyków uzyskiwało się łatwiej i znacznie taniej, więc to było śmierdzące i nieładne.Nieładne również wobec autorów, którzy byli skrzętnie skrywani i de facto przebierani za Japończyków, co jest szczególnie niesmaczne w kontekście stosunków (resentymenty, emo, kompleksy) między obiema kulturami. Szybki gugiel i lektura relacji z branżowych targów przyniosły nowego mema - manhwa, czyli koreańskie słowo oznaczające (supplies) komiks. Używali go sami Koreańczy popularyzując swoje produkty, zacząłem więc je propagować. Spotkało się to z reakcją "Mangazynu", gdzie przedstawiano tezę "Japończycy wynaleźli mangę, ale stracili na nią monopol" (I shit you not), jednocześnie starannie unikając konkretnej odpowiedzi na pytanie "a co to właściwie jest ta manga". "Mój" mem okazał się silniejszy i dziś manhwa jest w powszechnym użyciu, podobnie jak manhua na określenie komiksów chińskich. I chociaż nie mówimy BD na wytwory Francuzów, to żaden szanujący się nerd nie powie na "Watchmenów" inaczej niż graphic novel, lol.Ale wciąż jakiś nowy cwaniak próbuje sprzedać coś - najczęściej byle co - używając etykietki "manga". W piekle mają dla takich specjalny kocioł. 