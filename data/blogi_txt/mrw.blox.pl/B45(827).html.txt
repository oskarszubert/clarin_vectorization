Czytanie publicystyki pióra Łukasza Orbitowskiego jest zajęciem daremnym równie, co próba ratowania teflonowej patelni wymytej drucianą szczotką - produkuje ją w ilości, która wyklucza poziom wyższy niż portalowego stażysty. Ale czasem coś kliknę z rozpędu, tak jako i dziś kliknąłem, i dostanę w twarz zdaniem, po którym nie mogę się pozbierać:  Seriale są jak ludzie: umierają zbyt późno, jak przeciągane ponad miarę "Nie z tego świata", lub konają przedwcześnie pogrzebane przez niską oglądalność - taki los spotkał znakomite "Carnivale", "Luck" i frapujący "Awake".﻿  Zupełnie jak ludzie, Funky. Każdy z nas zna kogoś, kto umarł zbyt późno, przeciągany ponad miarę i pobierający emeryturę dłużej niż każe zwykła ludzka przyzwoitość; każdy z nas zna pewnie też kogoś, kto skonał przedwcześnie, pogrzebany przez niską oglądalność.  Literaci, kurwa mać. 