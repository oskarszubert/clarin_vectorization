Polsat przewidział tę okropnie smętną niedzielę i postanowił umilić dzień za pomocą uroczej Kirsten Dunst w dezabilu. "Maria Antonina" Sofii Coppoli to tradycyjny sofiacoppolowy snuj, ale ja lubię takie ładne snuje.  Conversy zaplątane w bogatą kolekcję butów to taki delikatny postmodernistyczny prztyczek, wskazujący na "zwykło-nastolatkowość" zaplątanej w Historię bohaterki.         Coppola wplata w dialogi teksty przypisywane M-A, przy okazji debunkuje mema o słowach "niech jedzą brioche". Co przypomina mi o pięknym serialu "Let Them Eat Cake" (kiedy był emitowany w Polsce jakiś geniusz przetłumaczył tytuł jako... "Torcik podano") mistrzowskiego duetu komiediowego French Saunders. Pokazano w nim genezę tego memu, w którą jestem skłonny uwierzyć wbrew wszystkiemu co napisano w Wikipedii. Nie będę zdradzał jak, polecam obejrzeć całość (to tylko 6 odcinków).         Wszystko, co potrzebujecie wiedzieć o historii Francji! 