Najbardziej w zabawie w Singstara podoba mi się przeżywanie na nowo ulubionych piosenek, w sposób zupełnie inny niż dotychczas, intensywniejszy (maszyna domaga się, by wiernie naśladować oryginalnego artystę, więc nie ma tu miejsca na przysłowiowe śpiewanie przy goleniu); następuje ubogacenie odbioru. Ale to na marginesie tego co chciałem napisać, a mianowicie piosenek, które cytują piosenki. Pisałem kiedyś, jak wstrząsnął mną dogłębnie utwór The Killers cytujący Moon River; kolejnym nawiązaniem, które robi mi bardzo dobrze, jest "Rock'n Roll" The Sounds:          Jump up, bubble up, what's in store? Bryan looked for love, but I want more I kiedy Maja Ivarsson śpiewa swoim zmysłowym głosem Jump up, bubble up, what's in store?/Bryan looked for love, but I want more to ja jej wierzę, tak jak wierzę, że gdy śpiewa o Brianie Ferry po imieniu, to ma prawo do tego całkowite. 