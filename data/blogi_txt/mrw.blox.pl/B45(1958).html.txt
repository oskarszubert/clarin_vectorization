Wróciłem ze świątecznych objazdów i nadrabiając trafiłem na smutną wiadomość - zmarł Gerry Anderson, znany w Polsce najlepiej jako twórca serialu sci-fi "Space: 1999". Wielka Brytania zapamiętała go jako autora supermarionetkowanego serialu "Thunderbirds".  z samą techniką supermarionetkomacji współczesny widz zapoznał się w filmie "Team America". "Thunderbirds" docierało do nas jako strzępki; w którymś z "Top Secretów" był opis i mapy do gry na podstawie serialu; marionetki Andersona zagrały także w wyreżyserowanym przez niego teledysku "Calling Elvis" grupy Dire Straits:   Lady Penelope miała także małe cameo w koszmarze Ediny z AbFab.  Ten serial był dla mnie bardzo ważny: stał się dla mnie łącznikiem między popkulturą japońską i brytyjską. Było to tak, że w moim pierwszym wielkim mangowym skarbie, przywiezionym z Japonii egzemplarzu magazynu "Newtype", znalazłem całostronicową reklamę DVD z serialem. Okazało się, że jest tam bardzo popularny; był inspiracją dla wielu twórców anime, np. ze studia Gainax (pojazd z serialu pojawiał się w animacji z konwentu Daicon IV), z którego wyszedł kultowy Evangelion.    "Thunderbirds" doczekały się nawet wersji anime (o czym napisałem kiedyś w "Kawaii"), który był taki se:    "Thunderbirs" było jednym z kilku marionetkowych seriali Andersona. Kolejny z nich, "Captain Scarlett", doczekał się hołdu złożonego w odcinku "Sound of Drums" serialu "Doktor Who". Występujący w nim latający lotniskowiec Valiant był wzorowany na Cloudbase, bazie Szkarłatnego Kapitana, który podobnie jak kapitan Jack Harness z "Doktora..." nie mógł umrzeć (w serialu "Children of Earth" Jack zostaje nawet tak przezwany przez jedną z bohaterek).  Spotkanie z "Thunderbirds" pokazało mi - wtedy hardkorowemu fanowi anime - jak pop potrafi przekraczać granice państw i kultur; jak cudownie wszystko łączy się ze sobą pajęczyną wpływów i inspiracji. Od tego momentu śledzenie tych powiązań stało się moją największą pasją związaną z mangą i anime. Wszystko to dzięki Gerry'emu Andersonowi.  Thunderbirds are go!﻿ 