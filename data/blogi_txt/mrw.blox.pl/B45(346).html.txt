Tytułem notki usiłuję nieudolnie nawiązać do tytułu książki Couplanda "Pictures from Dead" (w polskiej brzydkiej wersji "Polaroidy z koncertu"). Zdjęć na koncertach nie robię, bo moja vintage komóra nie ma aparatu (jeśli ktoś może polecić coś dobrego, taniego i kulerskiego to proszę), a fleszem strzelać jest bucowo. Więc nie mam polaroida z koncertu, ale mam m.in. powyższego bootlega, bo miałem zen-exa w kieszeni. Sorry za chujową jakość. Z Rayem Wilsonem spotkałem się po raz pierwaszy przy okazji reklamy levisów, w której pogrywał zacny numer Inside grupy Stiltskin. A potem się okazało, że będzie nowym wokalistą Genesis (yay, mamy autograf na "Calling All Stations"), ratując dwie zmarszczone dupy od zapomnienia. Jak rozumiem, owe dupy są teraz nań wypięte, odkąd Phil "I really can't sing" Collins wrócił do grupy. Szkoda, że wrócił - do dziś zastanawiałem się, czy aby Ray nie wykonuje "Carpet Crawlers" lepiej nawet od Petera Gabriela. Do dziś, bo po usłyszeniu go na żywo mogę powiedzieć, że owszem, że lepiej.Koncert Raya w szczecińskiej filharmonii to część trasy, w której towarzyszy mu Ali Ferguson ze Stiltskin - zestaw akustycznych kawałków: kilka własnych piosenek, parę hitów Genesis ze wszyskich okresów i medley "piosenek z dzieciństwa" - każda zaśpiewana z mocą (pisać o głosie Raya to jak pisać o seksie, słowa na wiatr, tego trzeba spróbować), zagrana z nerwem (akustyczne riffy przy "Working Class Hero" Lenona miały power zdolny wzniecić rewolucję proletariacką, ale o tym innym razem) i maestrią (po ich popisach zdecydowałem się nie brać gitary do ręki, by nie kalać instrumentu. Bas se kupię) - wreszcie z pogodą ducha i poczuciem humoru okazywanym między numerami (matko, numerami, skąd ja znam takie słowa). Jakbym wiedział, że w filharmonii jest tak fajnie, to wcześniej bym tam poszedł. 