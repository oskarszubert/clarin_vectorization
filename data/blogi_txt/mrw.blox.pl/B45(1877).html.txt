Kolejny uroczy kawałek na mojej liście earwormów. Urodzona w 1984 w Blackpool Victoria Christina Hesketh, znana pod pseudonimem Little Boots (tu byłby link do skeczu z "AbFab", jak Patsy widzi pierwszy raz w życiu małą Nokię i pyta "what is it? A tiny shoe?", ale coś nie mogę znaleźć na tubie, a nie chce mi się wrzucać samemu, sorry). A ponieważ to blog z ambicjami i salą gimnastyczną, to czas na social commentary. Retrofuturyzm polega na celebrowaniu czegoś, co Douglas Adams nazwał zeerust, czyli rzeczy z przyszłości, która przeszła do historii (the future is not what it used to be). Wedle starych filmów w 2000 roku mieliśmy nosić togi i srebrne dresy, ale nie nosimy. A co jeśli to świat się pomylił? Może to pogardzani fani Star Treka biegający w kolorowych pidżamo-mundurach mają rację. Jest przyszłość, więc ubierają się jak należy, zgodnie z przewidywaniami futurologów (Scientists are saying the future is going to be far more futuristic then they originally predicted). To nie Little Boots (lub Maciej Parowski na wycieczce w Brukseli) jest dziwnie ubrana, to reszta świata nie zna się na modzie. 