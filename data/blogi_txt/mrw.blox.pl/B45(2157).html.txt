Biurowa klasa średnia, mem, który pochwyciłem z reklamowego skeczu Mumio i puściłem w świat, robi właśnie furorę na okolicznych blogaskach. Czas zatem przerwać milczenie i dać dojść do głosu pacjentowi zero. Czyli mnie. Fascynujące, jak łatwo z pogardzaną BKŚ utożsamił się Wojtek Orliński, stając z nią i za nią murem przeciwko atakom hipsterów na ostrokołych ukrainach. Fascynujące, bo do tej pory WO walczył w barwach FC MMC, niosąc sztandar i memy Średniej Klasy Średniej. Ale wtedy przyszło olśnienie - jesteśmy w Polsce, więc u nas nie ma MMC, tak jak nie ma dobrych seriali telewizyjnych. Jedyne na co nas stać, to BKŚ. Rację ma po części Cześćjacek, dokonując analizy porównawczej memu BKŚ i MWzWM. To, co opisuje np. Roman Zaleski w swojej analizie "lemingów", czyli uczestników facebookowej akcji "dzień bez Smoleńska", mógłbym spokojnie przekleić do swojej charakterystki BKŚ. Ale - tu nie ma symetrii. Jeśli frondziarz/pacjent/ekranoplan spojrzy na mnie, to zobaczy MWzWM. Chociaż nie lubię PO i Majewskiego.  Terminu Biurowa Klasa Średnia zacząłem używać, żeby opisać to co wyrosło u nas zamiast MMC. Na etos klasowy składa się kapitał typu pieniądz i kapitał kulturowy. I nie chcę zabrzmieć jak zwolennik jaskiniowych ideałów, ale to co określam jako BKŚ tego kapitału kulturowego idealnej MMC po prostu nie ma, chociaż klejąc  z Worda do Excela czy szorując myszą w Corelu zarabia tyle, żeby zadać szyku. Kapitałowe MMC, kulturowe LMC, jak na tej dwuwymiarowej mapie. BKŚ, którą parafrazując Wilqa określam pogardliwie per Brukiew, jest wszystkim czego jako GenXer nienawidzę. Tępą, bezideową masą, która kuma tylko tyle, że Kaczor jest obciachowy, bo tak powiedział pan Majewski z TVN-u, która praktykuje naskórkową homofobię, seksizm, rasizm, która pisze na #zforum, która ma konto na NK, a jednocześnie polewa z blogów agregujących obciachowe fotki z NK, która wymienia się demotywatorami, która uprawia gniewomiryzm w urzędach i czyta blogaski wszelkich wawrzyńców pruskich i kominków, która robi korki pakując po jedną brukiew do samochodu. Która zapisuje się na głupie grupy na fejsie i która przyjmuje księdza po kolędzie. Wszystko Czego Nienawidzę. Nienawidzę tej masy, ale nie poszczególnych ludzi. Bo kiedy się przyglądasz przedstawicielom BKŚ z bliska, czasem wystarczy lekko poskrobać, by ta brukiew z nich zlazła. Ludzie, którzy mają jakąś pasję, którzy potrafią coś powiedzieć, gdy odpowiednio zapytasz, którzy nie są tacy tępi, jeśli dasz im szansę pomyśleć przez chwilę nad różnymi sprawami. No więc. 