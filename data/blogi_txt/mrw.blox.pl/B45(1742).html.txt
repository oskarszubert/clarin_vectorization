Dziś wigilia specjalnego odcinka Doktora Who, więc gazety i portale od kilku dni publikują żelazną świąteczną pozycję - teksty o filmach, "które zawsze lecą w święta".         Dla większości "Home Alone" to "film z Macaulayem Culkinem", ewentualnie "film w reżyserii Chrisa Columbusa". Dla mnie to przede wszystkim film ze scenariuszem zmarłego w tym roku Johna Hughesa. Odcisnął swój ślad w piaskach historii zeitgeistowymi komediami obyczajowymi o dorastaniu, zapadł w pamięć filmami z cyklu "National Lampoon", ale właśnie w "Home Alone" miał okazję wrócić do swoich korzeni, do rzeczy, która wciągnęła go w świat komedii - zamiłowania do starego, dobrego slapsticku. 