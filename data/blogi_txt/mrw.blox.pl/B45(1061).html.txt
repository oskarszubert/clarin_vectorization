Blogonauta miss.take przyznał się do miłowania blogów z cyklu "Kochany blogasku", ja natomiast uwielbiam blogi wymarłe. Notka typu "oh hai, tu będę pisać bloga", potem jedna z cyklu "dziwuję się światu" i... koniec. Silencio. No hay banda. O czym myślał ten ktoś zakładając bloga? Dlaczego tak szybko przestał? Jakie plany zwinął w kulkę i cisnął do kubełka? The net is vast and full of empty spaces. 