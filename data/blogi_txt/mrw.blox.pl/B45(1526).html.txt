Trackbacknąłem się na forum Star Treka, ale szybko uciekłem: nie jestem w stanie nawet podjąć polemiki z hejterami nowego Treka, bo brakuje mi ryby babel. Widzę jeden powtarzający się tu i ówdzie zarzut - Kirk za łatwo został kapitanem, a powinien się żmudnie piąć do góry (pewnie zaczynając od majtka).  Widzę tu potencjał na serial dla młodzieży - zamiast szybkiego fastforward (3 lata w jednym cięciu) należało pokazać szkolne lata Kirka w Hogwarcie Gwiezdnej Akademii. Raczej nie było mu łatwo - szła za nim legenda Chłopca, Który Przeżył (atak Romulan), musiał co chwila stawiać czoła zawistnikom ze Slytherina - poznanym w barze kadetom. Na szczęscie do pomocy ma Hermionę Uhurę i Rona McCoya. Ale czy przyjaciele dadzą radę knowaniom srogiego wykładowcy, Severusa Spocka? 