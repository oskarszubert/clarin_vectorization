Z okazji 8 marca feministki chciały powiesić w warszawskich tramwajach ze wszechmiar słuszny plakat ale ZTM poszło wbrew. Tymczasem w pięknym piastowskim mieście Szczecin odbywać się będą targi Sydonia, na których można będzie sobie kupić zdechłego kota do przyrządzenia ersatzu viagry albo odpromiennik na skrzyżowanie. To się nie podoba naszym czarnym braciom, oczywiście z powodów innych niż każdemu rozsądnemu człowiekowi: katoliccy funkcjonariusze ostrzegają przed magicznymi praktykami, bo w nie wierzą (kto wierzy w Boga, uwierzy we wszystko): Udział w tego typu spotkaniach, a szczególnie korzystanie z horoskopów, usług wróżek, bioenergoterapeutów, tzw. uzdrowicieli, wywoływanie duchów i nabywanie rzekomo magicznych przedmiotów jest sprzeczne z wiarą katolicką i stanowi grzech przeciwko pierwszemu przykazaniu: nie będziesz miał bogów cudzych przede mną. Gdy chrześcijanin uprawia tego typu praktyki, wystawia siebie na niebezpieczeństwo działania złego ducha, którego celem jest zerwanie więzi z Bogiem.Wróżki - nie, zdrowaśki - tak! Kościół zazdrośnie strzeże swojego monopolu na zabobony. I w sumie nie warto o tym byłoby pisać, bo co kogo obchodzi co wyprawia się na zachrystiach, gdyby nie plakat, jaki zobaczyłem w tramwaju. Wyplujkowana kartka A4 ze znakiem zakazu i napisem "TARGI SYDONIA ZAGROŻENIEM DLA CHRZEŚCIJANINA". Wszystko full legal, z pieczątką ZDiTM-u. Są równi i równiejsi. A co nowego. 