Oczywiście jestem przekonany, że celebryci nie są normalnymi ludźmi, pełnią funkcje mitologiczne i należy im się przez to specjalne traktowanie. Może nie tyle przekonany, co przyzwyczajony. Ale kiedy w radiu usłyszałem związaną z wypadkiem Kubicy informację o "najlepszym chirurgu ręki w Europie", który ma się nim zająć, pomyślałem sobie - triggerem było słowo "zmiażdżona" - o tym robotniku, któremu maszyna zmiażdżyła głowę. Że jakby komuś na taśmie młot rozwalił dłoń, to "najlepszy chirurg ręki w Europie" nie zająłby się jego przypadkiem (o przetaczaniu krwi od zmarłych papieży nie wspominając). Rozumiem więc, że ulało się prof. Środzie. Jej felieton spotkał się z natychmiastowym odporem na blogu kibolskim (gdzie nie jest lubiana za przedkładanie żłobków nad stadiony. Nasz kolega Galopujący Major polemizuje stawiając tezę, że aby budować żłobki to trzeba by najpierw podnieść podatki, a stadiony można od razu, bo się zwrócą. Well, skoro stadiony to taki doskonały biznes, to może niech się nimi zajmie, nie wiem, jakaś prywatna firma działająca w warunkach wolnego rynku? Poza tym żłobki też się przecież zwrócą, państwu i społeczeństwu. Kibole zachowują się czasem jak Żakowski o paleniu). Kibice czepili się fragmentu środowego tekstu:  Gdy ja - jako kierowca - pozwalam sobie na przekraczanie granic prawa, a zwłaszcza zdrowego rozsądku, jestem okrutnie karana przez drogówkę mandatem, utratą punktów i ogólnym pohańbieniem. Gdy to robi Kubica, mówi się mi w TVN24, że ma taką pasję, a pasja to wszak piękna rzecz (Kubica walnął w barierkę nie w ramach przewidzianych kontraktem czynności zawodowych, ale jako pasjonat szybkiej jazdy w czasie wolnym).  bo ŚRODA NIE WIE ŻE TO BYŁ RAJD!!!111 ZUPEŁNIE JAK ZIEMKIEWICZ!!!ONEONEONE. No ja nie wiem, o czym wie Środa, ale przecież w tym tekście wszystko jest prawdą. Kubica brał w rajdzie udział nie jako zawodowy kierowca F1, który ściga się na zamkniętym torze, ale w swoim wolnym czasie, jako pasjonat szybkiej jazdy, za specjalną dyspensą swojej stajni. Przekroczył granicę zdrowego rozsądku i na pełnej kurwie wbił się w barierkę. I z jednej strony żal człowieka, ale z drugiej to typowy przypadek "poszedł w góry i spadł". Ale że jest celebrytą, to TVN24 wrzuca nutę "płakania po papieżu". Rozumiem taką narrację, ale nie muszę jej lubić. I nie musi lubić jej prof. Środa i żadne analnoretentywne analizy jej słów tego nie zmienią. Rafałowi Stecowi gratuluję zaś sukcesów na wykopie, link do jego blogaska z komentarzem "Wielka pani profesor etyki Magdalena Środa nie odróżnia sportu motorowego, od ruchu ulicznego." pokochało już prawie ośmiuset gimbusów. Tak trzymać! 