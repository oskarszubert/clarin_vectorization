Chwilkę nie blogowałem, bo dochodziłem do siebie po prywatce z młodszymi ludźmi, więc odczuwszy swój wiek postanowiłem wykurować się przy pomocy nostalgii. Wygrzebałem na metaforycznym strychu magnetowid VHS firmy Panasonic, nówka prawie nieśmigana, ze sześć głowic co najmniej, hi-fi stereo i jet search, po prostu cudo.  Czy uda się to ustawić bez instrukcji? Więc mam do tego np. oryginalną kasetę VHS hi-fi wydaną przez Pioneer z angielskim dubbingiem anime "Armitage III" ("A DEADLY WEAPON UNDER LEATHER. A STORMY SOUL BEHIND SUNGLASSES. ARTIFICIAL ROMANCE. PART ONE"); o:  i sobie wrzucam; trzyma się jak na swoje lata wyjątkowo nieźle, mały szum na początku i dalej leci ten przyjemny, rozmyty na ciepło obraz; trailery innych anime wydanych przez Pioneera, sprowadzonych do Polski przez firemkę "Planet Manga" reklamującą się w "Secret Service", w którym pojawiały się też recenzje owych filmów (jej współwłaścicielem był jeden z redaktorów; taki to był wtedy "chiński mur" w prasie papierowej), widziałem je setki razy, aż dziw, że ta taśma w ogóle działa; co za okropny dubbing! Kiedyś to nie przeszkadzało, w ogóle.   Opening wciąż wzrusza, ale nie chce mi się oglądać całego odcinka: wpadam za to na pomysł nostalgiczno-hipsterskiej imprezy - seans starych filmów pozgrywanych z TVP, które gdzieś się tam jeszcze walają.  To chyba jedyny właściwy sposób na oglądanie "Uciekiniera" z Arnoldem! 