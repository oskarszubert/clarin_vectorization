Program 3 Polskiego Radia prowadzi akcję, żeby wspierać trębacza Program 3 Polskiego Radia, bo zamach na abonament itp. A ja mam lepszy pomysł - a gdyby tak za zbrodnie na memosferze narodu polskiego zaorać Trójkę?  No bo kurde, zawsze uważałem, że Wojtek Orliński nieco przesadza pisząc o krzywdach wyrządzonych przez lanserkę Kaczkowskiego Co., ale dzisiaj wszedłem ("nie weszłeś!" "wszedłem!") na Psychiatryk24 i przeżyłem iluminację. A było to tak - na głównej wisiał sobie temat "Dlaczego jestem kreacjonistą", którego tl;dr-owość przeważyła jednak na moim pragnieniem lulzów; na szczęście okazało się, że Marek Błaszkowski, autor blogaska "Jestem fundamentalistą" ("Jestem adwokatem. Należę do Polskiego Towarzystwa Kreacjonistycznego") uprawia też krótsze formy. Takie jak wrzuta pt. "Królowa Banału". Znacie? To posłuchajcie.  Kiedyś gwiazdy estrady miały nam coś do powiedzenia. Coś ważnego. Coś, co same głęboko przeżywały. Przypomnijmy, kto królował na scenach kilkadziesiąt lat temu. Marzyciel Lennon. Give peace a chance, Power to the People, Imagine. Hinduista Harrison, baśniowo—poetycki King Crimson, sataniści-gnostycy z Black Sabbath, przebogaty muzycznie Yes.The Doors. Mistyczne drzwi. Radykalna mistyka, gotowa życiem płacić za chwilę “przebicia się na tamtą stronę”, ujrzenia choćby jednego błysku świata takim, jaki jest naprawdę. Będę tłumaczył na polski: "Urodziłem się w 1962 i jak byłem młody to słuchałem w Trójce różnych huhu-ambitnych kawałków, ale nic z nich nie rozumiałem, więc zostałem konserwatystą".  I oto na przełomie lat 80-tych i 90-tych artyści znikli ze scen jak zdmuchnięci. Miejsce sztuki zajął „pop”, a miejsce artystów – marketingowo-reklamowe produkty, „królowie popu”. Co mieli do powiedzenia Madonna i Jackson? Nic. Kompletnie nic. I to ich odróżniało od Morrisona.  "Potem dorosłem i jako konserwatyście nie wypadało mi być na bieżąco z muzyką - co by powiedzieli moi koledzy! - więc zacząłem dissować i narzekać na młodzież i upadek obyczajów".  Co się stało? Czy nagle artyści wymarli? Czy odbiorcy zgłupieli i nie są w stanie przyswajać niczego poza tandetą? Ani jedno, ani drugie. Artyści istnieją nadal, lecz nie mogą już liczyć na reklamę ze strony maszynerii koncernów medialnych. Ani na pieniądze. Publiczność o gustach innych niż plebejskie została skazana na niszowe oferty internetowe.  "Od 1978 nie kupiłem ani jedne płyty, nie licząc dyskografii 'Arki Noego'." A dalej sobie przeczytacie, że wszystkiemu winne są korporacje (mówiłem, że uwielbiam prawicowych cyberpunkowców?), które chcą manipulować ludźmi i zamienić ich w roboty. Korporacyjnemu robotowi jest nie po drodze nie tylko z wyznawcami Jezusa Chrystusa, ale i z mistyczną ekstazą new ageowskiego The Doors i z obsesyjnym pragnieniem sprawiedliwości lewicowego Lennona  I dlatego właśnie "Working Class Hero" jest skazany na zapomnienie. Właśnie dlatego lewackich płyt Maników nie chce wydawać żaden duży label. Właśnie dlatego nie Bob Geldof nie mógł zorganizować "Live8", a Michael Jackson napisać żadnej piosenki z cyklu "We are the world". Właśnie dlatego na płycie "Oral Fixation" Shakiry nie znalazł się utwór poświęcony Timorowi Wschodniemu. I właśnie dlatego Madonna na koncertach nie wspomina o brzydkich stronach świata i właśnie dlatego nie miesza się do polityki.         Po ludzku brzydzę się dyskusji z panem Błaszczykiem, tak samo jak brzydziłbym się kopania upośledzonego kotka czekającego na transfuzję. Lepiej winić system szukać rozwiązań systemowych, a skoro to właśnie wina Trójki, że wyrosło całe pokolenie przedwcześnie podstarzałych pryków, niezdolnych do funkcjonowania we współczesnej memosferze, to należy ją zaorać. Zaorać! 