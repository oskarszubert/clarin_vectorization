Powyższy obrazek zobaczyłem dziś, kiedy chciałem poczytać co tam nowego u Christophera Walkena. Oczywiście, wiedziałem, że to nie jest prawdziwy blip Walkena, ale był zrobiony tak fajnie i zabawnie, że nie robiło to różnicy; coś jakby pornosite z photoshopami celebrytów, ale done right. Kogoś to jednak nie bawiło i skasowali konto. (Also this, via Alex via Brutto: symulakrum przecieka).Jednym z najgłupszych memów jakie znam jest "tylko prawda jest ciekawa". Gówno prawda. Prawda bywa ciekawa, ale najczęściej jest nudna i smętna. Czasem warto coś ubarwić ku chwale fabuły, warto podkoloryzować w imię opowieści. Granicę wyznaczam tam, gdzie czyni się to w złym celu. Ze strony snopes.com czytam tylko wpisy oznaczone zielonym kółeczkiem. Inne są smutne. Zdemaskowana nieprawda jest smutna: w "Frontier" wcale nie było Mirage. 