Obejrzałem dziś jednym okiem najbardziej zbędny film, jaki kiedykolwiek powstał; było to tak, że nikomu się nie chciało wstać i zmienić kanału i jakoś tak przeleciał.  A jaki fajny polski tytuł! "Jane Austen Book Club﻿", dear readers, opowieść o znudzonych mieszkańcach Kalifornii (strasza pani nosząca kurtkę z kołdry, lipstickowa lesbijka, miłośnik s-f, nauczycielka, której matka jest hipiską itd.), których sytuacje uczuciowe przypominają przeżycia bohaterów książek Jane Austen. Które, tak się składa, czytają sobie w tempie jednej na miesiąc w celu omówienia w klubie książki.  Dostaję chichów na samą myśl o "klubie książki", bo obejrzałem AbFab. Czy istnieje coś bardziej obrzydliwie mieszczańskiego, niż klub książki?  A tu jeszcze Jane Austen! Ciągle nie mogę zrozumieć, że ktoś ze smakiem czyta tę przedwiktoriańską pseudopornografię, ale że jeszcze parafrazuje to na swoje życie, tego pojąć nie mogę. 