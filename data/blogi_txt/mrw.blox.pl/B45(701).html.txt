Na zajęciach Katedry Żenetyki została poruszona kwestia, jak się należy zachować kiedy ktoś, kto wcześniej nie odstawiał żałosnej bucówy, nagle zrobi coś żenująco bucowego. Są dwie szkoły, falenicka i otwocka:  zastanowić się, czy to faktycznie była żenująca bucówa, bo może nie, tylko czegoś nie zrozumieliśmy; zastanowić się, czy delikwent przypadkiem wcześniej nie odstawiał bucówy, tylko czegoś nie zrozumieliśmy; (można też przyjąć tezę, że bucem się nie jest, bucem się bywa)  Jako dziecko popkultury mam skłonność do resetu i retconu, więc najczęściej sprawdza mi się podejście drugie ("Pieprzony los kataryniarza" Ziemkiewicza czytany z zachwytem w młodości po latach okazał się stekiem żenującej bucówy, tylko czegoś wówczas nie zrozumiałem). Ale na szczęście przypadki, gdy stajemy przed takim dylematem, są dosyć rzadkie. Zwykle żenujące buce mają historię żenującej bucówy. Dlatego mnie wcale nie dziwi wpis na blogasku lidera zespołu "poezji śpiewanej" Raz-Dwa-Trzy, bo zdarzyło mi się wysłuchać ich kilku piosenek, a mało rzeczy jest na świecie równie żenujących co odziana w studencki sweter filozoficzna zaduma. Ale takim właśnie ludziom ktoś pozwolił wydać syfiaste wersje piosenek Osieckiej. Fffff. Ale mimo tego braku złudzeń jakiś przykry zgrzyt zostaje. No bo co, że taki Kukiz, który śpiewa jak wygląda, a wygląda jak myśli, wszystko weń spójne i szczere, memetyczny menel z powiewającym na wietrze ideolo. Ale tutaj, uch och, kraina łagodności, rock-poezja, kultura i elegancja, diss ubrany w gładkie słówka i delikatne szpileczki. Akurat dla miłych ludzi. Nienawidzę miłych ludzi. Wiecie, tacy mili ludzie, co się jak się ich spotyka, to są tacy mili, że po spotkaniu możesz powiedzieć, że ów jest "uroczym człowiekiem". A jakie to słodkie, tacy mili ludzie, że tak się kochają, że mają nawet wspólny login blogaskowy. I aż głupio pisać jakieś komcie panu z Raz Dwa Trzy, bo potem mili ludzie są zasmuceni.  Jak Gosia i Olek:  Strasznie mili ludzie, o ile się przy nich nie wychylasz.  Not the torturer will scare meNor the body's final fallNor the barrels of death's riflesNor the shadows on the wallNor the night when to the groundThe last dim star of pain, is heldBut the blind indifferenceOf a merciless unfeeling world 