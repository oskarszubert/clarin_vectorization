Jest taka strona, która nie do końca przytulam o co chodzi, ale generalnie chyba o zbudowanie takich słoików połączonych kręconymi rurkami jak do kiszenia bimbru czy innej śliwowicy, tylko na niej się destyluje bucerę. ^Blogdebart zdaje się wyłapał tam kiedyś jakichś uroczych altmedowców, a teraz furorę robi tekst bitego dziecka o radości zbierania w dupę i życiu na krawędzi. O, taki. #stare #było Zapraszam do samodzielnego nurka w komcie, ale w sumie chodzi o to, że dzieci, które zbierały w dupę pasem narzekają na dzisiejsze czasy, kiedy dzieci nie zbierają już w dupę pasem, a oni przecież Wyrośli Na Ludzi i Mają Wspomnienia. Są też tacy, którzy chwalą się biciem dorosłych już dzieci. Cały ten WTF robi się mniej What, The i Fuck, jeśli sobie uświadomimy, że czytamy dyskusję kotów, którzy zbierali w dupę w czasie fali zaciskając zęby, że przyjdzie ich pora wyżywać się na młodych. A tu nagle! rok 2010 i nie wolno, nie wypada, nie godzi się bić dzieci. Dramat. Fala rozbiła się o falochron. Słucham czasem co mówią ludzie, tak mniej więcej z pokolenia moich rodziców, a mówią o marności swego dzieciństwa, o tym, jak dziecko było mało warte, nikt się nie bał pedofilii i ważniejsze było powiedzmy, żeby gówniarz podymał kilka kilosów do kościółka na roraty, i chuj że ciemno. Albo popracował w polu czy ogrodzie, kiedy rodziciel idzie grać w karty. Jest w tym starszym pokoleniu dużo żalu i nie pomaga na ten żal im nawet to, że poprzednie pokolenie zbierało w dupę od hitlerowców. I w sumie smutno czytać te nostalgiczne racjonalizacje Generacji Bitych Dzieci. A potem, prawda, klikasz w inne teksty autorki i robi się wszystko na raz. 