So, Szczecin Rock Festival. Użyję słów Bogusława Polcha, który odpowiadając Maćkowi Parowskiemu jak mu się podobało "TRZY" podobno powiedział "myślałem, że będzie chujowe".  A tu - dobra organizacja, genialna komunikacja (podstawili autobus, który odwiózł nas pod sam dom!) , stadion przygotowany (jeju jak zmęczyły mi się stópki na koślawej polance na "Allegro", a tu wyłożyli wykładziną), no i jak ładnie grali! Przyszliśmy na "Comę", która dała czadu, potem na scenę wlazł "Hey" - kilku starszych panów i pani przebrana za ponton (żona mi mówi, że nieprawda, bo za worek od spadochronu). Nigdy go jakoś nie polubiłem i chyba już nie polubię, zwłaszcza że kompletnie nie było słychać o czym Nosowska śpiewała. Ale dzieciaki (matko, imma so old kitteh) były zachwycone.  No i gwiazda wieczoru: Kaiser Chiefs. Jejku jej, chłopaki dawali czadu, Ricky Wilson skakał po scenie jak małpa, wspinał się na instalacje (w tym wieżę kontrolną), złaził ze sceny celem obmacania przez publiczność, kontrolował tłum i dwał czadu na tamburynie i krowim dzwonku. Brilliant!  I na koniec Limp Bizkit, największa (dla mnie) niespodzianka koncertu: znałem kilka piosenek, ale nigdy nie byłem fanem. Tymczasem zaczęli od rozmiękczania mego serduszka - na dzień dobry Polsko DJ wymiksował i wyskreczował "Doll's Polyphony" z Akiry, which was nice. A potem dali czadu. Pamiętne momenty: Fred Durst w przerwie śpiewający "Ruby, Ruby, Ruby" z widownią odpowiadająca "Aaaaaaaaaaaaah" ("I love this song, I could listen to it for 1000 times"), czadowy cover "Faith" George'a Michaela, cała sala śpiewa jedyną piosenkę, którą można śpiewać i na koniec "Take a Look Around" z M:I2, w trakcie której Fred namówił widownię, by usiadła na tafli (i wstała na eksplozję). Great! Tak więc "Ruby" stała się hymnem wieczoru, który wyły wychodzące ze stadionu woniejące (srls, fuj) dzieciaki. A Ruby wygląda tak:  i jest to drugi i ostatni powód, dla którego ogląda się te kiepskie "Demony". 