I co z tego, że jest i MTV, i VH1, i Viva, skoro na kilka fajnych piosenek przypada tam coś słabego, bo polskiego. Czasem do buczenia w tle wrzucam zatem RTL 102,5, telewizyjną wersję włoskiego radia, gdzie zdarza się spotkać różne perełki, takie jak teledysk do "Shine on your crazy diamond" (o czym już wspominałem); piosenki, do których nie ma jeszcze wideo (więc spryciarze montują je z kawałków starych); włoskie reklamy (ujmująca jest społeczna reklama BHP, pokazująca straszne skutki nienoszenia kasku na budowie); no i włoską muzykę, która buja się od całkiem fajnych kawałków do kompletnego wtf. Z rzeczy ciekawych, których nie widziałem poza granicami buta: Giusy, włoska odpowiedź na Amy Whinehouse, którą wyłowili w ichnim "Idolu":Nagrała teraz płytę z coverami i nie tylko, i z niej pochodzi taki fajny kawałek: 