Marceli robi analizę Frankowi, wskazując na to, że on sam to sobie robi, nakręcając spiralę nienawiści we własnej głowie. Fronesis znajduje w tym filmie (chwilowe) katharsis (ja nie), ale słusznie wskazuje na zerowy potencjał rewolucyjny. True that: w filmie obiektem ataku padają różne "akceptowalne cele", wszystko jest na maksa poprawne politycznie; w takim sensie, że nie wychyla się poza hollywoodzki standard komediowy (jak napieprzanie w celebrytów obecne w każdej durnej komedii typu "Disaster Movie", którą polecam obejrzeć każdemu, bo jest jak mięsny jeż).  Podobała mi się scena w biurze, bo była tak boleśnie prawdziwa; doskonała ilustracja istoty BKŚ-zmu: biurowe wesołki powtarzające homofobiczne dowcipy po Szymonie Majewskim. I ten moment, kiedy Frank dystansuje się od tego wszystkiego i tłumaczy cierpliwie koledze, to było dobre.  Ale Frank jest wciąż więźniem swojej nienawiści (co sygnalizuje już pierwsza scena), przez co staje się symetrycznym bucem do tych, których nienawidzi; nie wszedł na ten wyższy poziom, w którym - SCOTT PILGRIM EARNED THE POWER OF UNDERSTANDING- zamiast nienawiści przychodzi zrozumienie.  Mam wrażenie, że Frank to ten chłopak z "Buszującego w zbożu", który nie zrealizował genialnego planu Wymyśliłem sobie na to sposób: będę udawał głuchoniemego. Jako głuchoniemy nie będę musiał prowadzić z nikim głupich rozmów bez sensu. Kto będzie miał do mnie interes, napisze kilka słów na kartce i podsunie mi pod oczy. Prędko się ludziom takie rozmówki sprzykrzą i dadzą mi święty spokój aż do końca życia. Będą myśleli, że jestem nieszczęsny kaleka, i przestaną mnie nudzić.﻿ i zamiast ucieczki wybrał konfrontację. Tylko - za późno, nieumiejętnie, niepotrzebnie. I ze złych pobudek. Choć jedną z nich - bezsilność - rozumiem doskonale.  Dobrze obejrzeć ten film, bo jest zabawny na kilka dobrych chichów; dobrze się też w nim przejrzeć. Żeby móc powiedzieć: Nie jestem Frankiem.  A Ty? 