Pomijając już podziały na lewicę i prawicę i takie i siakie, które powodują naturalne łączenie się idei w pakiety (bo - partia A, partia B; dobiera sobie elektorat takimi to a takimi gruszkami na wierzbie), spotyka się pakiety idei za którymi stoi jakaś idea. Np. ekofeminizm, występujący w przyrodzie jako pakiet "feminizm+wegetarianizm". Stoi za nim drugofalowa idea, że mężczyźni, którzy nienawidzą zwierząt są tymi samymi, którzy nienawidzą kobiet. Nie podoba mi się to połączenie z dwóch powodów:  można lubić kiełbasę i prawa kobiet     KOBIETY JEDZĄCE KIEŁBASĘ NAPRAWDĘ ISTNIEJĄ   wegeterianizm (i ogólnie "ekologię" spod znaku tzw. Zielonych) uważam za ideę antyfeministyczną; w praktyce sprowadza się on do dorzucenia już umęczonym kobietom kolejnych udręk (jak wielorazowe podpaski, bo jednorazowe zalegają na wysypiskach). Problem śmieci jest tak duży, że zrzucanie na menstruującą kobietę odpowiedzialności za ich ograniczenie, czy szerzej: przerzucanie na udręczoną jednostkę odpowiedzialności za sprawy wymagające rozwiązania systemowego uważam za chamstwo i drobnomieszczaństwo.  Sam jestem wyznawcą pakietowej idelogii socfeminizmu (RÓŻOWY SIERP I MŁOT), bo te dwie idee bardzo dobrze się uzupełniają; feminizm bez socjalizmu jest bez sensu i prowadzi do wynaturzeń typu emancypacja kobiet z klasy średniej kosztem kobiet z klasy niższej. 