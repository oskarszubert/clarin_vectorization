Siedzę na wsi, palę w kominku starymi papierami, piję wino gronowe z własnej winnicy, mmm, i oglądam Polsat Cyfrowy, a tam - jakieś nowe stacje muzyczne. Na przykład takie dziwadełko z adresem w Paryżu. I faktycznie jest tam muzyka z całego świata - w bloku popowym puścili np. anglojęzyczną piosenkę Edyty Górniak; mają też audycję z piosenkami country. Zwróciłem uwagę na taki kawałek:  Zupełnie nie moja bajka, ten kowbojski sznyt, te flagi konfederacji, ten bolid NASCAR, ale jest coś uniwersalnie wzruszającego w tym, jak młodszy piosenkarz oddaje hołd i zaprasza starszych kolegów do nagrania wspólnej piosenki. 