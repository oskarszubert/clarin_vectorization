Hej, pamiętacie jak "Simpsonowie" byli śmieszni? Może nadal są, ale jakoś już mnie to nie obchodzi: lubiłem, oglądałem, potem przestałem, film mnie rozczarował, trudno. Zafascynowało mnie jednak zjawisko simpsontardztwa, które widać np. w recenzji pierwszego sezonu DVD autorstwa Bartosza Węglarczyka:  Najlepszy serial animowany w historii telewizji. Zresztą nie tylko najlepszy, ale i najdłuższy - niedługo będzie miał 20 lat. "Najlepszy" to opinia, z czym polemizować nie ma sensu (chociaż "Simpsonowie" są tak najlepsi w sensie, jak "Przyjaciele" są najlepszym sitcomem). Ale najdłuższy? Wut?         Z tego co wiem, najdłuższym serialem animowanym jest "Sazae-san" - 40 lat emisji, ponad 2000 odcinków. Gdzie do niego "Simpsonom" z ledwo dwoma dekadami i niepełnym pół tysiącem epizodów? No wiem, może się Węglarczykowi tak z rozpędu napisało. Ale nos mnie swędzi, że to raczej symptom simpsontardztwa, które przejawiał np. Robert Sankowski (wg. którego "Simpsoni" wynaleźli animowany sitcom, animowany postmodernizm, nawiązania popkulturowe i odmienili amerykańską animację i nikt inny!) Bierze się to, jak sądzę, z dwóch przyczyn - pojmowania popkultury jako AMERICA FUCK YEAH! (coś jak popcornerowe "mówię seriale TV - myślę HBO i CBS") oraz faktu, że "Simpsonowie" to jedyna kreskówka jaką delikwent oglądał w życiu. 