...czyli najdłuższe franczyzy zawsze mają słowo "final" w tytule. W kinach grają właśnie piątą część "Final Destination"; drugi film z cyklu zrealizowany w 3D. Chyba najlepszy z całej piątki; może to tylko wrażenie na świeżo, ale wydał mi się najfajniej wyważony pod względem stosunku mroczności do humor i tempa. Każda część to nietypowy slasher - "mordercą" jest Śmierć upominająca się o ludzi, którzy oszukali ją dzięki wizji; zaś sam akt slashowania został wymyślony przez fana gry Incredible Machine, co jest pokazane ze wszystkimi szczegółami. Akcję popycha desperacja bohaterów szukających sposobu na ponowne oszukanie Kostuchy, no ale sami rozumiecie, my tu przyszliśmy oglądać widowiskowe zgony!  Piątka zapunktowała też ładnym zmyłkowym trailerem i przepysznym twistem, ale to nie wszystko. Otóż promowana jest przez teledysk pt. "New Romance", w którym aktorzy z filmu parodiują mój ulubiony serial komediowy z lat 90, "Saved by the Bell":    Scena, w której bohaterka opycha się pigułami to bezpośrednia beka z "bardzo specjalnego odcinka", w którym Jessie popada w uzależnienie od narkotyków tabletek kofeinowych. Hahaha, bawi i wychowuje.   Ale żadna scena komputerowo wspomaganego gore nie przeraziła mnie tak jak puszczony przed seansem trailer nowej polskiej komedii "Wyjazd integracyjny". Matulu! 