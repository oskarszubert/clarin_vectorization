W ramach dialogu twórca-krytyk zostały przyznane antynagrody Węże, nazwane tak na cześć arcypulpy polskiej "Klątwa doliny węży".    Dialog trwa, oto w długim liście do mediów wypowiedział się Sławomir Idziak, odpowiedzialny, jak się okazuje, za pomysł nakręcenia filmu "1920 Bitwa Warszawska 3D w 3D" w 3D. W liście tłumaczy, że winni złego odbioru elementu 3D są krytycy, którzy siadają na złych miejscach w złych kinach i oglądają źle wyświetlane filmy.  Ponieważ zawsze zajmuję najlepsze miejsce w całym kinie, a także widziałem swego czasu nieco projekcji 3D (i mam o tym notkę), czuję się w obowiązku udzielić odpowiedzi Sławomirowi Idziakowi, który zapytuje w te słowa:  Dlatego właśnie moi współpracownicy i ja osobiście chcemy się dowiedzieć od Akademii Węży (gratuluję nazwy, w USA są to ironiczne Maliny, u nas jednoznaczne Węże), dlaczego moja i ich praca została oceniona tak negatywnie. ﻿  Odpowiedź będzie cytatem z mojej notko-recenzji filmu "1920 Bitwa Warszawska 3D w 3D" , w której wskazałem na szkolne błędy popełnione przy realizacji scen 3D:  brak ostrości na pierwszym planie sceny zbliżeń, tragicznie dużo zbliżeń wpuszczanie na plan fragmentów ludzi (bo ktoś sobie wbiegł i nagle wystaje z boku kawałek dłoni) kamery chyba były ciężkie i większość scen kręcona jest z pozycji leży-na-ziemi, w dodatku z focusem na rżysku na pierwszym planie i rozmazaniem całej reszty scena – koleś leży pod murem, otacza go grupka ludzi sprawdzających o co chodzi – nakręcona jest tak, że przez całe ujęcie 1/3 ekranu zasłania rozmazana postać na pierwszym planie za szybki montaż, np. pojedynku Szyca z oficerem, oczy nie nadążały﻿  Wobec powyższego dobre samopoczucie Sławomira Idziaka napawa mnie bezgranicznym zdumieniem i lekkim zażenowaniem. 