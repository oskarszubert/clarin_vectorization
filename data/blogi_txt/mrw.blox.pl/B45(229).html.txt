Jestem wprost dogłębnie wzruszony, że moja krwawica w postaci podatków jest transfuzjowana między innymi dla skretyniałego pierdzistołka, który poświęcił życie naukowemu udowadnianiu swojej żonie, że ma ona siedzieć w kuchni. Dzięki temu może opowiadać takie oto zabawne anegdotki:Kiedyś byłem na stypendium w Wielkiej Brytanii i na jakiś czas przyjechała do mnie żona. Poznaliśmy tam parę Amerykanów, którzy dzielili się obowiązkami po równo. Jeśli w poniedziałek on gotował obiad, to we wtorek ona. I tak na przemian. W niedzielę chodzili do restauracji. I kiedy ona dowiedziała się, że u nas głównie żona zajmuje się domem, próbowała ją przekonać, że się jej dzieje krzywda. Ale w końcu to moja żona przekonała jej męża, że jest ofiarą w swoim związku.Czytając ten wywiad nie wiedziałem, czy się śmiać, płakać; w końcu zdecydowałem się na staropolskie ja pierdolę, kurwa mać. Miałem jakieś dwanaście lat gdy uświadomiłem sobie prymat kultury nad biologią: nie jesteśmy owłosieni jak zwierzęta, bo robimy sobie ubrania. Sukces życiowy nie jest tożsamy z reprodukcyjnym, ba, bardziej mi zależy na zostawieniu po sobie dobrych memów niż genów (Douglas Adams miał jedną córkę, ale jego memy przeżyją memy jakiś dzieciorobów). Profesorek jest odmniennego zdania, z czego wychodzi mu iż pełne równouprawnienie jest...Możliwe, ale kosztem kobiety. Badania statystyczne przeprowadzone w Unii Europejskiej pokazują, że im wyższy status zawodowy kobiety, tym mniej rodzi dzieci. Połowa europejskich dyrektorek nie ma potomstwa. Te kobiety, które są zawodowo nieaktywne, np. prowadzą dom, odnoszą większy sukces reprodukcyjny.Czyli kobiera=macica. Rodzenie to sukces, nierodzenie to "koszt kobiety". No boz biologicznego punktu widzenia liczy się przede wszystkim przekazanie dalej swoich genów. Co więcej, myślę, że również dla zasadniczej większości kobiet posiadanie dziecka staje się prędzej czy później (czasami za późno) gorącym pragnieniem. Równouprawnienie kobiet w kulturze Zachodu, dostępność antykoncepcji, ambicje zawodowe kobiet, ciągłe przesuwanie decyzji o urodzeniu dziecka - rodzą więc problem. Kiepski przyrost naturalny.Och, problem z przyrostem. Profesorku, to nie jest problem kobiet. To takim pierdzistołkom potrzebne są nowe pokolenia i ich podatki na finansowanie Katedry Ssania Kciuka z Okazjonalnym Grzebaniem w Dupie. Więc rozwiązaniem nie jest przerzucenie tych kosztów na kobiety, tylko partycypowanie. Jak to się robi w cywilizacyjno- śmierciowych Szewcji czy Francji. Prawda? Profesorek uważa inaczej:A wracając do przesadnego równouprawnienia, może się ono okazać ślepą uliczką ewolucji. Za kilkaset lat nas już nie będzie, a mieszkający tu przedstawiciele innych współczesnych społeczeństw czy kultur (np. niektórych azjatyckich czy afrykańskich) będą wspominać: "A tak, byli tu kiedyś tacy Europejczycy, których kobiety zapragnęły zachowywać się jak mężczyźni, a mając bardzo skuteczną antykoncepcję, wiele z nich ze względów ambicji zawodowych lub też nadmiernych oczekiwań względem potencjalnego partnera rezygnowało z posiadania dzieci. Już dawno wymarli".Ba. Szkoda, że nasza antykoncepcja nie jest tak skuteczna jak chińska, to może tacy Europejczycy szybciej by stąd zniknęli. Profesorku, po co te podchody, pan nie mówisz o żadnych Europejczykach, ale o białasach. News flash - Europejczyk nie musi być biały. Europejczyk nie siedzi w genach, tylko w memach. A te na razie trzymają się mocno. Przyznam się do brzydkiego sekretu: zaczął rodzić się we mnie ejdżysta. Zobaczyłem oto piernikowatego profesora katedry kretyznizmu społecznego, który dawno stracił kontakt z rzeczywistością... ale ponieważ ejdżyzm jest etycznie niewłaściwy i politycznie niepoprawny, zawstydziłem się - i sprawdziłem. Profesorek urodził się w 1962. Widzicie, drodzy bloczytacze, polityczna poprawność się nie myli. Kretynizm nie jest skorelowany ani z płcią, ani z rasą, ani z wiekiem. Przygłupa można znaleźć wszędzie. Smuci mnie, że tym razem jest to profesorek, który używa imienia Nauki do racjonalizacji swoich debilnych uprzedzeń. Jakoś bym to zrozumiał u religijnego oszołoma. Ech. W ogóle poguglalem kolesia i dawno nie widziałem takiej mendy intelektualnej (facet produkuje teorie w oparciu o ankiety na temat... preferowanej długości nóg). Łgarzu, łajdaku, Ziemkiewiczu!Gazeto Wyborcza, nie idź to drogą! Nie warto rozmawiać z mizogynami i rasistami. I nie opatrzeć tego odpowiednim komentarzem.Next time on Pattern Recognition: "Czy Wojciech Orliński przeprosi za różowe kucyki?" 