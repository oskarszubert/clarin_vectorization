Foto: Eli Wurman Koniec odliczania - jutro zaczyna się pierwsza faza lolocaustu palaczy. Jak wspomniałem, po krótkim lansie w NWŚ poszliśmy   uprawiać biedahipsterkę. Znawcy zabrali nas do uroczego lokalu, jakiego istnienie możliwe jest tylko na ulicy specjalnie   chronionej przed gentryzacją - Cafe Amatorska (poczytajcie to słodkie pierdololo). Z tego co mi mówiono, przychodzi tam podstarzała warszawska inteligencja -   głównie panowie z brodami i papierosami. Mnóstwem papierosów. Brody pożółkłe od nikotyny. Zapytałem barmanki, co stanie się 15 listopada - powiedziała, że po prostu nie będzie można palić. To mały lokal, bez   możliwości wydzielenia osobnego pomieszczenia. A grożą kary, nie tylko dla palacza, ale i dla właściciela, jeśli pozwoli   komuś palić. Podobno pięć tysiaków. Tak mi powiedziała. Gdy wychodziliśmy łapać metro na Ursynów, dwóch starszych panów ze smutkiem w głosie rozmawiało o tym, że jako palacze   zostaną wygnani na dwór. Mili starsi ludzie z Cafe Amatorska, którzy czują się wyrzuceni ze swojego małego, bezpiecznego   świata. Aż mi się ich na całe 30 sekund zrobiło żal. A potem pomyślałem, jak przez te kilkadziesiąt lat swojego życia smrodzili i   truli wszystkich dookoła. W biurach i urzędach. W domach i pociągach. Jak palili w ciąży i przy dzieciach. Spierdalając z   papierosem przed lokal możecie wypłakać mi tako rzekę. 