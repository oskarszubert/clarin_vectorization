Pierwsza Misja Niemożliwa (De Palmy) była dobra - zakręcona intryga, ikoniczne sceny. Druga - w reżyserii Johna Woo - tragiczna; slowmo z HK w ogóle nie pasowało do kina szpiegowskiego. Serię zrehabilitował J.J. Abrams w znakomitej trzeciej części ( z dużą pomocą Philipa Seymoura Hoffman﻿a). Czwarta zachęcała trailerami i rozbudowaną rolą Simona Pegga. Niepokoił mnie tylko reżyser, Brad Bird. Facet z zerowym doświadczeniem w filmach aktorskich, więcej - z zerowym doświadczeniem w filmach dla dorosłych. Autor rzewnych familijnych historyjek z Pixara, którego trochę nie lubię za film o prześladowaniu mężczyzn pt. "Incredibles". I właśnie przez ten film w ogóle był w ogóle brany pod uwagę. J.J. Abrams niestety był zajęty postprodukcją "Super8", a Edgar Wright - "Scotta Pilgrima". Straszna szkoda.   Ale to wszystko piszę teraz. Do kina poszedłem bez uprzedzeń. I co dostałem: o ile sceny akcji są co najmniej interesujące (myk z niewidzialnością: prze-cud-ny!), o ile można wybaczyć słabość intrygi (taki to już żenr), to film jest ewidentnie źle wyreżyserowany. Łopatologia ekspozycji i flashbacków i chodzących Kapitanów Obwiesiów jest aż widoczna; ale to wszystko dało by się przeżyć. Nie dało się natomiast przeżyć rzewnych, emocjonalnych scen w których bohaterom jest smutno, bo ocierają się o śmieszność. Wiem, bo parsknąłem. I są to wszystko trejdmarki reżysera, który dostał do łap coś, na czym w ogóle się nie zna.  No i trochę mi żal, bo jakoś lubię tę franczyzę. I żal, że ta cała robota kolesi od wymyślania fajnych gadżetów i scen (burza piaskowa!) poszła na marne, bo ktoś zapomniał, że to nie animowany wyciskacz tanich łez.  Mój wymarzony director's cut MI:GP to wycięcie z niego tego reżysera. 