W tym tygodniu noszę głównie słuchawki, a w nich gra soundtrack ze "Streets of Fire".  Nie cały, tylko te dwie power ballady Jima Steinmana, w wykonaniu Fire Inc. Chodzę tak sobie, rozkoszując doskonałą kompozycją i aranżacją, albo środkami stylistycznymi użytymi przez tekściarza (jaką piękną konstrukcję zwrotek i refrenów ma "Tonight is what it means to be young"!) i zastanawiam, czy nie jestem za stary na piosenki o miłości młodych, ale znajomy poeta mówi mi, że przecież moja miłość jest młoda.   I kiedy wreszcie ściągam dziś słuchawki, by zapłacić za bilet w kinie, z radiowęzła słyszę rapowany kawałek z samplami z "Tonight...".    Jakie jest prawdopodobieństwo takiego spotkania? 