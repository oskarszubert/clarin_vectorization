Kiedy wczoraj zobaczyłem to ogłoszenie:  to miałem najpierw lola, a potem smuteczek dla dzieci, którym szurnięci rodzice nie pozwalają przebierać się za Harry'ego Pottera albo Spider-mana, tylko przebierają za Św. Stanisława Kostkę i po dobrej zabawie, tańcach, konkursach, nagrodach, poczęstunku i występie Teatru Kubika, wysyłają do kościółka.  Ale dziś skakałem po kanałach i na TVN leciał akurat materiał o wielkim bólu dupy, jaki z okazji Halloween﻿ co roku łapią księża i zakonnicy katoliccy. I po kilku smutnych panach w kiepskim przebraniu rycerzy Jedi pokazano szczecińską (a jakże) rzeźnię podstawówkę numer pięć, w której także zorganizowano Bal Wszystkich Świętych. Dzieci w prześcieradłach udających biblijne wdzianka, z anielskimi skrzydłami z tektury śpiewały przeboje Arki Noego. Mała dziewczynka tłumaczyła do kamery, że od teraz nie przebiera się za demony. Ksiądz, który wszystko zorganizował w szkolnej sali gimnastycznej, był rumiany i bardzo z siebie zadowolony. I tak kolejne radosne, inkluzywne, świeckie święto, zostało przez kościółek zamienione w ekskluzywną zabawę dla wiernych. Tylko dlaczego w szkole? Właśnie dlatego. Bo mogą.  Update: list biskupa sieje postrach.  Jeden z mniej szurniętych sutanniarzy, jacy pokazali się w reportażu (nie mówił nic o szatanie i dotykaniu świata duchów), powiedział, że o ile nie ma nic złego w Halloween, to nie daje ono, w przeciwieństwie do Dnia Wszystkich Świętych, niczego, A DWŚ daje - obietnice życia wiecznego. Otóż jest wręcz przeciwnie: Halloween, w przeciwieństwie do czeków bez pokrycia, daje konkret w postaci cukierka.  Pewnie w tym roku się nigdzie nie wybiorę, ale chętnie poszedłbym na trick or treat jako Sean na Sagart. 