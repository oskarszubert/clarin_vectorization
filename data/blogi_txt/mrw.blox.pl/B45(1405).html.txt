Krąży taki mem, że kiedyś, panie dzieju, to klocki Lego były takie uniwersalne, że można było z nich wszystko budować, a teraz to się wyspecjalizowały i już się nie da. Nie, to nieprawda. Chociaż pojawiło się dużo nowych klocków, o niekiedy zadziwiających kształtach, to nadal da się z nich wszystko zbudować, co więcej - można budować rzeczy, o jakich się wcześniej nie śniło - zarówno dzięki nowym częściom, jak i technikom budowania. Polecam połazić po forach i galeriach dorosłych fanów Lego.  Źródło tego memu bierze się pewnie z oglądania pudełek z modelami Star Wars - wyglądającymi na bardzo wierne repliki pojazdów z filmów. Ale wystarczy spojrzeć nie na gotowy model, a na kupkę klocków potrzebnych do jego konstrukcji by się okazało, że to nadal są stare dobre legosy.  Mam strasznie dużo klocków, co jednocześnie ułatwia, jak i utrudnia budowanie (TYLE TEGO). Dlatego moja ulubiona zabawa polega na wzięciu prostego modelu (np. minipojazd kosmity 7049) i zbudowaniu coś z tej ograniczonej liczby klocków. O tak:  Hokus- pokus i z latającego spodka mamy wielkiego robota. Spróbujcie sami! 