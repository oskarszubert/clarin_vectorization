Jeśli ktoś chciał w sobotę wesprzeć upadającą prasę papierową (albo dobrać się do ukrytego za payperwallem artykułu Wojtka Orlińskiego o Steve'ie Jobsie), to dostał prosto w pysk wielką gębą Marka Kondrata.   Dramatyczny apel, skrzętnie omijający ciszę wyborczą; wszyscy i tak wiedzą, o kogo chodzi.  Ale dlaczego Marek Kondrat wzywa mnie do pójścia na wybory? Skąd wziął mandat, by przemawiać do rodaków? Kiedyś był aktorem, któremu dane było zagrać w kilku filmach egzorcyzmujących narodowe emo (wkurw polacki, alkoholizm), ale dziś jest tylko pieskiem banksterów (tu bym odesłał do notki Eli Wurmana mówiącej o tym, dlaczego reklamy banków są najchujowszym rodzajem reklam, ale zapomniał jej napisać; zresztą powinno być to oczywiste dla każdego, co serce ma po lewej stronie) i handlarzem winem ("Wypiliśmy morze wina" cieszy się w promocyjnym mailu. Konfekcjonowany alkoholizm).  I jest w tym coś obrzydliwego, w tym kompletnym braku wstydu. Zabawnie wygląda ten tytuł BUNT NA WALL STREET. Mniej zabawnie jest czytać wypowiedzi Kondrata, który ma na wszystko odpowiedź prostą. Płaci za małe podatki? Ależ skąd, w USA płacą jeszcze mniejsze! Polacy zarabiają dramatycznie mniej niż on? Panie, a wie pan ile zarabiają w biednej Azji?    a za chwilę jeszcze mówi, jak to w Szwecji (do której jeździ na ryby) ładnie, bo nikt nie jest zbyt biedny ani zbyt bogaty. Taki gładki, au courant﻿ i correct, szczery aż do wyrzygania; kiedy inni trzęsą rachitycznymi dupskami nad etyką kontraktów reklamowych, on rzuca po prostu aktorstwo w cholerę i zatrudnia się na full time. Tylko ciągle wraca do tej roli Miauczyńskiego, czy to kiedy rozmawia z dziennikarzem, czy kiedy na zlecenie obecnych pryncypałów odtwarza w reklamach scenki z "Dnia Świra". I nagle spaja się w tej roli: w gazecie opowiada, że wyrósł z tego polaczkowego wkurwu, a w reklamach proponuje rozwiązanie miauczyńskich problemów z uciążliwymi robolami czy sąsiadami kredytem mieszkaniowym. Jakie to proste, w świecie ludzi gładkich. Robiących łachę, że płacą w Polsce podatki większe niż w USA. DZIĘKUJEMY.  Ale o co się czepiam, co. Nic, niech robi sobie kasiorkę, niech służy banksterom, ale niech się przy tym zamknie.  A potem jeszcze taki śliczny kawałek   bo ja znam tego prezia przecież, kiedyś był z PO, ale się pokłócili. Teraz nie ma żadnej partii, tylko od czasu do czasu odpali księdzom jakiś prezent.  I nie do końca rozumiem, co właściwie prezio robił na otwarciu sklepu z winem. 