Nowa seria AbFab z okazji 20-lecia serii absolutnie doskonała. Najbardziej lubię te wszystkie detale, jak garderoba Ediny: Białe koszulki z czarnymi napisami projektantki Katharine Hamnett﻿; relikt epoki thatcheryzmu, gdy pop z jednej strony oddawał się hedonistycznemu indywidualizmowi, a z drugiej - odnajdywał głos w ważnych sprawach. Jak na tej słynnej fotce:  i czuję, że niesłusznie dopieprza się Rusty Angel do piosenki Boba Geldofa; jest we mnie coś z naiwności Rogera Watersa i naprawdę wzruszam się np. taką piosenką Simple Minds:   i tym całym zaangażowanym popem i rockiem z 80s. Koszulki ze sloganami Katharine Hamnett﻿﻿ zainspirowały naśladowców, co nie martwiło autorki mema - nie podobało jej się jedynie usunięcie z nich politycznego przekazu, jak w słynnym FRANKIE SAYS RELAX zrobionym przez Paul Morley﻿a dla zespołu Frankie Goes To Hollywood. Ale i jej przekaz znikał umieszczony w odpowiednim kontekście  - kiedy koszulka z napisem CHOOSE LIFE pojawiła się w teledysku "Wake me up before you go go", stała wezwaniem do tego hedonistycznego indywidualizmu (po latach George Michael nagra kilka mocno politycznych kawałków), a nie afirmacją życia jako najwyższej wartości, jak zamierzyła to sobie Hamnett. Funfact: Koszulka CHOOSE LIFE pierwszy raz pojawiła się na buddyjskiej wystawie zorganizowanej przez Lynne Franks, właścicielkę firmy public relations, która stała się pierwowzorem Ediny z AbFab. Zwracam uwagę, że koszulka Ediny jest sprana. The more you know: Hamnett odcina się od amerykańskich antyaborcjonistów, którzy sobie hijacknęli ten slogan.   AbFab czy skecz z Monkey Dust o łzach Bono to satyra na takie "zaangażowane" pijary i rockmenów z misją. Wierzę w szczerość Boba Geldofa czy chłopaków z Simple Minds, ale już nie w tę całą maszynerię. A już zupełnie nie wierzę w koszulki ze sloganami po 55 funtów. Zwłaszcza, jak trafiam na coś takiego: Absence of evidence is not evidence of absence. KH upset by a lot of people being rude about God.﻿ Nobody knows how life started. Darwinism is just part of the answer and all other possibilities have to be considered equally including a supernatural one. The right to believe in a God is one of our civil liberties.﻿  Co ja czytam. Edino, ratuj nas przed hipsterskimi kreacjonistami! 