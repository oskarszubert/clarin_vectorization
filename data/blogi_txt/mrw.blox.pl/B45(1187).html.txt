Było to lato pełne spraw, które wydarzyły się po raz pierwszy. Po raz pierwszy z kimś zamieszkałem. Po raz pierwszy przeczytałem słowa „dexamethasone”, „vasopressin” i „glycogenolysis”. Po raz pierwszy pieprzyłem się w samochodzie. Po raz pierwszy zapłodniłem kobietę (tak myślałem). Po raz pierwszy ujrzałem w Amsterdamie kopciuszka (ptaszek ten przyfrunął na Gerard Doustraat). Po raz pierwszy zastanowiłem się nad słowami „Głupio jest śmiać się z romantyka; również romantyk ma rację” (Ortega y Gasset). Po raz pierwszy (i ostatni) spałem jednocześnie z dwiema kobietami. Po raz pierwszy w życiu uznałem ojca za równego sobie, ponieważ ojciec uznał, że jestem mu równy. (Karl van Loon "Ojciec i ojciec" )Ten krótki fragment to za mało, żeby pokazać, że van Loon naprawdę dobrze pisze (gorąco zachęcam do lektury!). A raczej pisał, bo już niestety nie żyje. Po przeczytaniu "Ojca..." zaczęłam googlać i wygooglałam: raka mózgu, autor zmarł dwa miesiące przed ukazaniem się książki w Polsce. Zrobiło mi się strasznie smutno, bo mogłby jeszcze wiele napisać...W naszym, pięknym kraju powieść chyba słabo się sprzedała - WAB teraz wyprzedaje ją za pół ceny (bestseller w Holandii, przetłumaczona na wiele języków). Pewnie nie ma co liczyć, że wydadzą którąś z pozostałych pozycji van Loona.Hollendrzy zrobili ekranizację, próbka z tubki, ale pojechane tylko po momentach (uwaga spoilery): 