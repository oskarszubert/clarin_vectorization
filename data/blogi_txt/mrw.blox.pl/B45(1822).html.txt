I w końcu było tak, że gdy przeżywałem dylemat "iść do kina i nie zważać na dubbing" po prostu zdjęli go z ekranów. Oh well, mówi się trudno, ale za to kupiłem sobie ostatnio wachowską wersję "Speed Racera" na DVD (w Krrfrr, za 12 zyka, polecam każdemu, kto nie ma blureja, bo film jest wybitny w HD). Najlepszy film jaki widziałem od lat. Serio. Obsada - palce lizać, to chyba najlepsza rola Goodmana (bo dla odmiany robi coś innego). Susan - urocza. Christina - hubba hubba. Ten kołek z Losta - cały czas w masce, więc nie widać jego jednej miny. Efekty - urywają płuca - tyle kolorów! Wachowscy serio przeprosili za postmatriksowe rządy monochromu. Świetna fabuła, przyjmująca bez żenady na klatę animowany oryginał. 129 minut świetnej, psychodelicznej zabawy, które śmignęło niczym Mach 5. I jeszcze ta epicka piosenka końcowa (tuba na końcu)! I nie mogę pojąć, dlaczego spotkał się z tak nieprzychylnymi recenzjami (20% w Esensji? Fffffffffffffffffff~). Przecież nie przez gówniany dubbing? Ale mogę spróbować. Otóż mam wrażenie, że żaden z szanownych recenzentów filmu nie zrozumiał, bo nigdy nie jechał Rainbow Road:                 Tymczasem geniusz Wachowskich polega na tym, że do filmu o wyścigach na podstawie anime z lat 60. dodali to, co przez lata zmieniło się w japońskich popkulturowych ścigankach. Dlatego "Speed Racer" wygląda jak skrzyżowanie "F-Zero X" (z którego zaczerpnięto olewające grawitację pokręcone tory i mnóstwo kolorowych pojazdów) i "Mario Kart", w którym podobnie jak w oryginalnym "Speed Racerze" na porządku dziennym jest eliminowanie przeciwników przy pomocy przeszkadzajek.         Więc pierwsze co zrobiłem po skończonym seansie to zamówiłem "Speed Racera" na PS2. Go Speed Racer, goooooo~! 