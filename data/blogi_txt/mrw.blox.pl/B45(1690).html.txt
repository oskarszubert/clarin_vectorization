Grzebiąc w zasobach Kongregatu natrafiłem na obrazek, który mi zrobił dobrze na dwa sposoby:  Raz, że widzę tam zdjęcie Billie Piper, a dwa, że takich ładnych robotów nie powstydziłby się Masamune Shirow. Wyrendowane tło obrazka (sans robots) zostało użyte w grze "Synapsis", toczącej się w inner space przygodówce typu escape. Fajna, chociaż mało intuicyjna: pixel hunting i zamiatanie ekranu kursorem. To chyba problem renderowanych gier - punkty interakcji za bardzo zlewają się z tłem. Zupełnie jak w życiu, ale życie to nie gra. Jakoby.  Zatem na odtrutkę po mózgjedzących tripach kliknąłem sobie w "Push", prostą jak jajko Kolumba platformówkę z twistem: oprócz poruszania ludzika klawiszami kursorów (lub WASD), za pomocą myszki przepycha się cegły budujące platformy. Niektóre plansze są dość frustrujące, ale pomysł i wykonanie przedni. A to z kolei zrobiło mi dobrze na usychanie z tęsknoty za FEZ. "Push" to właściwie taki tyci FEZ dla usychających z tęskoty za dobrym pikselem (choćby i stylizowanym), chiptunesem i pomysłem na urozmaicenie platformówki. 