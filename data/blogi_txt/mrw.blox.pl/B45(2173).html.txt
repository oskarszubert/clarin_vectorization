Nie wiem, czy zauważyliście, ale dziś rano było jasno. To znaczy, że z okrutnego zimowego mroku powoli wychodzimy w światłość długiego letniego dnia (i to jest prawdziwy sens zimowego świętowania, a nie celebracja położnictwa w warunkach polowych). O wychodzeniu z mroku opowiada piękna piosenka Falco, która, jak się nieszczęśliwie złożyło, pochodzi z płyty nagranej tuż przed śmiercią artysty, przez co stała się soundtrackiem żałoby:         Falco jest jednym z moich ulubionych piosenkarzy, nie pisałem o nim wcześniej na blogasku, bo nie wiedziałem, od której strony się zabrać. Ale skoro wychodzimy z mroku, to jest to dobry moment, by wrzucić na talerz mashupowy concept album "Falco: Reloaded" sygnowany DJ Schmolli, którego konceptem są jest oddanie hołdu austriackiemu artyście.  Tak jak pisałem, mashupów słucham tylko albumami - i to jest jeden z tych albumów, których warto słuchać. Download! 