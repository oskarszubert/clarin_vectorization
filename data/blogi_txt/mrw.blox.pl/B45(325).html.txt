Eli Wurman za najgorszy rodzaj dziennikarzy uważa załogę redakcji sportowej, ale dla mnie specjalne kotły w piekle powinno budować się dla dziennikarzy prasy lokalnej, zwłaszcza dodatków do dzienników ogólnopolskich. Traktowanie przez nich każdej pipidówy (pipidówa to stan umysłu, więc może do niej zaliczać się i Wrocław, i Szczecin) jak małego Wielkiego Świata kończy się wytryskiem źródełka z żeną.  Uwielbiam oglądać, kiedy akurat przypadkiem bywam, jak się lokalne elity, czyli trzeci garnitur partyjny rzucony na odcinek lokalny, liżą po jajach z państwem redaktorstwem.  To tak w sumie na marginesie, bo dziś via blip odkryłem książkę Dziennikarza Prasy Lokalnej, o której wiem że jest okrutna nawet jej nie czytając. Tytuł zalatuje już czerstwizną, a co dopiero opis wydawcy:  Akcja „Romansu biurkowego...” toczy się w ciągu jednego roku w oddziale istniejącego w wirtualnej rzeczywistości banku, do złudzenia przypominającego biuro z historyjek Scotta Adamsa o Dilbercie, w którym pracę znalazł dorosły już Mikołajek z opowieści Sempé i Goscinnego. Teksty publikowane były przez pięć lat w intranecie Banku Zachodniego WBK. Kiedy wiosną 2009 roku kryzys spowodował, że przestały się ukazywać, jedna z pracownic banku wysłała autorowi e-mail: "No, niestety, tego się właśnie obawiałam, że po kawie, herbacie, wodzie z dystrybutora, dofinansowanym kursie języka angielskiego itd... obetną także Pana felietony. Wielka szkoda L. (...) bo dla mnie jest to większa strata niż kawa, herbata, itd."  Ale właśnie z linkowanego na blipie artykułu można dowiedzieć się, jakie radości czekają na czytelnika:  Nie znam kobiety informatyka. Za to znam mnóstwo dowcipów o trudnych związkach między płcią piękną a komputerami. Notabene wykorzystał je w swojej ostatniej książce nasz redakcyjny kolega Mariusz Urbanek. Bohaterki jego "Romansu biurkowego", pracownice banku, próbują wymusić na informatyku (oczywiście mężczyźnie), żeby zainstalował im nowszą wersję internetu, "bo w starym nic nie można znaleźć", nie chcą zgodzić się na wymianę monitora, bo mają tam wgrane zdjęcia i boją się je stracić, irytuje je pytanie "czy komputer widzi drukarkę" (a jak ma widzieć, skoro on stoi pod biurkiem, a ona na bocznym stoliku!).  Hahaha, oh wow. Po prostu nasz własny polski Douglas Coupland. Mam teraz taki dilberci moment fundując sobie facepalma - dlaczego w ogóle korporacja fundowała sobie takie obsmarowujące ją gówno? Well d'uh, bo takie hilaryczne historyjki to dla biurowej klasy średniej pycha zupełnie jak nasza-klasa. 