Wróciłem do tradycji wtorkowych filmów, gdzie można tanio kupić bilet w Heliosie, więc nie ma wyrzutów sumienia, że się poszło na głupi film. Taki jak np. Ghost Rider 2. Mam sentyment do postaci od czasów wakacji z Megamarvelem, pierwsza część była znośna, więc czemu nie.  Ale fajny! Tzn. fabularnie - taki se; kotlet odgrzewany, jest dziecko w rodzaju antychrysta, jest przepowiednia, wiadomo. Ale jaki fajny! Nicolas Cage został stworzony do ról takie jak ta (i z tego co czytałem, grał z dużym poświęceniem, przebierając się na planie za Barona Sobotę, żeby wystraszyć innych aktorów). Ale to co odróżnia GR2 od reszty kina angelodemonicznego (zwykle nudnego jak flaki z olejem), to mnóstwo naprawdę fajnych scen, jak ta, w której nasz marvelowski antybohater z płonącą czaszką siada za sterami gigantycznej kopalnianej kopary i humor, którego nie jest dużo (występuje głównie w fajowskich animowanych przerywnikach)﻿, ale jakoś do mnie trafił.  Nie będę polecał, bo to chyba rodzaj kina, o jakim krytycy piszą "dla koneserów". 