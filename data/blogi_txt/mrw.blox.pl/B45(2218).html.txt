Jw. Tak sobie przeglądałem mapę i nagle bum - ile miejsca zajmuje taki Cmentarz Centralny w Szczecinie:  167,8 ha﻿ Tymczasem żywi tłoczą się w osiedlach gdzieś na peryferiach miasta. Coś tu jest nie tak. Do czego właściwie służy cmentarz? Corocznemu spędowi na Święto Zmarłych, doprawdy, te kolejki jak za kawą na Podwiązkach, te zapchane samochodami drogi dojazdowe; leży sobie trupek, robaki go wcinają, i myśli sobie pewnie, "tak, tego chciałem".  Samo święto jest fajne - ot, okazja, żeby wspomnieć tych co odeszli, puścić piosenkę Roberta Palmera czy Patricka Swayze. Ale po co te wyprawy do zimnych ogrodów, te okropne msze, kiedy ciotki-dewotki dumnie cierpią na listopadowym mrozie, a wuje pod płotem gadają o pierdołach.  I tyle wypadków na drogach. I jeszcze trzeba za to płacić; serio, płacić za dziurę w ziemi przywaloną kamulcem, w głowie się nie mieści. Żebyś nawet po śmierci nie zaznał spokoju od podatków; będziesz sobie leżeć, jak byłeś dziadem za życia, to będziesz dziadem i po śmierci, przykryty bruzdą i dwoma zbitymi deskami. Mijają lata, przychodzą jacyś obcy ludzie, czytają twoje nazwisko i widzą, że nikt żywy się już tobą nie przejmuje.  Tak, tego chciałem.  Jest tyle sposobów, żeby urządzić ceremonię pogrzebową, zorganizować miejsce pamięci (nie trzeba ołtarzyka, wystarczy zdjęcie albo ważny przedmiot), które nie wymagają poświęcania połaci ziemi na grzebanie szczątków. Zmarli nie są przypisani do ziemi.   diamenty są wieczne  Odpuściłem se dzisiaj grobing, poszedłem do kina. 