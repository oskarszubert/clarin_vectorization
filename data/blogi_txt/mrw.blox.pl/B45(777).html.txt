Kol. Braineater zapodał wczoraj na blipie dissa na Sylwię Chutnik, wdałem się z nim w polemikę, przez co koledzy napisali że nas odsubskrybują (proletariat nigdy nie zrozumie inteligencji). Koronnym argumentem Braineatera była ta wypowiedź pisarki (lub, jak woli B., działaczki):  I to się (wg. B.) nie godzi, bo pisarz (a tylko pisarze go obchodzą) jest od pisania, a nie od ideologicznych kluczy; ma być pisarzem, jak rozumiem, który poza swoją pisaniną nic nie chce wcisnąć, nie ma tu miejsca na jakąś ideologię, z którą jest zżyty, bo wtedy najwyraźniej Cierpi Literatura. Co mi się wydaje pierdoleniem. Co jest złego w ideologii? Oczywiście się nie znam, bo żadnej książki nie wydałem, ale mam w tzw. szufladzie kilka zaczętych powieści i na początku każdej była jakaś idea. Chyba nie da się inaczej. Więc jest idea, więc niech będzie ideolo, czyli memopleks złożony z systemu idei. Co w tym złego? Źle się dzieje jedynie wtedy, kiedy ideolo służy fałszowaniu, kiedy prawda (nie bijcie), kiedy fabuła, kiedy prawa fizyki ulegają zniekształceniu, wypaczeniu ideologicznemu, kiedy logikę zastępuje ideologika (był to przypadek "Hotelu Wieczność" Wojciecha Szydy i praktycznie całej polskiej fantastyki prawicowej). Ale czy w taki sposób grzeszy Chutnik? Jej całe ideolo sprowadziło się do wyboru bohaterów - umęczonego warszawskiego babińca, którym nie interesują się scenarzyści TVN. Ale w wyborze fragmentu rzeczywistości nie ma fałszu, i nie ma potrzeby jak autor pewnej nieopublikowanej recenzji krzyczeć "dlaczego ta manipulantka nie napisała nic o szczęśliwych kobietach, przecież takie też są, to ma być Atlas?!". Lewacko- feministyczne ideolo Sylwii Chutnik kazało jej się zająć kobietami z marginesu, tak jak grucho-waleńcze maczystowskie ideolo kazało pisać pisarzowi Żulczykowi o romansie z piętnastolatką. Działaczka (dziełaczka!) Sylwia Chutnik zgrzeszyła tym, że się przyznała. Ale, wbrew/mimo/dzięki temu okropnemu ideolo, napisała najzwyczajniej świetną, poruszającą powieść. I tylko to się powinno liczyć. I wydaje mi się, że tak naprawdę zawód B. polegał na tym, że dostał książkę pod wielce obiecującym tytułem "Kieszonkowy atlas kobiet", w której nie było indeksu po cyckach. 