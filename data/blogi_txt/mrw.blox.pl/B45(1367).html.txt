Witajcie w nowym średniowieczu.  Moja prognoza dotycząca Web 3.0 była strasznie optymistyczna. Tymczasem okazało się, że nie żyjemy w postcyberpunku, ale w tym ponurym cyberpunku z lat 80. Nie czeka nas upadek prasy papierowej. Czeka nas upadek wszystkiego. Zaraz za papierowymi gazetami z ich czasem kulawym, ale jednak dziennikarstwem wyposażonym w jakiś tam warsztat i etos upadną portale, które chociaż z rzadka mają warsztat, nie mówiąc o etosie ("dajmy wywiad z Ziemkiewiczem, niech powie coś o Żydach!"), to jednak wciąż posługują się słowem pisanym i czasem mają ambicję by dosięgać po klasyczne dziennikarstwo. Ale tego już nie będzie.  Co zostanie? Facebook (or compatible) jako silnik, kwejki i demoty jako treść. Głupie obrazki, anegdotki i memy. Proszę państwa, to nie są żarty, to się dzieje tu i teraz: ludzie czerpią z tych obrazków wiedzę o świecie; czasem zastępują im newsy (radiową formą kwejka są różne poranki z majewskimi w RMF-ach i innych Zetkach).  Wojtek Orliński w felietonie[piano] i Marcel mi na privie pocieszają, że będą wychodziły media korporacyjne, takie jak magazyn Tesco czy portal T-mobile o muzyce; ja wiem, że łaska korpo na pstrym koniu jeździ; jak im się znudzi to wyjmą wtyczkę i tyle.  Więc jest tak, że nikt nie przeczyta długiego, treściwego, dobrze udokumentowanego tekstu np. o oknach życia, ale każde z #dziecisieci rzuci się na chujowy komiksik z kwejka:   Ot, biblia ubogich. Witajcie w nowym średniowieczu. Ta wojna jest przegrana. ﻿ 