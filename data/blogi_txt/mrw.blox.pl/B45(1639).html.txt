Nie wybieram się na Koralinę, chociaż kukiełkowe 3D jest dosyć kuszące: jednakoż wkurza mnie polski dubbing. Polski dubbing zasadniczo ssie z dwóch powodów - tłumaczeń, co boli bardziej niż przy napisach, gdyż od błędów translatorskich nie masz wówczas ucieczki. Drugim powodem są aktorzy - w oryginale Koralinę gra młoda Dakota, w polskiej wersji jakaś stara dupa co ma prawie tyle lat co ja. Gdzie zabawa?Zafascynowany postacią grubego tępego chłopaka z serialu "Dwóch i pół faceta" wciągnąłem się w kreskówkę "Chowder". Jest to coś w stylu "Spongeboba", ale zamiast gąbczastego nerda bohaterem jest pulchniutki kuchcik (niedźwiedzio-koto-królicze coś). Całość jest dobrze zrobiona od strony artystycznej (piękne tła, wstawki z animacji poklatkowej), niezłe (i nie nachalne) są nawiązania popkulturowe (gra "Katamari Damacy", anime "Cat Soup") i w ogóle kupa zabawy (zwierzątkiem Chowdera jest chmurka pierdu o imieniu Kimchi, so true). Radda-radda. Ale co najfajniejsze, to że głosy postaciom dziecięcym udzielają młodzi aktorzy; chłopaczka grającego Chowdera możecie zresztą zobaczyć w tej niesamowitej scenie.W polskiej wersji gra go oczywiście stara baba. 