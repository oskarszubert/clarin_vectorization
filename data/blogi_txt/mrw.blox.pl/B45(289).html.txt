Premierę The Dark Knight Rises zapowiedziano na 2012, więc chyba najwyższy czas zacząć kręcić hajpa. Do stałej i znakomitej załogi w trzeciej części nietoperzej sagi Nolana dołączą: Joseph Gordon-Levitt (Alberto Falcone albo ktoś inny) - mój ulubiony aktor młodego pokolenia (chyba się łapie na młode pokolenie?). Kiedy umarł Heath Ledger widziałem go jako kogoś, kto mógłby przejąć po Ledgerze rolę Jokera. Nolan jednak postanowił - zapewnie słusznie - nie wracać do tej postaci. JGL pięknie wyglądał w Incepcji, zwłaszcza razem z... Tom Hardy (Bane) - ... Tomem Hardym. Tom dostał rolę postaci, która pojawiła się w niesławnym Bartman Robin, ze słabym pomysłem. W komiksach Bane był o wiele ciekawszy i złożony. W rękach Nolana i Hardy'ego ma duży potencjał.  Anne Hathaway (Catwoman) - gdy usłyszałem, że dostała tę rolę, zrobiłem minę jakby pecet zjadł moje wypracowanie. Widziałem ją wcześniej w kupiastym filmidle "Diabeł ubiera się u Prady", gdzie bardzo ładnie wyglądała, a także w burtonowskim fanfiku do "Alicji w Krainie Czarów 3D w 3D", gdzie wyglądała jeszcze ładniej jako Biała Królowa La Camilla, ale poza tym wyglądaniem nie miała wiele do roboty. Ale potem pomyślałem sobie, no hej, Nolan chyba wie co robi. I wtedy przyszły Oskary prowadzone przez Anne. Coś niesamowitego, dawno nie widziałem kogoś tak ładnie grającego na rozdaniu nagród (zwłaszcza w porównaniu z kołkiem, którego dostała do pomocy). Aż sobie ściągnąłem całą ceremonię. To trzecia nowożytna kobieta kot - po Michelle Pfeifer kanalizującej Helenę Bonham-Carter i fajniutkiej, choć tragicznie niedocenionej Halle Berry. Po prostu nie mogę się doczekać żeby zobaczyć, co z niej zrobi Nolan.   IT'S GONNA BE AWESUM, MÓWIĘ WAM. 