Zrobiło mi się dzisiaj trochę jak polandball.jpg, ale w wymiarze lokalnym, czyli taki szczecinball.gif. Nawet myślałem, czy by nie nasmarować takiej kulki szczecińskiej, ale miasto zmieniało kolory i nie wiem w końcu czy obowiązuje jeszcze granat plus bordo czy już takie zielono-niebieskie coś. A było to tak, że w szczecińskiej Gazecie ukazał się wywiad z niejakim Michałem Marczewskim, krawcem gwiazd.   Jak się ubiera Szczecin?  - Szczecin się nie ubiera, Szczecin się przebiera. Kobiety obwieszają się dużą ilością złota. Kupują krzykliwe torebki. Jak kozaki, to wyłącznie z czubem, nie wiadomo po co wydłużając sobie stopę do strasznych rozmiarów. Opalają się na solarium, bo każdej wydaje się, że jak się spali, to będzie Jennifer Lopez. Nie będzie, bo J.Lo jest jedna. Idzie się załatwić sprawę w urzędzie i ma się do czynienia albo z panią, która przyszła z ogrodu, albo z panią wyglądającą jakby zaraz po pracy miała iść do klubu nocnego. Kiedyś było na Zachodzie takie powiedzenie: "Jeżeli nie wiesz jak się ubierać, ubieraj się u Armaniego", czyli jeżeli nie wiesz, co na siebie włożyć, ubieraj żelazną klasykę. Tymczasem szczecinianki śmiertelnie boją się wyróżniać elegancją. Szczecin leży 160 km od Berlina, ale jeśli chodzi o modę, tu jest trzeci świat. Ale też w Szczecinie nie ma dobrych sklepów z odzieżą.  Oj no kurde no. Co za bucerka. Raz, że porównywanie stolicy bogatego kraju z tym tyci-tyci grodem pasztecika jest z dupy wyjęte, ale również z dupy wyjęte są obserwacje tego pana. Dużo się gapię na ludzi (odruch wzięty od Katsuhiro Otomo, który bawił się w wymyślanie historii swoich współpasażerów) i nie widziałem nigdy kobiety obwieszonej złotem. Dużo jest ludzi nijakich takich, czasem trafi się jakaś zabawna nerdówa (as in nerd chic) czy szafiara; widać, zwłaszcza w porównaniu z Poznaniem (Szczecin składa się w 50% ze Szczecina właściwego i 50% z porównań z Poznaniem) czy centrum Wrocławia, że mniej tu MMC i cyganerii-studenterii. Ale nawet gimbusiary, które spotykam co rano, noszą się z umiarem. Więc mam taką teorię, że magister elegancji Szczecin ogląda na pocztówkach i w filmie "Młode wilki". No i ciekawe, że słowa magister elegancji nie powiedział o facetach. Ale czekajcie, jest więcej. Jest zdjęcie:  Oszfak. Dawno nie dawałem fashion tipsów, więc mogę dać dziś: kiedy masz kształt beczułki, to nie zakładaj takiej okropnej koszuli. Fuj. Szewc bez butów, krawiec bez gustu. Żyletka też nie boli. Ale czekajcie, jest więcej. Imma investigate further i okazało się, że kolo z biedną JLo ma jakiś problem:  Powoli przyzwyczajamy się, że „normalny” wygląd to wałeczki, a to po prostu lenistwo. Osobiście wolę patrzeć na bardzo szczupłe dziewczyny o niefarbowanych włosach, niż na tłuste zgarbione zmory rodem z solarium, obwieszone świecidełkami, uważające się za nowe wcielenie Jennifer Lopez lub ósmy cud świata. Masa młodych dziewczyn zwyczajnie zazdrości modelkom figury danej od natury i ich przemiany materii. Oczywiście, że modelki jedzą mniej - po prostu nie żrą.  Ffff-- A tymczasem przyjechały panny z Berlina i zrobiły film o elegancji. 