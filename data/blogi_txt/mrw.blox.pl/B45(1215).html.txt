Dbając o kruchą równowagę we wszechświecie Plus postanowił zbalansować fajne reklamy z Mumio wypuszczając serię żenujących omajgadłodtefaków. Teraz leci coś takiego:OMGWTF? Debilizm tego co się dzieje na ekranie jest osłabiający. Oto chłopaczek (z obowiązkowymi kręconymi włosami, bo wszystkich kolesi z kręconymi włosami z miejsca biorą do reklamy, dlatego takich nigdy nie mogę spotkać na mieście) z wielkim poświęceniem zanosi do domu cukierek typ krówka szt. jeden i dzieli się nim z bratem. Czego nie mogę zrozumieć - dlaczego po prostu nie wziął od szczerbatki dwóch cukierków? Solenizanci przynoszący cukierki do szkoły ZAWSZE mieli kilka(naście) sztuk ekstra. Dlaczego po prostu nie kupił kilu krówek, żeby móc poczęstować również rodziców (cztery krówki to jakieś 50 groszy u mnie pod domem, a tu dziana rodzina, z domkiem itp.) I jak mam to wszystko sparafrazować na telefony komórkowe? "Z naszymi rachunkami nie będziesz miał na cukierki"? "Jeden telefon na dwie osoby"? Wpisujcie miasta, bo ja nie mogę.Przyznam natomiast, że sprawdza się jako reklama krówki. Zawsze nachodzi mnie ochota. 