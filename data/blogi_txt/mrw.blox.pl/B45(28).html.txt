Dzień dziewiętnasty.  W przeciwieństwie do pani kominkowej nie bazgrałem nigdy po książkach (mam dobrą pamięć) i nie wycinałem nigdy z gazet; mam za to powkładane zakładki w ulubione strony z "The Ghost In The Shell"; odkąd jednak zacząłem czytać "Politykę" na iPadzie, łatwość robienia screenshotów (kopiowanie czystego tekstu jest niemożliwe) sprawiła, że zacząłem kolekcjonować wycinki, głównie do wrzucania na blipa. Czasem chodziło o jakąś kwestię, którą chciałem zbadać głębiej - np. o co też chodzi kabareciarzowi, który mówi:  Znaczy, o tych dowcipach o obozach, których nie wypadało opowiadać kilkadziesiąt lat temu, a dziś wypada? Ę? Wycinki z "Polityki" stały się jednak głównie ilustracją Upadku Prasy Papierowej, albo i Upadku Wszystkiego, jak te reportaże z fejsbuka, którymi redakcja z tradycjami próbowała chyba dogonić uciekającą teraźniejszość:  Czy kolejne bucówy Wojewódzkiego:   Poproszony o wypowiedź na temat konkurencji Marcin Prokop, współredaktor naczelny "Przekroju", powiedział: "Dostrzegając pozytywne strony wymienionych tytułów, cenię „Politykę” za niezawodne pióra stałych publicystów, dość wyważone opinie opierające się pokusom taniej tabloidyzacji oraz złośliwą błyskotliwość Kuby W.". No a ja wręcz przeciwnie: widzę zawodzące pióra, uleganie tabloidyzacji i ohydną bucówę Kuby W. I o ile kiedyś, jako kogoś, kto na "Polityce" uczył się czytać trzydzieści lat temu, to smuciło i denerwowało, to od jakiegoś czasu ﻿w ogóle nic nie czuję; przestałem zbierać te wycinki, nie ściągnąłem nawet kilku ostatnich numerów. I'm not even mad; okazuje się, że niesmak potrafi doskonale zamordować nostalgię. 