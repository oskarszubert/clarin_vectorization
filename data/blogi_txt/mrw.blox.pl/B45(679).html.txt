Dyskusja pod notką o fochu Grzędowicza doprowadziła mnie do refleksji, że nie jestem uczciwym czytelnikiem. O ile kiedyś broniłem postulatu oddzielania autora od dzieła, dziś jakoś z tego wyrosłem (co nie jest właściwym słowem, bo może raczej chodzić o regres, a nie progres). W sumie nie wiem nawet, kiedy i dlaczego się to stało: byłem jeszcze w stanie przeczytać i w miarę możliwości obiektywnie zrecenzować "Hotel Wieczność" Szydy; dziś na samą myśl o wzięciu na warsztat książki Twardocha ogarnia mnie paraliż - brzydzę się autora, więc brzydzę się dzieła1. Sięgnę znów po pornologię - naukę zajmującą się opisywaniem rzeczywistości przy pomocy metafor związanych z seksem. Wyobraźmy sobie osobę, której się brzydzimy - nie lubimy jej z jakiegoś powodu: poglądów, charakteru, wewnętrznego fuj. Co zrobić, gdy taka osoba zaproponuje wykonanie fellatio? Dla mnie nie ma w tym momencie znaczenia, czy jest onu mistrzem gałeczki, czy jest w stanie doprowadzić do największego możliwego orgazmu: nie jestem w stanie wejść w kontakt seksualny z kimś, kogo się brzydzę. Co jednak, gdyby do równania wprowadzić wynalazek "glory hole"? Anonimowe zbliżenie - nie wiem, kto jest po drugiej stronie, więc nie mogę się brzydzić. Otóż i rozwiązanie mojego problemu - publikowanie anonimowych tekstów: faktyczne oddzielenie autora od dzieła.Oczywiście niewykonalne w tzw. realu.__1) Co w sumie nie jest irracjonalne - w dzisiejszym świecie kulturowego nadmiaru "nie lubię autora" jest takim samym dobrym agumentem przy podejmowaniu decyzji o zainwestowaniu swojego czasu i pieniędzy jak każdy inny.UPDATE: Wypada zaznaczyć, że nie działa to w drugą stronę: moja sympatia dla kogoś jako człowieka nie przekłada się na lubienie jegu twórczości, jest paru ludzi, których lubię, ale nie lubię ich książek. 