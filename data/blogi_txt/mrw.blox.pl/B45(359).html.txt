Kolejny raz zdegenerowana popkultura staje się zarzewiem aktów przemocy! Tym razem ofiarami festiwalu barbarzyńskiej nienawiści stały się laptopy. Służbowy komputer Zbigniewa Z. (lat 16) nosi ślady sadystycznych praktyk. Kolejny niewinny laptop został bestialsko utopiony w wannie. Znany psycholog (także dziennikarz, kurator mediów) prof. Wacław Cichódzki doszukuje się przyczyn tych zachowaniań w treści brutalnego komiksu "Wilq - Superbohater":- Nie wyobrażam sobie, by chłopcy z dobrych domów sami byli w stanie wpaść na tak drastyczne pomysły - mówi Cichódzki. - Wzór ich zachowań jest wyjęty wprost z treści brutalnego komiksu "Wilq - Superbohater". W odcinku "Powstanie Laptopusa" główny bohater, satanistyczny idol Wilq, dokonuje bezwględnych aktów okrutnej przemocy na grupie bezbronnych komputerów. Padają one ofiarą srogiej szydery, są obrażane werbalnie, a na koniec na bogu ducha winny komputer zostaje wylana herbata. Z cytryną i cukrem! Nie może dziwić, że takie drastyczne sceny wpływają na nieukształtowane umysły.Wyrażamy nadzieję, że zdegenerowane jednostki stojące za publikacją komiksu "Wilq - Superbohater" odpowiedzą przed sądem za swój bezmyślny, bestialski czyn, dzięki czemu chłonne umysły naszej młodzieży będą w przyszłości bezpieczne. 