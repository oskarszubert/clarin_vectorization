Dzień czterdziesty.  W jubileuszowym odcinku pani kominkowa radzi podzielić się swoimi lękami. Pani kominkowa, ja chyba przejrzałem pani grę, to takie gotowanie żaby, obnażanie się po kawałeczku, żeby w wielkim finale wrzucić zdjęcie pisiora albo coś? Lęki, lęki, wszyscy mamy jakieś lęki (najwięcej mają przedsiębiorcy), że przyjdą daleki, albo bank zabrać niespłaconą sofę. Tak sobie czytam tego starego wstępniaka z Esensji i zastanawia mnie, że większość lęków mam z popkultury. Np. scena z "The Conversation"   którą pamiętam wciąż z czarno-białej telewizji, gdzie była jeszcze bardziej przerażająca, sprawiła, że nieco lękam się przytkanych kibelków.  Pisałem kiedyś, że boję się, że jak wstanę, nie będę wiedział, która godzina. Ostatnio mam nowego stracha związanego ze snem. Znacie takie koszmary, które nie są może jakoś bardzo przerażające, tylko stawiają was w jakiejś bardzo nieprzyjemnej sytuacji (typu "jestem w liceum i nie mam zadania i nic nie wiem, co to będzie"), zawsze następuje taki moment, że dociera do mnie, wciąż we śnie, że to tylko sen, i przejmuję nad nim kontrolę (jak w "Incepcji"); ostatnio zacząłem się, wciąż we śnie, lękać, że nie będę się mógł z niego obudzić. Jak w "Incepcji". Najlepszym sposobem na lęka jest jego oswojenie, np. przez grę komputerową "Fear less". 