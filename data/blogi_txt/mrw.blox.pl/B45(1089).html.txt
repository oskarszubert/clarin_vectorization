Podobnie jak cycatka z Boli Blog nie znam się na świętach kościelnych, więc nie wiem, czy to dzisiejsze miało być wesołe czy smutne - w każdym razie, gdy w korzystając z dobrodziejstw pięknej letniej pogody poszedłem w krótkich spodenkach na lody (dziś otwarte były tylko stacje i lodziarnie), widziałem dwa pochody pełne smutno zawodzących ludzi. Pierwszy dzień prawdziwego lata, a ci smęcą, zamiast np. śpiewać "Jezu jak się cieszę".         Powyższa piosenka (over9000 w Singstarze!) wydaje mi się ponadczasowa, bo sprawdza się zarówno w marazmie ejtisowego peerelu, jak i jako hymn uciekinierów z reżymu konsumpcji, którzy przecież lubią konsumować, tylko tyrać im się nie chce. Zresztą, komu się chce. Praca jest od tego, żeby alienować, nie? 