Kiedyś byłem w nastroju proroczym i napisałem, że "Gamer" to będzie "Matrix" nowego pokolenia. Nie przewidziałem, że został zrobiony wbrew swojemu widzowi docelowemu (imagine this: w rzędzie przed nami siedziało dwóch gimbusów i puszczali sobie tubę z "jestem hardkorem" na komórkce. I shit you not). Ale to w nim jest najfajniejsze (also: krew, cycki, wybuchy).  "Gamer" nie jest filmem wybitnym, ale jest to porządny postcyberpunkowy akcyjniak s-f, ze wszystkimi wadami wynikającymi z przyjętej struktury akcyjniaka s-f ("Raport mniejszości", "Ja, robot", "Zapłata", "Wyspa" itp.: nowa technologia zmienia społeczeństwo - ojej co to będzie - akcja - boom headshot evil corporate guy - happy end). Z tego co widzę w internetach nie spotkał się ze zbyt ciepłym przyjęciem, ale nie jest to porno generała publicznego. Ową "nową technologią" są nanowszczepki, pozwalające kontrolować żywego człowieka jak marionetkę. Najpierw zostaje to wykorzystane w aplikacji "Społeczeństwo" przypominającej "Second Life" - gdzie rolę avatarów przejmują aktorzy-marionetki, a potem w strzelance "Slayers", w której zamiast Doomguya są "skazani na śmierć" (ang. "Prison break") efektywnie produkowani przez amerykański system. Jest wątek obecny choćby w "Burning Chrome" Williama Gibsona - zawsze znajdzie się ktoś, komu nie wystarcza virtualka i chciałby zdominować coś realnego. Jest w tym filmie kupa cytatów i zapożyczeń, a to z "Running Mana" z Arnoldem, a to z "Johnego Mnemonika" (czy maxheadroomowaty "cyber negro" w telewizorze to nowoczesna wersja "magical negro"?), jest też (jak to odbieram) polemika z "Matrixem". Podobały mi się różne smaczki, jak ruch oporu wyznający gry 8-bitowe (co jest zabawne w metasensie: kiedy w amerykańskim filmie lub serialu pokazana jest gra, np. z Playstation, to zwykle towarzyszą im odgłosy z Pacamana i Frogera; tu jest to uzasadnione). Główną wadą/zaletą - zależy w co wierzysz - "Matrixa" było pokazanie Systemu jako opresora: złe roboty męczą ludzi. Nie ma tu miejsca dialektykę, więc nie ma miejsca na dramę, system jest zły, należy go rozpieprzyć (Cypher, który ma w temacie inne zdanie, jest przedstawiony jako postać skrajnie antypatyczna). To jest strasznie nieciekawe, gdzieś na poziomie "yo hobbity, idziemy zaciukać Saurona". Tymczasem "Gamer" pokazuje skorumpowane społeczeństwo, gdzie bogaty brzydal może wykupić sobie trochę prawdziwych emocji, z hipokryzją klasy średniej podobną tej z "Bladerunnera" (albo, gasp, hitlerowskich Niemiec). Nie ma Systemu Złych Robotów, ale są obleśne trolle i camwhory z 4chana i jest w tym jakaś bolesna i gorąca prawda zwierciadła. I wrodzona metahipokryzja dzieła o przemocy krytykującego dzieła o przemocy. A może przybijającego im internet high five? Gdybym miał wybierać ("Are we humanz or are we gamers?"), czy za moje sznurki pociąga bezduszna maszyna ("Matrix"") czy człowiek ("Gamer"), to wolę komputer. Może to mój wrodzony roboseksualizm, a może przekonanie o bezmiarze ludzkiej niegodziwości. 