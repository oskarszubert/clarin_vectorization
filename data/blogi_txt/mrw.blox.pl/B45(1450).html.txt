Internauta miss.take próbuje mnie obrazić zdaniem "Tak oto Corka Doktora wyparla z fotela Platonicznej Milosci MRW Marusie Ogoniok".Jest to niemożliwe z przyczyny takiej, że nigdy "Czterech pancernych" szczególną atencją nie darzyłem, bo choć może i żeńska obsada była całkiem spoko, to cała reszta odpychała. Więc zawsze wolałem Klossa.  Raz, że facet elegancki, z klasą, zupełne przeciwieństwo pszenno-buraczanych pancernych, dwa, że w pancernych to zawsze się bawiła banda przedszkolna, a ja już wtedy aspirowałem do bycia młodym inteligentem, a trzy, że Kloss to taki polski Batman, a pancerni to tacy polski Superman. A jak wykazały badania, których wyniki czytałem dawno temu, Batman, jako spryciarz pozbawiony nadnaturalnych mocy, był lubiany głównie przez mądre dzieci; dzieci niezbyt mądre wolały śnić o lataniu i innych magicznych sztuczkach Supermana. Otóż to - co innego przejechać szkopa czołgiem, a co innego rozkminić zagadkę WOLF-a. Prawda?A co do "fotela Platonicznej Miłości", to o ile można mówić o takowym, to w tamtych czasach zajmowała go molestowana przez Hektora Farrah Fawcett:  Albo Cesarzowa (zrzucona z fotela z przyczyn oczywistych):No i Dziewczyna Z Teledysku... 