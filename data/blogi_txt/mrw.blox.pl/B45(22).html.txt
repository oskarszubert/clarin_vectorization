Dzień czternasty.  Coś mi mówi, że dzisiejsza porada w mniejszym stopniu jest efektem działalności pani kominkowej, a bardziej - Jakuba Urbańskiego, który jej dzieło przełożył na polski. Oczywiście nie będę zaglądał do oryginału, bo tym zajmuje się jeden z komcionautów (pozdrawiam!), no i wtedy nie jest to takie śmieszne. Ach, powiedzonka, czyli, w dzisiejszej nomenklaturze, memy. Memy dzielą się na memy hermetyczne (do zastosowań in- door) i otwarte (out-door). O memach in-doorowych nie ma sensu pisać, z memów outdoorowych wciąż jestem zadowolony z wypromowanego w usenecie powiedzenia "każdemu jego porno"; poszło w świat, i nagle ma wielu ojców, i używają go jacyś okropni ludzie czasem:  Można popaść w zadumę. Albo w depresję. Albo i nie, bo poco? Jak mawia miejscowy klasyk, Kolega Magister Tarkus: "Każdemu jego porno"﻿ Moja znakomita przyjaciółka mawia: “Każdemu jego porno” więc zgodnie z chrystusową zasadą “Kochaj wszystkich” chcę powiedzieć﻿... Każdemu jego porno w końcu. Tolerancja to jednak nie piszczenie radosne na widok dwójki miziających się osobników płci jednakowej﻿... Ja absolutnie nie chcę mówić, że to złe, każdemu jego porno. Chciałem się dowiedzieć jedynie czy to ma jakiś realny wpływ na ową kapustę...﻿  Itd. Czasem przykleja się do mnie jakieś gówno; wczorajszy dzień spędziłem z gośćmi z Warszawy przerzucając się kolejnymi mutacjami mema "jestę X, jak również Y", jak w takiej głupawej stronie "jestę kotę jak również doktorantę"; około 12 stwierdziliśmy, że to okaże się strasznie żenujące, kilka godzin później okazało się, że faktycznie. Wpisujcie w komciach jakie znacie śmieszne odzwyki! 