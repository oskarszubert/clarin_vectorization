Dzień czterdziesty siódmy.   Pani kominkowa proponuje zapisanie dziesięciu mądrości życiowych i chyba tylko ta ilość jest jakościową różnicą od porady z dnia piątego.  Co tu napisać? Nigdy nie byłem taki głupi, żeby teraz być takim mądrym. Czy mam się powtarzać i znowu zacytować "Wear sunscreen", do którego, zdaje się, pije pani kominkowa?   Nie szukaj mądrości życiowych na blogach; gdyby blogerzy byli tacy mądrzy, nie byliby blogerami. Oglądaj serial "Plebs", bo jest naprawdę śmieszny. Hm, w sumie więcej nic nie przychodzi mi do głowy. Znaczy nie wiem, jak z tą pierwszą poradą, może gdzieś w ciemnym zakątku blogowiska siedzi jakiś mędrzec lub zbawiciel, ale druga to stuprocentowy pewniak, daję słowo.   Wrócę tu za parę lat i zarzekam się, nadal mi się będzie podobał! 