Serial "This is England 1986" to czteroodcinkowy długi epilog oryginalnego filmu; odpowiadający na pytanie o dalsze losy bohaterów i raczej nic więcej. Powracają zatem wszyscy aktorzy, w tym Thomas Turgoose, odtwórca głównej roli w filmie, tu nieco na bocznym planie. Przeczytajcie koniecznie jego historię w wiki. Akcja jak wskazuje tytuł rozgrywa się trzy lata po wydarzeniach z filmu - skończyła się zabawa w skinowanie, nadeszły czasy mod revival, czasy skuterów. Zamiast wojny falklandzkiej są mistrzostwa świata w soccerze; starcie drużyn Anglii i Argentyny jest upolitycznione, jako pierwsze spotkanie drużyn od czasów wojny (pojawia się nawet banner z napisem "Falklandy 2"). Zaczyna się zabawnie, potem wchodzi trochę lżejszej i cięższej dramy. Życie. 