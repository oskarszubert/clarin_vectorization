Byłem dziś na "A-Team" i uświadomiłem sobie, że te stare seriale nie nadawały się do oglądania. Widziałem jakieś dwa odcinki "Drużyny A", przymusiłem się do całego epizodu "Starsky Hutch", obejrzałem pół ""Aniołków Charlie'go", "Knight Rider" oglądałem tylko dla "momentów", czyli pościgów. Ale bardzo lubię ich kinowe wersje, bo pogrywają z tym, co w tych serialach było najlepsze - z memami. Irokez B.A., cygaro Hannibala, ikoniczne samochody, "Hello Angels!" - to wszystko, co krąży sobie po popkulturowej memosferze i jest doskonale znane bez konieczności zanurzania się w przestarzałych produkcjach.  Byłem dziś na "A-Team" i znakomicie się bawiłem. Świetna obsada (zwłaszcza cudowny Shartlo Copley) doskonale wcieliła się w serialowe pierwowzory, scenariusz fajnie rozgrywał serialowe motywy, a bombastyczne efekty dały wreszcie odpowiedniego kopa - daleko od bieda FX z oryginału. Szkoda, że "Miami Vice" Mann robił z takimi zaciśniętymi pośladkami. Zmarnować takie memy! 