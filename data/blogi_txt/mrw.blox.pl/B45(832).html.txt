LEKCJA PIERWSZA  Rozpoznanie gniewomira należy rozpocząć od rozejrzenia się po jego habitacie. Z pewnością zauważymy jakiś element dekoracyjny, który wskaże na charakter delikwenta. Dziś zajmiemy się blogaskiem "Polarnego", promowanym akurat na stronie głównej portalu. Wzrok wyczulonego badacza od razu przykuwa obrazek z prawej strony:  Dobra, ręczna robota. Wyraziste hasło, sprawa sprzed roku, obrazoburczy gest, artefakty kompresji i obowiązkowy copyright. Czego można się spodziewać po takim osobniku?  LEKCJA DRUGA  Know your enemy. Wrogami gniewomirów są przedstawiciele cywylizacji śmierci i zagłady, tacy jak zła pani w kiosku, która nie ma wydać ze stówy, pan policjant z drogówki albo kolejka na poczcie. Albo - urzędniczki. Są to elementy antypolskie, który każdy ćwierćkorwinista ma przećwiczone jak w polskim kabarecie za złotych czasów peerelowską cenzury: wystarczy powiedzieć "kukurydza" i wszyscy się brechtają rozumiejąc aluzję. Publiczność. Gniewomiry składają się z a) gniewomira właściwego i b) orbitujących gniewkoidów, służących do utwierdzania w słusznym gniewie i oczywiście chwalenia ogromnego poczucia humoru gniewomira. Poczucie humoru. Proste skojarzenia: baba - głupia - suka - pies, lol. Im większego e-penisa ma gniewomir, tym raźniej nim wymachuje celem krotochwili. Niezdolność do poruszania się w realnym świecie. Przygody gniewomirów biorą się z ich niewielkiego przystosowania do życia ("zadzwonił telefon i bankomat zjadł mi pieniądze, DAMN YOU MODERN TECHNOLOGY!!!") i wrodzonej niekumatości prostych zasad, tudzież braku (łatwej do zdobycia) wiedzy, np. na temat działania urzędu. Stąd napotykają w życiu szklane ściany i nie mogą zrozumieć, dlaczego osoba, w której kompetencji nie leży udzielanie informacji, nie chce im udzielić informacji. Niemcy mnie biją. Większość problemów gniewomir mógłby załatwić grzecznym uśmiechem, lecz woli się awanturować i wyzywać (!!!). W ten sposób nie załatwi (lub załatwi z trudem) sprawy, ale będzie miał czym onanizować się na blogu.   Jestem królem świata. Źródło gniewomirstwa leży w przeświadczeniu o własnej zajebistości i braku empatii. We wszechświecie gniewomira istnieje tylko on i urzędniczka, do głowy mu nie przyjdzie, że jest dziś tylko palantem numer 49, który przyszedł do urzędu i zamiast załatwiać sprawy, odwala bucerię.  ZADANIE DOMOWE  W ramach zadania domowego polecam przećwiczenie sposobów samoobrony przed gniewomirem uzbrojonym w banana lub garść malin. 