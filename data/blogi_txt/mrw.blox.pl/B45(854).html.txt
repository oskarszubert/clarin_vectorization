Znacie smutną historię Jennifer Grey? Aktorki, która po paśmie sukcesów w latach osiemdziesiątych zrobiła sobie operację plastyczną nosa - i zniknęła. Z nową (notabene śliczną) twarzą nikt jej nie poznał. Tyle dobrego, co wynikło z tej przykrej przygody, to genialna autoironiczna kreacja, jaką dała w sitcomie "It's like, you know...". Anyhow...  A dziś, w upiorny wtorek, obejrzałem głupią komedię z końca lat 80. na takim śmiesznym kanale "Polsat Film". Rzecz jest o nastolatce, która z dnia na dzień wypiękniała (stary numer z aparatem na zęby, końskim ogonem i okularami), więc ku utrapieniu ojca kręcą się wokół niej chłopacy. Aktorka odtwarzająca główną rolę w chwili kręcenia filmu miała lat dwadzieścia, co z ciekawości (no bo cycki, wtf) sprawdziłem w IMDB. I wtedy okazało się, że grała Sloan, dziewczynę Ferrisa Buellera. Wait a minute, przecież dziewczynę Ferrisa grała księżniczka z "Legendy" Ridleya Scotta! No tak, a rzeczona Ami Dolenz zagrała Sloan w serialu TV, o którym słyszałem same niedobre rzeczy, ale dziś się przemogłem i zajrzałem w otchłań youtube. Kolejna znajoma twarz - siostrę Ferrisa, którą w filmie grała nasza znajoma Jennifer Grey (jeszcze z nosem) tutaj gra nieznana wówczas Jennifer Aniston (spotkają się za parę lat, gdy Grey dostanie epizod w "Przyjaciołach"):         You see what they did there? Makabra. Więc taki żarcik, że film Hughesa to był fejk na podstawie życia tego serialowego Ferrisa, a tu jest true story, ok, ale dlaczego się zatrzymać, skoro można ciągnąć żart (JESTEŚMY W LATACH 90., DO CHOLERY!), mówiąc, że siostra Ferrisa zrobiła sobie nos, tłumacząc transformację Jennifer G. w Jennifer A. Narracja układa się sama - po prostu widzę, jak Grey ogląda "Ferrisa" w telewizji i czuje, jak po niej pojechano, dotyka garbka na nosie, po czym ze łzami w oczach wykręca numer chirurga plastycznego. 