Kiedy w zeszłym roku napisałem felieton pt. "Koniec generacji", walnąłem w nim tekst  (kto dziś pamięta pokolenie Frugo? Albo i samo Frugo?)﻿  który dziś, po wielkim udanym comebacku Frugo (o którym się dowiedziałem z blipnięca Grzesia Napieralskiego) i fali nostalgii (co widać np. w memach na stronach z głupimi obrazkami), brzmi oczywiście śmiesznie.   Ale jednocześnie to doskonale ilustruje moją tezę i potwierdza ideę pokoleń wertykalnych zbudowanych na fetyszach. To "pokolenie Frugo", które dzisiaj lata po internecie produkują demoty i komixxxy o napoju owocowym konsoliduje się wokół "pokoleniowego przeżycia" spożywania płynu lugola markowego soczku; ale pewnie wielu z tych ludzi podczepia się pod cudzą nostalgię (bo czemu nie). To zupełnie co innego niż "pokolenie Frugo", które opisywała dawno temu "Polityka", podejmując skazaną na porażkę próbę ujęcia "dzisiejszej młodzieży" i walnięcie na to kojarzącej się (ach ci wapniacy) z młodymi etykietki.  Tymczasem nie chodziło o żadne wspólne, takie czy siakie wartości lub ich brak. Chodziło o soczek. 