Dzień osiemnasty.    na następnej stronie jest lista rzeczy z torebki "Cateriny Fake, jednej z założycielek Flickr"  Dziś pani kominkowa poleca zajrzeć sobie w majty albo jakieś równie intymne miejsce i pochwalić się zawartością. No dobra, oto co mam w torbie, o której pisałem dwie notki temu:   kable (wyjąłem je z woreczka z Maneki Neko) słuchawki Koss Porta-pro  saszetka Hello Kitty (z pastą i szczotką) batonik na podwieczorek, 100 kalorii zapalniczka z delikatesów Społem keczupy z Burger Kinga na wypadek KFC pokrowiec na iPhone (właśnie robię nim zdjęcie) długopis Creative Zen Vision:M komórka SE K850i,  paczka Lucky Strike'ów  paracetamol  książka "Poradnik dla bloggerów. 100 pomysłów na ciekawy blog" autorstwa Margaret Mason talia do gry w czarnego piotrusia (aka. starą pannę)  Nie pokazałem rzeczy, które mam w kieszeniach (klucze, portfel na karty i portfelik na monety); pominąłem też kefir (już wypiłem i wyrzuciłem) i bułę na lunch. Tak sobie patrzę na ten cały junk i przypominam flejma o portfele, a także mema o "kobiecych torebkach, w których nic nie można znaleźć"; zwykle rozpowszechnianego przez facetów, którzy albo wszystko upychają po kieszeniach, więc wyglądają jak z obrzękiem dupy i okolic, albo wrzucają swoje rzeczy do torebki partnerki. Albo niczego ze sobą nie noszą i w przypadku kataru smarkają sobie w rękaw. Maczo-męska logika. 