Dzisiaj słucham głównie Napoleona XIV. W czasach przedinternetowych myślałem, że słynna "They're Coming to Take Me Away Ha-Haaa!" pochodzi z lat 80, pewnie przez skojarzenie z pięknym polskim musicalem "Alice". Ale nie, rzecz pochodzi z 1966, o czym można poczytać w wikipedii. Po tym one hit wonder Napoleon nagrał całą płytę, która jest urocza: concept album o wariatach i szrinkach. Urzekł mnie zwłaszcza utwór "I Live In A Split Level Head", z ciekawie zastosowanym efektem stereo. Głosy w głowie nigdy nie brzmiały tak cudnie. Świetna płyta. Oszalałem na jej punkcie. 