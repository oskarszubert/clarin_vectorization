Tintina poznałem jako kreskówkę, którą oglądałem jednym okiem- ot, taka tam ramotka; po wydane w Polsce albumu nie sięgnąłem (miałem zdaje się okres hejterzenia zachodniego komiksu; a jak mi przeszło, to przeczytałem tekst w Esensji i nie miałem jakoś ochoty), ale to dobrze, bo ich polsko-mieszczańskie tłumaczenie nazwisk bohaterów jest ohydne. Ale jak tu nie pójść na film sygnowany tyloma nazwiskami - pal licho Spielberga i Jacksona, ale jeszcze Steven Moffat (Coupling, Doctor Who, Sherlock Holmes) i Edgar Wright (Hot Fuzz, Scott Pilgrim)? A do tego Daniel Craig i duet Simon Pegg Nick Frost (w Multikinie był seans 3D z napisami, niestety z ohydnym tłumaczeniem wziętym z komiksów; w Heliosie napisy dawali tylko na płasko). Po prostu - międzynarodówka nerdów postanowiła zrealizować klasyczny komiks przygodowy.   Efekt jest olśniewający. Animacja 3D zrealizowana technologią motion capture, dzięki lekko komiksowej stylizacji udało się uniknąć doliny niesamowitości; mnóstwo szczegółów, żywego drugiego planu i nie-sa-mo-wi-cie epickich scen akcji. Na sensie - jak wspomniałem - z napisami, w piątek byli sami dorośli. I wszyscy się śmiali ze slapsticku i wszyscy dobrze się bawili.  Czułem się tak samo jak wtedy, gdy pierwszy raz oglądałem "Zamek Cagliostro" Hayao Miyazakiego. ﻿ 