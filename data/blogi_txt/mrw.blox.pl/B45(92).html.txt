Dzień siedemdziesiąty.  Jak zdążyliście się pewnie zorientować, drodzy (3 grosze od kliku) czytelnicy, pani kominkowa najbardziej lubi przeszłość i to tak bardzo, że teraźniejszość to dla niej tylko coś, co będzie można wspominać nostalgicznie za 30 lat. No nie, nie będę zbierał to zdjęć starych komórek, zapisywać ile kosztuje chleb (przestałem zwracać uwagę; wiem natomiast, ile kosztuje mleko, bo 3,50 za litr w Mlekomacie, tylko coś nie chce łykać jednozłotówek, więc zwykle wrzucam dwójkę i piątkę i biorę dwa litry). Może zrobię zdjęcie Polski? I powiem "patrzcie, dzieci za trzydzieści lat, tak wyglądała Polska", a one odpowiedzą "Was ist Polska?". Zapisać Polskę na płycie CD, to doskonały pomysł, zapisać i zakopać na pustyni w Nowym Meksyku. A może faktycznie napiszę list do Michała z 2023? Cześć, To ja tzn. ty z 2013. Nie martw się, jeśli wciąż nie wiesz, kim zostać jak dorośniesz.  Pozdro, m. 