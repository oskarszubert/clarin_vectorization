If you're havin' girl problems i feel bad for you sonI got 99 problems but a bitch ain't one Bardzo lubię "Elizabethtown" z Orlando Bloomem i Kirsten Dunst, ponieważ jest a) uroczy (głównie dzięki Kirsten) b) genialnie zgrany z soundtrackiem. Z tego powodu przypomniałem sobie o nim oglądając dziś "(500) Days of Summer": był uroczy i genialnie zgrany z soundtrackiem. Obejrzałem go zaś z dwóch powodów - główne role zagrała para należąca do moich ulubionych aktorów (dla Zooey Deschanel obejrzałem nawet kupiastego Tinmana, a Joseph Gordon-Levitt wyrasta na nowego Heatha Ledgera; nakręcił teraz film z Nolanem, więc mam taką małą fantazję, że zagra Jokera w 3 części), a reżyser podjął się zrebootowania Spider-mana, więc byłem ciekaw, co potrafi (i już nie mogę się doczekać). Zabawny, smutny, wzruszający, dobrze robi na emo, dobrze robi muzyką  (omg Smiths, akurat kawałek o którym tu pisałem) i różnymi nawiązaniami.         Tradycyjnie po seansie zajrzałem do internetów i dowiedziałem się o filmie rzeczy, na które nigdy bym nie wpadł. Tetryk Dobry ma na ten przykład pretensje, bo nie może znieść jego fałszu – nie widziałem wcześniej mainstreamowej komedii tak usilnie stylizującej się na "indie", że aż boli. Nie rozumiem, co to jest stylizacja na "indie", bo jak wspomniałem widziałem w nim głównie "coś w stylu Elizabethtown" (to chyba nie było "indie"?), ale zarzut, że coś udaje "indie" kiedy nim nie jest, to może wyjść tylko od kogoś, kto etykietkę "indie" uważa za serious business, kiedy od dawna jest tylko marketingową etykietką. (Chciałem coś napisać o notce tetryka Oleszczyka, ale zamknę to w słowie "pierdolenie"). Ale na serio urwało mi dopiero jak się wklikałem się w recenzję Doroty Smeli: Owszem, bohater jest jakby allenowski w swych skłonnościach do introspekcji, ale robi też czasami wrażenie kobiety z zarostem – obydwoje z Summer są mało przekonujący na poziomie płci swoich mózgów. Ona jest samowystarczalna emocjonalnie i skora do seksualnych eksperymentów, on nadwrażliwy, melancholijny i beznadziejnie romantyczny  Kurwaco. Ja już nie mówię, że znam wielu facetów, do których ten (mocno przesadzony zresztą) opis pasuje, to przecież "romantyczny facet" jest od dawna STEREOTYPEM POPKULTUROWYM. Ross z "Friends" (przed sharkiem), Adam Sandler w "Wedding Singer", o bohaterach mang Masakazu Kastury nie wspominając. To samo tyczy się dziewczyny. Jeśli dobrze rozumiem, to problem z 500 mają recenzenci, którym film nie wpada do przegródki, bo niby komedia romantyczna, a ma "odwrócone role" (chuja tam ma), albo że indie-nie indie, więc się zwieszają. 