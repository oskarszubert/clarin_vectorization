Czytam sobie hurranotkę Wojtka i przeżuwam jego słowa  normalny kraj, w którym ponura historia zredukowana jest już tylko do folkloru, jak rocznica spisku prochowego czy karnawał w Nadrenii.﻿  Och, totalnie bym to chciał.   To co widzicie na powyższym obrazku nie jest lądowiskiem kosmitów ani blueprintem Sokoła Milenium. To szczeciński Plac Grunwaldzki. Przecina go szeroka aleja, ciągnąca się od (położonego nad samiuśkim morzem) Zamku Książąt Pomorskich, przez plac Konia Leoniego (z repliką rzeźby skradzionej przez warszawiaków), aleję fontann i lodziarni, rzeczony plac, ratusz, papieskie Jasne Błonia, pomnik Czynu Polaków, piękny park Kasprowicza, ptaki Hasiora, amfiteatr i wreszcie Różankę. Kawał ładnego miasta. Przecina go także jedna z głównych tras tramwajowych. To punkt zbiórek i celów marszy i manif (manifa szła z placu, marsz życia na plac). Przecznicę dalej znajduje się Rondo Ofiar Zamachu Smoleńskiego. I stoi sobie na nim (placu, nie rondzie) m.in. taka tablica, o: Odejdźmy nieco dalej. Tablica stoi przy takim, o:   Święta brzoza! Obok widać dwie tabliczki. Jedna miesza historię z (nieco zleżałą) bieżączką:  Druga zaś...  ...utrwala kłamstwo podkrzyżańskie.  może na wszelki wypadek napiszę: to powiedział Marek Jurek, a nie Mickiewicz.  Co robić, jak żyć, z takim czymś na takim ładnym placu? 