dzięki któremu można się poczuć jak w "Ubiku", wrzucasz i korzystasz. System telewizji szpitalnej mnie frikuje, bo stawia człowieka leżącego w wieloosobowej sali w Sytuacji Społeczno- Towarzyskiej; nie lubię rozmawiać z pacjentami z wyrek obok, a na myśl, że zrobimy ściepę i jeszcze może ustalimy co będziemy oglądać, brr.  Zresztą mało kto się tak dogaduje, zwykle "na każdym zebraniu ktoś musi zacząć" i pilota dzierży ten, co nakarmił maszynę. Ja się nie wyrywam, (kiedyś się tylko na Doktora skusiłem) i staram się też nie oglądać jak ktoś wrzuci, bo grozi to wciągnięciem się w polsatowskie dramaty z życia wzięte i seriale, przez co ze szpitala można wyjść chorszym niż się weszło. Ale czasem nie da się uniknąć kontaktu z Systemem, więc dziś obejrzałem:   piękny koncert muzyki włoskiej z Zamościa na TVP Polonia odcinek serialu "Codzienna 3 m. 2" tamże, chciałem sobie wbić widelec w oko bo nie wiedziałem, że są jeszcze głupsze seriale: nowy Knight Rider. Takiego steku bzdur i kretyńskiego technobełkotu dawno nie widziałem. a teraz odcinek czegoś polskiego i strasznego o drugiej wojnie światowej i nie wiem gdzie się schować.   Halp! 