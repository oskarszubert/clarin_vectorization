W ostatniej "Polityce" artykuł o Małgorzacie Chechlińskiej, która z powodzeniem stawia (i zapełnia gośćmi!) hotele. Problem - robi to w Zakopanem, a nie jest góralką. Pochodzę z Ziem U/Odzyskanych ("Pomorze Zachodnie na zawsze polskie!"), rodzice zaś z Dolnego Śląska; ich rodzice zaś z a) Lwowa ("Lwów, Lwów, na chuj ci Lwów") b) Kujaw (gdzie to w ogóle jest?).  W moim słowniku nie ma żadnego słowa na określenie "obcego" - żadnego obleśnego "cepra" czy innego "gorola". Nie mamy tu żadnej gwary, chociaż czasem wpada coś z memosfery niemieckiej (czasem zdarza mi się powiedzieć "mikrowela" zamiast "mikrofalówka"). Nie rozumiem TV Silesia z jej "Niewolnicą Isaurą". Nie rozumiem, na czym ma polegać bycie np. Ślązakiem i czym to się ma różnić od bycia Polakiem czy jakimkolwiem innym *kiem. Nie rozumiem, jak w ogóle można używać takich słów jak "cepr" i nie czuć przy tym zażenowania. 