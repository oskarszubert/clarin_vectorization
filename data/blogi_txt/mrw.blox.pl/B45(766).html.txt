Czasem się zdarza taki cud w memosferze: pojawia się polski teledysk, na który nie reaguję kompulsywną reakcją zmiany kanału. Teraz w mainstreamowych stacjach lata taki kawałek, który jest przyjemną, bezpretensjonalną piosenką, o prostym tekście i teledysku z uroczą dziewczynką:         Sasha Strunin, z pochodzenia Rosjanka, mieszkająca od 2 roku życia w Poznaniu, przemykała się do tej pory gdzieś w polu mojego widzenia - brała udział w jakimś skandalu w Big Brotherze, zaliczyła okładkę CKM-u i fail na Eurowizji z zespołem Jet Set. Tubkowany kawałek daje nadzieję, że młodość się już wyszalała i będzie trochę polskiego popu na dobrym, solidnym, prawie szwedzkim poziomie (Sasha ma zresztą na koncie duet z Dannym). I tak sobie googlałem zaciekawiony i okazało się, że "To nic..." brało udział w eliminacjach do TVN-owskiego festiwalu żeny w Sopocie i się nie dostało: dumny naród Polaków postanowił wystawić Kasię Wilk, kolejną zawodzącą drżącym głosem "divę". Ble. Z drugiej strony, mowa o imprezie, na której tryumfował Feel i Pectus. 