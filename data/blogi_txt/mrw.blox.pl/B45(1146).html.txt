A dziś - z okazji, że jest w promocji - kupiłem sobie flOw, pierwszą część "trylogii" Thatgamecompany, obok Flower (uwaga, też jest w promocji!) i Journey. No więc jest się takim mikrym organizmem i się zjada innych i walczy i ewoluuje przy miłej muzyce i jest to tak relaksujące i przyjemne, jak mało co. Robiłem kiedyś podejście do flashowej wersji, ale nic nie przebije leniwego majtania padem na kanapie przed telewizorem, no i grafika jest o niebo lepsza. Ja wiem, że są teraz takie różne wypasione gry, ale w takie oszukańczo wiosenne ponure popołudnia milszy jest mi pantofelek i jego przygody w prazupie. 