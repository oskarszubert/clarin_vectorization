Dzięki ewolucjo i memów propagacjo za Adama Leszczyńskiego, który nie dość,  że przebija się przez td;lr-e, to jeszcze je ładnie komentuje. Jeden akapit jego opracowania na temat nowego numeru "Teologii Politycznej" (czy członkowie think tanku Dyskurs-Kultura-Nauka nie mają ochoty wydawać drukiem rocznika za jakieś ładne dotacje?) sprawił, że przeszły mnie nieprzyjemne dreszcze:  Przypadek amerykański jest jednak skomplikowany. Kraj jest ostentacyjnie religijny, ale równocześnie bardzo liberalny i pluralistyczny. Aborcja jest dopuszczalna - w niektórych bardzo konserwatywnych stanach, takich jak Kansas, nawet do ostatnich tygodni ciąży. W niektórych stanach legalne są związki jednopłciowe. Religia jest też źródłem wielu napięć w amerykańskim życiu. Warto też zauważyć, że miejsca, w których wykuwa się amerykańska nowoczesność i bogactwo - Kalifornia i Wschodnie Wybrzeże - należą do najmniej religijnych i najbardziej liberalnych obyczajowo regionów kraju. Stany konserwatywne - takie jak Alabama czy Kansas - zawdzięczają swój poziom życia w znacznej mierze federalnym dotacjom. Zdemoralizowani liberałowie dopłacają do tego, aby konserwatyści mogli w dobrobycie wcielać w życie swoje wartości.  A co, jeśli Stara Unia będzie jak Kalifornia i East Cost, a Islamic Republic of Poland zostanie Alabamą czy Kansas, do której zdemoralizowani liberałowie będą dopłacać do tego, aby konserwatyści mogli w dobrobycie wcielać w życie swoje wartości? 