Dzień dwudziesty czwarty.  Pani kominkowa proponuje podzielić się sposobami na ułatwianie życia, jako przykład podając portal Life Hacker. Są tam różne porady pozwalające nerdom wyjść z domu w pasujących skarpetach, pomysły co można zrobić z pirackim iPhonem i tipsy w stylu Adama Słodowego, rodem z gospodarki niedoboru, jak PRL w latach 80. albo USA w czasie kryzysu. Lubię od czasu do czasu jakieś DIY (jak plakat "Metropolis"), ale nie podoba mi się to jako sposób na życie.  Oczywiście skojarzenie blogowe ze słowami "uczyń życie prostszym" jest u nas zupełnie inne - wszyscy znamy blogaska "Make Life Easier". Więc dziś spełnię moje marzenie i będę jak Kasia Tusk, która przywitała się z czytelnikami tymi słowami:  Cześć! Co u Was słychać?  Ja, razem z moją przyjaciółką Zosią, postanowiłyśmy założyć blog, który miałby umilić życie, osobom podobnym do nas. Nasza inicjatywa powstała, ponieważ zauważyłyśmy, że dzisiejszy świat daje nam mnóstwo możliwości, dotyczących naszych strojów, kosmetyków, form spędzania wolnego czasu, czy preferencji kulinarnych. Jednak nadmiar tych opcji, powoduję u nas nie tylko ból głowy ale i szczuplejszy portfel:) Jest tego tyle, że łatwo się w tym wszystkim pogubić.﻿   Święte słowa, zwłaszcza te dotyczące pustego portfela. Umiejętność robienia zakupów przyda się każdemu, zarówno hipsterowi, jak i przedstawicielowi klasy średniej: jedynym sposobem na przetrwanie w kryzysie jest umiejętność stwarzania pozorów.  Na powyższej uroczej foci (z braku Zosi z lustrzanką poprosiłem o pomoc Karinę ze starym iPhonem) zobaczycie nie tylko doskonale dobrany kolorystycznie zestaw: wszystkie elementy zostały kupione po taniości, w ramach promocji lub przecen. Różowe conversy, które w sieciówkach potrafią kosztować 250 zł, nabyłem za jakąś stówę na amazon.co.uk - jak widzicie, znam się na rzeczy. Zatem: TOP FIVE SPOSOBÓW NA ZAKUPY PO TANIOŚCI  Biegaj po sklepach w czasie sezonowych przecen.Czyli normalny szał zakupów. Sklepy żyją rytmem solarnym, dostosowując do niego zniżki i wyprzedaże. Zalety: można sobie poprzebierać, realizując sawannowe potrzeby zbieractwa. Wady: trzeba się nalatać i lubić łażenie po sklepach.  Zostań klientem VIP.Niektóre sklepy oferują program VIP. Np. w moim ulubionym Takko (solidna niemiecka sieciówka) wystarczy wypełnić formularz zgłoszeniowy, by dostawać pocztą kupony i specjalne zniżki (np. na urodziny klienta). Zalety: wygoda, zniżki poza sezonem.Wady: nie wszystkie sklepy oferują taki program. Skorzystaj z serwisu z kuponamiSerwis cuponation.pl to agregat zniżek i okazji. Nie ma nic wspólnego z "zakupami grupowymi" typu groupon, w których trzeba było płacić za zniżkę. Tu wystarczy wpisać sklep, który nas interesuje (nie tylko z ciuchami), a wyświetlą się wszystkie aktualne promocje (czasem będzie to specjalny kod). Zalety: wygoda i przejrzystość, nie trzeba wychodzić z domuWady: w bazie nie ma wszystkich sklepów.  Śledź firmy na facebooku.Dużo przecen i okazji można złowić lajkując fejsbukowe strony sklepów. Kiedyś stojąc w kolejce w Housie usłyszałem, że pani w kasie pyta o kupony z fejsbuka; wyjąłem szybko iPada, wszedłem na fejsa i wygenerowałem kupon, dzięki czemu zaoszczędziłem kilkadziesiąt złotych.Zalety: najświeższe informacjeWady: lajkując firmy spamujesz znajomych - od tej pory będą dostawali losowe posty firm z informacją, że to lubisz. Straszny wstyd!﻿ Zostań blogerem, dostawaj gratisyCzyli pójdź w ślady Kasi Tusk!Zalety: będziesz jak Kasia Tusk!Wady: będziesz jak Kasia Tusk...   Jeśli macie jakieś tipsy, to się podzielcie w komciach! 