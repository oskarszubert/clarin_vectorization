Przepraszam za brzydki wyraz w tytule, ale nie znajduję odpowiedniejszego. To co widzicie na zdjęciu przeciętnemu blogonaucie skojarzy się zapewne z wyjątkowo stylowym dildo, ale ów symbol falliczny zostanie przez każdego porządnego nerda rozpoznany jako statuetka wręczana zwycięzcom Nagrody Hugo. Na zdjęciu w wersji 2006, w kategorii film krótki zwycieżył wówczas podwójny odcinek Doktora - "Empty Child"/"Doctor Dances". Rok później nagrodę w tej kategorii zgarnął kolejny odcinek - "A Girl in a Fireplace". Zaś ogłoszone właśnie wyniki (dzięks za info, Jo'Asia) wskazują na kolejne zwycięstwo Doktora - odcinek "Blink". Wszystkie te historie wyszły spod klawiatury Stevena "a widzieliście już Coupling?" Moffata, który wkrótce zastąpi Russela T. Daviesa na stanowisku producenta serialu. Yeah! 