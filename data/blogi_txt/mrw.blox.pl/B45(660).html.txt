Ciekawe, czy ktoś używa jeszcze terminu "kino komiksowe"? Chyba dyskurs już dojrzał na tyle, by kolejne ekranizacje przygód peleryniarzy nazywać "kinem superbohaterskim" i nie mieszać do tego jakiejś "Drogi do zanudzenia" (obejrzałem tylko dla Daniela Craiga) czy "Ghost World". Jakim bezsensem jest dzielenie filmów wedle mediów, jakimi był ich oryginalny scenariusz świadczy chociażby to, że nikt w dyskusji o rozwoju "kina komiksowego" nie powoływał się np. na "Annie" z 1982, ekranizacji musicalu na podstawie komiksu "Mała sierotka Annie".  A "Annie" chodzi mi po głowie odkąd Lawrence Miles opisał swoją mroczną przygodę (copypastłem ją bez żenady, bo chłopina często kasuje notki) i wspomniał "It's a Hard Knock Life" (pewnie znacie raczej w tej wersji). Najbardziej znaną piosenką z tego musicalu jest "Tomorrow" (katują ją właśnie w jakiejś reklamie na RTL102,5), która w filmie wyglądała tak:         Swego czasu cudownym głosem, choć w słabej aranżacji, śpiewała ją Barbara: Ale nic nie przebije disko Grace Jones!         A na koniec zatoczę kółeczko: autor muzyki do "Annie", Charles Strouse, ma na swoim koncie także inny musical na podstawie komiksu. Co prowadzi nas do kolejnej notki, ale... nie uprzedzajmy wydarzeń. 