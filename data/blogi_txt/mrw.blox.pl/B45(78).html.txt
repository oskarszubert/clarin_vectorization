Dzień pięćdziesiąty szósty.  "Czy piłeś kiedyś herbatę w cieniu Taj Mahal" pyta pani kominkowa, na co mogę odpowiedzieć, że nie, ale np. jadłem kiedyś donuta w cieniu Fernsehhturm. Czy podróże kształcą? Nie wiem; jak mówi przysłowie - "nawet jeśli osioł wyruszy w podróż, nie wróci jako koń"; co z wycieczek do USA przywieźli Węglarczyk i Ziemkiewicz? Wycieczka do Berlina przyniosła mi (oprócz publikacji w książce papierowej) wiedzę, która zepsuła frajdę z oglądanie filmu "The International". Nie był to film, o którym się pamięta na drugi dzień, ale nigdy nie zapomnę pierwszej sceny, przedstawiającej szalony ruch samochodowy pod berlińskim dworcem głównym. Guys do you even Berlin, you guys.  Tymczasem, skoro już mowa o podróżach, pozwolę sobie polecić kolejny przewodnik z serii Pascal Lajt, tym razem po Wiedniu:  Przewodnik wspiera część publicystyczna, w której Wojtek Orliński pisze o zdobyczach socjalnych Czerwonego Wiednia, Marceli Szpak robi sobie krzywdę twórczością Michaela Haneke,﻿ a ja mam wreszcie okazję - za co nigdy nie mogłem się porządnie zabrać na blogu - napisać o największym synu Wiednia, piosenkarzu Falco.  Zapraszam! 