Dzień trzeci -- ruchy miejskie. Idą święta, więc na chodnikach wzmożenie, pełna mobilizacja, prezentów nadchodzi czas; konkurencja duża, otwierają nowe markety, internet daje mocno, Amazon nawet wypuścił mema o dronach dostawczych, żeby się przebić. Ale co dziś zobaczyłem to ja nawet nie... Jest taki teledysk o chłopaku stojącym z reklamą, który -- z nudów? -- zaczyna tańczyć z drogowskazem reklamowym:   Odbierałem to kiedyś jako kulturową dywersję, próbę uczłowieczenia dehumanizującego zajęcia.  Oczywiście się myliłem, prawda wygląda zupełnie inaczej: to spinner, zawodowy żongler reklamowy, który zna Różne Sztuczki i pracuje (w zapewne hipsterskiej) agencji reklamowej. Dziś zobaczyłem pierwszy raz taką akcję w IRL. W Szczecinie, w przeciwieństwie do np. Poznania, rzadko spotyka się "żywe reklamy":  Zrobiłem gifa w celu anonimizacji, więc nie oddaje całości przestawienia -- dziewczyna ubrana była w barwy reklamodawcy, a jej taniec cechowała zrozumiała niemrawość. Pewnie nie dostaje od 8 do 15 dolarów za godzinę.  Przeniesione z teledysku w ponury szczeciński poranek, nie byłem na to gotowy.  Zamiast czekoladki, wcześniejsza piosenka zespołu Elbow, którą bardzo lubię: 