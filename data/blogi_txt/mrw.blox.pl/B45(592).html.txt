Byłem w kinie na filmie "Hangover Part III", ostatniej części serii głupich komedii znanej u nas jako "Kac Vegas" (nie mylić z "Kac Wawa"). Pierwsze dwie części oparte były na schemacie fabularnym podobnym do filmu "Dude, where's my car" -- bohaterowie budzili się na kacu z urwanym filmem w zdewastowanym pokoju hotelowym i na podstawie różnych poszlak próbowali odtworzyć wydarzenia poprzedniej, arcyszalonej nocy, co owocowało szeregiem gagów o różnych stężeniu śmieszności i niesmaczności. Trzecia część niestety z tego zabiegu utraty pamięci rezygnuje, ale nadal pełna jest czarnego humoru. Podobnie jak ostatnia część sagi o Mrocznym Rycerzu finał "Kaca" zawiera odniesienia do pierwszej części cyklu.  Na plus można zaliczyć brak Mike Tysona, który miał cameo w dwóch pierwszych odcinkach, a teraz był zbyt zajęty reklamowaniem polskich napojów energetycznych.  Po co iść do kina na taki film? W sumie nie wiem, gdy próbuję sobie przypomnieć, jakie motywy mną kierowały, to właściwą odpowiedzią jest chyba "dla beki", śmiać się głośno i ironicznie, itd. A może chciałem zobaczyć jak wiadukt urywa żyrafie głowę.  Ale było warto, bo na ten wtorkowy tani seans przyszli ludzie, którzy nie przyszli do kina, ale na film. Prawdziwi fani serii "Hangover", którzy krzyczeli w czasie trailerów "WATAHA!" (z ang. "wolf pack" - tak grupę głównych bohaterów określa jeden z nich, brodaty Alan).  Fani przyszli wielką paczką, która zajęła dwa rzędy, chłopcy i dziewczęta mocno #po20; zachowywali się i wyglądali jak "Ekipa z Newcastle". Kiedy w trailerze innej głupiej komedii pojawiła się postać z opuszczonymi spodniami, jedna z dziewcząt krzyknęła do kolegi "MICHAŁ PATRZ ZUPEŁNIE JAK TY HAHA" "HAHA TAKI DUŻY, NIE" odkrzykną rzeczony Michał (co za głupie imię).    Oprócz "ekipy" na sali uwagę moją zwrócił kolesław-znawca, który wykuł na pamięć trailer i ostrzegał kolegów "uwaga, teraz będzie zajebiste!" Ale - what a twist - to nie jest post "poszedł do kina i narzeka, że byli tam ludzie", o nie, wręcz przeciwnie -- dawno nie pamiętam, żeby sala kinowa tak doskonale się bawiła i właściwie reagowała na wydarzenia na ekranie. Głośne, szczere śmiechy z żartów; zaparty dech kilkudziesięciu osób, kiedy bohater o mało co nie spadł z dachu, żadnego gadania w czasie filmu; jakie to różne od zachowań zblazowanej publisi studencko- nerdoskiej, jakże odświeżające! 