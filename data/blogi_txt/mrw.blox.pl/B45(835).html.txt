Dwa najlepsze (post)cyberpunkowe filmy w historii kina to "Ghost in the Shell" (plus sequel) i "New Rose Hotel". Zupełnie różne, wywodzące się z dwóch odmiennych cyberpunkowych tradycji: japońskiego hard s-f (wedle rysunków Masamune Shirow można zbudować cyborga) i gibsonowskich obrazków z życia internacjonalnej żulerii barowej (w NRH przez chwilę nawet słychać polski). Co łączy GITS-a i NRH? Eksperymentalne anime z 1985 roku, "Tenshi no Tamago" ("Angel's Egg") - oniryczna fantastyka religijna, wariacja na temat biblijnych legend. Rzecz zrobił Mamoru Oshii (reżyster GITS-a) i Yoshitaka Amano, malarz i rysownik, autor ilustracji m.in. do starszych gier z cyklu Final Fantasy, robił też komiksy na zachodzie (m.in. z Gaimanem, wyszło niedawno po polsku). Amano (geniusz kreski) wystąpił w NRH jako Hiroshi (geniusz genetyki), obiekt pożądania cyberpunkowych, korporacyjnych headhunterów.NRH jest też jedną jedną z lepszych ekranizacji opowiadania s-f: wierne, ale nie do przesady; znakomicie uchwycone sedno; bez głupawych wolt i dodawania pościgów motocyklowych. S-f w stylu Godarda, oszczędne w efektach, bogate w klimat - tu znów wraca Oshii, fan Jean- Luca: pierwowzór filmowej Motoko to Anna Karina w "Alphaville":To jak ktoś były ciekawy, dlaczego Foremniak wygrała casting. 