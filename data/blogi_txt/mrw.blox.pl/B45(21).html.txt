Dzień trzynasty.  Ach, uroczystości i tradycje. Chyba już kiedyś pisałem, że przywiązujemy dużą wagę do wszelkich rocznic i świąt: każda okazja, żeby zjeść torcik jest dobra (torcik jedzony codziennie i bez okazji straciłby ze swojego powabu, przytłoczony szarością powszechności).  Jak każde homo sapiens z trzeciego głazu od słońca potrzebuję naturalnych rytów solarnych; skolonizowanych u nas, jak wszystko, przez kulturę watykańską. Trudno świętując nie odnosić się do powszechnych tradycji (np. jedząc tradycyjnego big maca w Wielki Piątek albo idąc do kina, gdy z okazji jakiegoś święta kościelnego jest zamknięte całe miasto), bo jak się nie ustawisz, punktem odniesienia będzie dominująca kultura; czy będziesz ją dekonstruować, subwertyzować czy rekonstruować.  Na szczęście na każdą X-mas i Wielkanoc jest Doktor Who; w tym roku akurat na moje urodziny. To miłe. 