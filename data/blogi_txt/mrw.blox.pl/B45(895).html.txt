Karola nie ma. Zabytek kultury undergroundowej zniknął pod warstwą świeżutkiej farby, której Trasa Zamkowa nie widziała od lat. Ale teraz Szczecin gości wyścigi żaglówek, więc na chybcika wszystko jest pobielane - rozwalający się dworzec, krzywe torowiska, ganz i pomada. A Karola nie ma. W piątek był jeszcze kawałek, symbolicznie oznajmiający "KAROLA NIE MA", ale dziś już niczego nie ma. Szara, gładka ściana jak wyrzut sumienia. Ale myślę, że duch w narodzie nie zginie. Że prędzej czy później ktoś chwyci za puszkę i dokona (kolejnej, tak jest) renowacji napisu. Bo czymże jest to smutne miasto bez grafitti KAROLA NIE MA W DOMU TALERZY, BO DOM TALERZY, BO DOM TALERZY JEST ZAMKNIĘTY? 