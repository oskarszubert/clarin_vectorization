Z okazji Halloween wychodzą żywe trupy; a na ekranach kin od tygodnia zmartwychwstały Bond. "Skyfall", którego miało nie być, ale który jest, bo skoro James Bond obiecał, że powróci, to słowa dotrzymał.   Ten near dead experience serii odcisnął się w fabule filmu, tak samo jak odcisnął się w niej pięćdziesięcioletni bagaż. To Bond rocznicowy, więc pełen cytatów i nawiązań. Ale nie takich, jak w "Die Another Day", ostatnim z postmodernistycznych bondziaków z Piercem Brosnanem. To już nie lata 90 (ani ich długi ogon ciągnący się przez oughtiesy), to czas postironii - tu tradycja pokazana jest na serio i bez wstydliwego mrugania okiem.  Co nie znaczy, że brak tu humoru -- bo tego nigdy nie brakowało.  Co jest możliwe dzięki temu, że praktycznie każdy odcinek cyklu istnieje we własnym kontinuum; wszytko, co widzieśmy w innych filmach zdarzyło się zgodnie z kanonem, ale może nieco inaczej, może w innym czasie. Struktura rozpiętej w nieczasie fabuły Bonda przypomina inne nowoczesne mitologie - komiksy superbohaterskie. Zabawne, że im bardziej bond wraca do korzeni, tym bardziej spotyka się to ze zdumieniem wiecznie zdziwionych recenzentów. W (pop)kuriozalnej recenzji w Esensji autor za "nowinki" przyjmuje rzeczy obecne w poprzednich filmach ("On Her Majesty Secret Service", "Licence to Kill", nie będę wchodził w większą polemikę, gdyż wymaga to spoilerowania); Bond jest tu - i w innych wypowiedziach pseudoznawców - rozliczany ze zgodności z memem Bonda, zbitką zmutowanych wyobrażeń, niezbędnych i wystarczających do radosnego oglądania "Spy Hard" czy "Austina Powersa".  "Skyfall" kontynuuje zresztą i zamyka trylogię skeczy poświęconych wstrząśniętej-nie-zmieszanej wódce martini.﻿  A sam film - ładny, bardzo ładny; piękne widoki, cudne zdjęcia i ujęcia. Nowy skład (nerd Q!) doskonały. Sceny akcji czytelne, co powinno ucieszyć narzekających na szybki montaż w QofS. Bond powrócił i raczej tu zostanie. 