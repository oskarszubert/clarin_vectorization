Dawno temu w usenecie inż. Marcin Edward Hamerla lubił wspominać, jak to cale lata 80-te to bylo pieprzenie o japonskich komputerach piatej generacji, kiedy w tym samym czasie Amerykanie robili pecety.Pamiętam to pieprzenie, ale się jakoś nigdy nim przejmowałem; nie przejmowali się nim chyba także sami Japończycy, zajęci robieniem komputerów w standardzie MSX (Machines with Software eXchange). Ładnie wyjaśni to wywiad z Billem Gatesem i Kazuhiko Nishi. Ciekawostką jest pultający się sir Sinclair, ojciec komputerów o gumowej klawiaturze, o których dziś nikt normalny nie pamięta. Czym MSX różnił się od PC? Pecety były wówczas bardzo nudnymi maszynami: można se na nich było pograć najwyżej w Diga, Lotusa 1-2-3 i ChiWritera. MSX pokrywał wszystkie pola - od konsoli do gier (z bogatą biblioteką gier firmy Konami), przez komputery domowe lub dla małej (lub sporej, bo mógł działać jako pecetowy terminal) firmy, maszyny multimedialne - do edycji muzyki (Yamaha) i wideo, ba, jednym z najciekawszych peryferiów jakie można było podłączyć do MSX-a był czytnik Laser Dysków (na których nagrane były interaktywne filmy, w tym anime). Standard przeszedł parę upgreadów (MSX2 - to na ten sprzęt powstała pierwsza gra z serii "Metal Gear"), a potem umarł śmiercią naturalną po nastaniu ery komputerów 16-bitowych i multimedialnych pecetów, które były niczym innym jak kontynuacją idei stojącej za MSX.Idea żywa, sam komputer - coś jakby, well... W 2006 wyszedł One Chip MSX, ale się nie skusiłem, bo mój SVI 738 MSX od dwudziestu lat służy mi dzielnie i wiernie. Właśnie robię sobie na nim muzyczkę do gry. Wiem, że są emulatory, ale to kurde jednak nie to samo. 