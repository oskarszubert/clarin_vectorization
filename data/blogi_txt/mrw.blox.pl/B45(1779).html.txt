W lipcu ojciec mój wyjeżdżał do wód i zostawiał mnie z matką i starszym bratem na pastwę zombie. Wertowaliśmy, odurzeni trupim jadem, w tej wielkiej księdze horroru, której wszystkie karty pałały od blasku i miały na dnie słodki do omdlenia miąższ ludzkiego mięsa. Adela wracała zza grobu w świetliste poranki, jak Pomona z ognia dnia rozżagwionego, wyjąc, charcząc i wysypując z koszyka bezbarwną urodę trupiarni - lśniące, pełne wody pod przejrzystą skórką gałki oczne, tajemnicze, czarne nerki, których woń przekraczała to, co ziszczało się w smaku; śledziony, w których miąższu złotym był rdzeń długich popołudni; a obok tej czystej poezji narządów wyładowywała nabrzmiałe siłą i pożywnością płaty mięsa z klawiaturą żeber dziewczęcych, wodorosty jelit, niby zabite głowy, nogi i miednice - surowy materiał obiadu o smaku jeszcze nie uformowanym i jałowym, wegetatywne i telluryczne ingrediencje obiadu o zapachu dzikim i grobowym. Przez ciemne mieszkanie na pierwszym piętrze kamienicy w rynku przechodziło co dzień na ucztę Adeli całe stado żywych trupów: drgających w konwulsjach tułaczy, pełzający nieumarli śniący żarliwy swój sen na podłodze; melodia głodu, dobyta z najgłębszej martwej żyły upiora; dwa, trzy takty refrenu, granego gdzieś posuwistymi krokami, wciąż na nowo, gnijące w słońcu na białych trotuarach, zagubione w ogniu dnia głębokiego. Po posiłku Adela zapuszczała cień na pokoje, zasuwając płócienne story. Wtedy trupy schodziły piętro niżej, pokój napełniał się cieniem, jakby pogrążony w światło głębi morskiej, jeszcze mętniej odbity w zielonych zwierciadłach, a cały upał dnia oddychał na storach, lekko falujących od marzeń południowej godziny. W sobotnie popołudnia wychodziłem z matką na łowy. Z półmroku sieni wstępowało się od razu w słoneczną kąpiel dnia. Oszołomione zombie, brodząc w złocie, miały oczy zmrużone od żaru, jakby zalepione miodem, a podciągnięta górna warga odsłaniała im gnijące dziąsła i zęby. I wszyscy brodzący w tym dniu złocistym mieli ów grymas skwaru, jak gdyby słońce nałożyło swym wyznawcom jedną i tę samą maskę - złotą maskę bractwa słonecznego; i wszyscy, którzy szli dziś ulicami, spotykali się, mijali, starcy i młodzi, dzieci i kobiety, pozdrawiali się w przejściu tą maską, namalowaną grubą, złotą farbą na twarzy, szczerzyli do siebie ten grymas bakchiczny - barbarzyńską maskę kultu pogańskiego. 