Jakub Ćwiek przeczytał moją recenzję Batmana i się zagotował (mimo że mnie lubi!) Napisałem Największym kłamstwem, jakie uszło na sucho Timowi Burtonowi, było przekonanie całego świata, iż jego „Batman” jest mroczny. Dziś wiem, że pomyliły mu się gwiazdy z odbiciem w stawie, że prawdziwy mrok to nie czarna kredka do oczu w gotyckim makijażu, na co odpowiada polemista: Batman Burtona miał być przede wszystkim gotycki. Mrok wpisany w gotyk jest naturalnie odmienny od tego, który - jak pisze recenzent - skrywają pokręcone ludzkie dusze. I jeśli patrzeć pod tym kątem, film Burtona jest mroczny, tak jak mroczne były filmy z Lugosim. Jak mroczny był Batman chociażby według Mignoli. A, że to inny rodzaj mroku to co? Grzech? Błąd? Kłamstwo? Well duh, that's the joke, to właśnie napisałem. Mrok gotycki z 1989 roku to nie mrok, tylko czarna kredka, konfekcja i konwencja. Mrok oswojony, niegroźny, zapakowany w puzderko i dodany do zestawu Happy Meal. Mhok.Natomiast w kwestii wyjaśnienia kwestii I jakoś tak nie potrafię zrozumieć, by teatralność Burtonowskiego świata rozmywa teatralność samego Nietoperza. Przecież on tam doskonale pasuje. Wielki Gacek - symbol mroku i nocy - przyczajony pośród Gargulców, tak, że chwilami ciężko go od nich odróżnić. Jeśli już to właśnie do tamtego Gotham Batman pasuje bardziej niż do na wskroś realnej wizji Nolana. Jako symbol miasta.muszę odesłać szanownego polemistę na ponowny seans "Batman Begins", gdzie wszystko jest ładnie wyłożone: teartr i kuglarstwo są bronią Batmana. Ile warta jest jego teatralność, gdy takim teatrem jest cały świat? Batman lepiej sprawdza się jako freak, element obcy, niż jako li tylko element freakowej układanki.Pisze dalej Jakub o inspiracji "Dark Knight Returns" i "The Killing Joke": Rzeczywiście mało w filmie Burtona obu komiksów (pierwszego jakby troszkę więcej), ale chyba widać wyraźnie, że z obydwoma publikacjami reżyser się zapoznał. I przefiltrował je przez swoją wyobraźnię, a jaka jest wyobraźnia Tima Burtona mniej więcej wiemy. Wziął co mu było potrzebne, resztę zostawił. I wcale mu to na złe nie wyszło, bo, jak już wspomniałem, stworzył film spójny i z ciekawym klimatem. Niekoniecznie zaraz psychologiczny thriller dla dorosłych, za to uczciwy film o Batmanie przedmillerowskim.Powoli, powoli. Moim głównym zarzutem wobec Burtona jest zrobienie z relacji Batman- Joker gwiezdnowojennej opery mydlanej, co boli bardziej, jeśli weźmie się pod uwagę iż z obydwoma publikacjami reżyser się zapoznał. Jeśłi to jest kwestia filtracji przez swoją wyobraźnię, to nie najlepiej świadczy o wyobraźni pana B. Ale chyba nie o oto akurat chodzi Jakubowi. Z Batmanem jest jak z dobrą piosenką. Przychodzą różne zespoły i robią covery. Może to być świetna popjazzowa aranżacja Ronsona, może być i heavymetalowy wygłup garażowego zespołu, żartobliwe wykonanie do kotleta, rockowy power Maników itp. itd. The Nolan Experience stworzył arcydzieło, zespół Burton And The Bonankarters zagrał to po swojemu, jak każdą inną piosenkę z poprzednich albumów, z tymi samymi instrumentami, pomysłami i stylem. O ile nie jesteś wielkim fanem Tima, to takie wykonanie jest po prostu nudne. Mogło to mi się podobać 20 lat temu, ale dziś niekoniecznie. Mimo, że widzę miejsce i na takie zabawy.A w kwestii "bredzi jak najęty", to chyba nie ja, ale autor zdania: Tak się zabawnie składa, że Keaton jako jedyny filmowy Batman w dziejach - a mieliśmy ich kilku - potrafił należycie odegrać Bruce’a i jego życiowy dramat. Bale, skądinąd niezły aktor przecież, jest jako playboy tak potwornie dupiaty, że aż boli. No tak, dramat Keatona, któremu Joker notorycznie psuł randki z Vicki, smuteczek i łezka. 