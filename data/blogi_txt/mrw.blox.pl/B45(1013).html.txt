Czy radykalnych feministek nie interesuje np. kwestia zwalczania pedofilii? Przecież ofiarami pedofilów najczęściej są dziewczynki. Z mojej inicjatywy weszły wreszcie do kodeksu karnego ostre przepisy antypedofilskie. Dlatego dziś policja ma prawo do prowokacji względem osób podejrzewanych o pedofilię. Można karać już nie tylko pedofilskie czyny, ale za zamiar ich popełnienia. Karane jest rozpowszechnianie wszelkich, nawet rysunkowych czy graficznych treści pedofilskich. Także w telefonach komórkowych.  -- pyta minister Elżbieta "Radzia" Radziszewska w dramatycznym orędziu na łamach "Rzeczypospolitej". Odpowiem jako radykalna feministka - owszem, nie jestem zainteresowana zwalczaniem pedofilii takimi metodami, tak samo jak nie byłam zainteresowana pomysłami chemicznej kastracji, którą premier Tusk wyjął z kapelusza po ujawnieniu sprawy "polskiego  Fritzla", bo to w żaden sposób nie rozwiązuje problemu "ofiarami pedofilów najczęściej są dziewczynki". Tak samo jak zakaz fapania do rysunków nie rozwiąże problemu dzieci gwałconych po cichu w zaciszu domowych czy parafialnych pieleszy.  Bo nie jestem zainteresowana karaniem za myślozbrodnię. 