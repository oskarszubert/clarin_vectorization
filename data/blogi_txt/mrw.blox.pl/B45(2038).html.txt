Blogonauta Jacek Cz. zadał na blipie dramatyczne pytanie, czy kiedyś "Polityka" - psująca się z numeru na numer jak rzeczywistość w "Ubiku" - była lepsza, czy to tylko my byliśmy młodzi.  Wydaje mi się, że była. I nie chodzi tylko o to, że np. żył Kałużyński, którego kapci nikt potem nie umiał wdziać. Wydaje mi się, że problem jest szerszy. Mam wrażenie, że wszystko, co boli dziś prasę papierową, czyli gówniana publicystyka - to spuścizna IV RP. Wojna z Kaczystami przeorała memosferę, popsuła dyskurs. Dziennikarze wyszli z niej popierdoleni równie co Johny Rambo po Wietnamie. Zawarto sojusze, których normalnie by się nie zawierało - z Wojewódzkim, z Tuskiem, z Palikotem, z Komorowskim. Tylko dlaczego tyle lat po wojnie wciąż trwają? Do dziś nie przeczytałem świątecznego numeru, jakoś tak wyszło. Ciekawe, kiedy zapomnę kupić i będzie mi z tego powodu bardzo wszystko jedno. 