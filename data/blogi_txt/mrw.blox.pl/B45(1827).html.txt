Strach do kina chodzić. Niedawno zaatakowała mnie gigantyczna hostia, a dziś, przed seansem Thora (b. fajny, polecam), na ekranie pojawił się olbrzymi Sławomir Sikora i zareklamował film o linczu:   To było straszne. Krzyczałem "kurwa" i "spierdalać", ale nie spierdolili.  Jejku, jakie to urocze. Nazywam się, spędziłem tyle to a tyle za kratkami, zrobili o mnie film, polecam film i a co ty byś zrobił. Hej dude, nie - spędziłeś tyle to a tyle za kratkami, jak już włazisz na ekran, to bądź szczery, powiedz to głośno, zapierdoliłeś kogoś na śmierć, nie wstydź się, wszyscy widzieli film i się wzruszyli, tak jak teraz się wzruszą historią tych morderców z Linczu. Którzy i tak zostali przecież ułaskawieni, więc o co tym razem gramy? I co, że poszedł siedzieć Sikora, skoro Kwaśniewski ułaskawił postać fikcyjną, bohatera filmu "Dług", który troszkę się rozjeżdżał z rzeczywistością, chuj z tym, ale co on robi na ekranie, kto go tam wpuścił, czy w końcu mamy nową polską szkołę filmu, eksploatację morderców?  I dlaczego ma w wikinotce tekst reklamowy swogo portalu?  Kino zawsze igra sobie z realem łapiąc się za historie z życia wzięte, ale gdzieś trzeba postawić granicę. Oglądając ten trailer czułem, że spoglądam w otchłań. 