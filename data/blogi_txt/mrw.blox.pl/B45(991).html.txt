Kto ogląda shorty? Blogonauta Braineater twierdzi w komciu pod ostatnią notką, że nikt. A ja na ten przykład nadrabianiam zaległości: spóźniłem się na pociąg do Darjeeling i  "Darjeeling Limited" Wesa Andersona obejrzałem równo w rok po polskiej premierze. A razem z nim krótkometrażowy "Hotel Chevalier", stanowiący prolog do właściwego filmu. Perełka na dwoje aktorów (jeśli lubicie takie hotelowe, kameralne klimaty, to nieustanie polecam to) - znanego z "Rushmore" Jasona Schwartzmana (ale urósł!) i królową ludzkich nerdowskich serc, Natalie Portman (ale urosła!).  Filmik zasłynął głównie tym, że można zobaczyć w nim goły tyłek Nat, ale, geez, bądźmy dorośli. Znacznie ciekawsze są jej krótkie włosy - efekt poświęcenie fryzury na rzecz sceny tortur w "V for Vendetta"; szortowa czuprynka Natalie budzi miłe skojarzenia z godardowską aktorką Jean Seberg (tak jak Oshii oddaje hołd Annie Karinie uwieczniając ją w Motoko czy Ash, tak jego protegowani uwiecznili Jean jako androida model Jerry w "Android and I", trzecim odcinku "Stand Alone Complex).  Kto lubi krótkie? Ja! 