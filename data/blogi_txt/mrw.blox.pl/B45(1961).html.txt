Na homikach o tęczowej stronie Batmana, nic nowego czy odkrywczego - poza oświeceniem w kwestii amerykańskiego Queer as folk:Bohater coraz bardziej znanej również w Polsce serii „Queer as folk”- Michael (Hal Sparks), nie ma wprawdzie pojęcia, kim jest Doktor Who, ma jednak inną pasję. Komiksy. Szczególnie umiłował sobie postać superbohatera Kapitana Astro. Postać, którą uważa za zakamuflowanego geja. Właściwie Michael powinien był zachwycić się Batmanem, jednak wydawnictwo DC, właściciel praw autorskich tej postaci odmówiło zgody na „udział” Batmana w gejowskim serialu. W ten sposób powstał Captain Astro - fikcyjna postać fikcyjnego superbohatera.EPIC FAIL. Bohater oryginalnego QAF (które uwielbiam) jest nerdem i wielkim fanem "Doctora Who". Tak po prostu, bez podtekstów. Ale w Ameryce wszystko musi być in-your-face. Jak geje, to AIDS. Jak lubi komiks, to z gejowską ikoną. Bo jakże to możliwe, żeby gej lubił coś po prostu, bo jest fajne? Queer as fuck!Zdumiewają mnie komentarze na forach i pod tubkami, nie mogę się nadziwić, że ktoś woli to amerykańskie ksero. Spójrzcie na tę scenę - jednemu z bohaterów urodziło się właśnie dziecko (matką jest zaprzyjaźniona lesbijka), razem z najlepszym przyjacielem wychodzi na dach szpitala i... znajdź 10 różnic:Blablablabla, Amerykanie po prostu nie potrafią się zamknąć. Zero finezji, zero dowcipu. I tak cały serial - zamiast błyskotliwych zwrotów akcji - sztucznie rozdmuchiwane dramy, zamiast zwartego przekazu z mocnym zakończeniem - bam, pięć sezonów.Too long; didn't watch - długie seriale sprawdzają się jedynie w CSI i pokrewnych, gdzie każdy odcinek jest osobną opowieścią. Lost lost me after hello, Prison Break powinien mieć 6 odcinków, BSG po fajowskim pilocie poszło w przynudzające sezony. Chciwość morduje kreatywność. 