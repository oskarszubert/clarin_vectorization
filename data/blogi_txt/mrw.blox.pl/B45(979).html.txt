Michał Gancarski pyta pod wcześniejszą notką, "skąd bierze się ogólna sterydyzacja estetyki w popkulturze". Po pierwsze, wcale nie. Po drugie, Arnold.Jest 22:46, na Polsacie właśnie skończył się "Komando". Film, w którym główną rolę grają muskuły Arniego (also Conan). Mięśniaki istnieli rzecz jasna wcześniej, ale to Arnold wprowadził postać kulturysty do mainstreamu, zbiegło się to zresztą z modą na fitness i siłownię w ejtisach. Skoro muły miał Arnold, to dziwnym nie jest, że muskułami zaczęli się chwalić również superherosi. I szczerze mówiąc, z całym szacunkiem dla Adama Westa, Batman z brzuszkiem nie wygląda zbyt przekonywująco. Dziwi mnie tylko, że Michał zastanawia się dziś, skoro trend ten jest obecny od ponad 20 lat. Najsłynniejszym chyba twórcą mięsniaków w spandeksie jest Rob Liefeld, który jest autorem np. takiego to oto obrazka (z lewej - z prawej próba odtworzenia anatomii):Ale czasy Arnolda dawno minęły. Dziś nie trzeba być mistrzem sportu pokroju Arniego czy Sylwestra, żeby wyczyniać sztuczki w filmach - współczesny bohater kina akcji to wymoczek w stylu Matta Damona albo Tobeya Mcguire'a. Współczesna kultura odchodzi od sterydów.Co do nowych Transformersów i Batmana - to po prostu wynik realistycznego (rozumianego jako "przekonywujące") podejścia. Pierwsza Generacja robotów - komiks i kreskówka - miała design przeniesiony wprost z plastikowych zabawek; nic dziwnego, że ich kończyny przypominały plastikowe kloce. To nie miało prawa zadziałać w filmie z żywymi aktorami i prawdziwymi pojazdami - stopień skomplikowania kształtów filmowego transformera odpowiada skomplikowaniu realnego mechanizmu: transformer G1 był skomplikowany jak resorak.To samo z nowym kostiumem Batmana - to nie sterydy, to nie muskuły - to ochraniacze. Batman to nie Superman, jak zleci z dachu, to się połamie - strój ma go przed tym chronić. Skoro podobna technologia sprawdza się dla mnie jak idę na wrotki, to dlaczego inaczej miałby wyglądać strój nietoperza? Postęp, ot co. Nawet film o tym zrobili: 