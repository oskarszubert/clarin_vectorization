Na TVP Kultura koncert "The Wall" z Berlina. Kiedy oglądałem go 19 lat temu, nie do końca wszystko kumałem, zdawało mi się nawet, że w "The Wall" chodzi o Ten Mur, bo wtedy tylko o nim było słychać; no i wyrastałem, jak to na prowincji, w pewnym popkulturowym niedopchaniu: w domowej płytotece miałem tylko winyla z "Delicate Sound of Thunder" (plus to co puszczała Trójka), więc berlinski koncert był pierwszym poważniejszym kontaktem z Floydami. Chociaż bez Floydów. Dzisiaj słyszę od różnych typków w internecie, jakie to fopa i w ogóle, i że Roger z ego megalodona, i że cośtam śrostam, już nie mówiąc o tym, że facetowi w moim prawie run-logan-skim wieku nie wypada słuchać takich rzeczy. So fucking what. Przecież to było epickie: pieprzeni SCORPIONS na otwarciu (wtedy, u mnie na dzielni, Scorpions to było to), Cindy Lauper w szkolnym mundurku, zajebiście olbrzymie, koszmary zsyłające marionetki, prawdziwe sea of faces itd. No i wreszcie czy to nie miło zacząc swoją przygodę z "The Wall" od tej właściwej, koncertowej wersji? Nie od pozbawionego wizualnych efektów albumu, nie od świetnego, ale wypaczającego ideę filmu, tylko od koncertu, z prawdziwym murem. Tak jak zawsze się czułem, że urodziłem się odrobinę za późno, albo odrobinę za wcześnie (born just a little too slow), tak w przypadku "The Wall" trafiłem jackpota.Muszę sobie wreszcie nabyć DVD, bo ten dziewiętnastoletni VHS się dawno rozmagnetyzował. 