Dzień osiemdziesiąty szósty.  Pani kominkowa radzi złapać się czegokolwiek z najbliższego otoczenia. Podszedłem do sprawy paranaukowo, jak jakiś Phil Dick co najmniej. Ściągnąłem aplikację losującą (już za czwartym razem znajdując taką, co pójdzie na starym iPhonie) i zacząłem rzucać wirtualną kostką. 1, pierwszy regał, 4, czwarta półka, 2, druga książka,  6 i 4, sześćdziesiąta czwarta strona, 2 i 2, dwudzieste drugie słowo. "Bliżej". Na hasło "bliżej" mam zawsze odzew "niż dalej" . i pogrążam się w refleksjach na temat przemijania. The sun is the same in a relative way but you're older, Shorter of breath and one day closer to death.﻿ Np. -- to już osiemdziesiąty szósty dzień z projektu "Sto dni bloggera", wkrótce się skończy i co wtedy. Wciąż za wcześnie, by odpowiedzieć na pytanie, jak to całe doświadczenie odmieni mnie jako bloggera. I jako człowieka. Bliżej.   "Bliżej" to singel Eweliny Flinty. Piosenka została zgłoszona do walki o miano Superpremiery na Krajowym Festiwalu Piosenki Polskiej 2006 w Opolu.Podczas premiery utworu na Festiwalu wokalistę wspomagali Jacek Wąsowski na banju oraz Ludwina Popielarz i Ania Socha w chórkach.Muzykę skomponowała Ewelina Flinta i Radek Zagajewski, natomiast słowa napisały Ewelina Flinta i Anita Bartosik.﻿    Odpadłem na 28 sekundzie. Bliżej. Pierwszy hit z googla, co to mówi o mojej historii wyszukiwań:  Blisko ludzi. – Ludzie nie widzą odzwierciedlenia swoich życiowych problemów w telewizyjnej rzeczywistości – mówi Jan Pospieszalski. Jest wiele spraw, które są nieobecne w debacie publicznej. Właśnie o nich, o sprawach „bliżej ludzi” rozmawia w swoim programie.﻿  Bliżej. Jakiś film chyba był taki? Nie widziałem go. 