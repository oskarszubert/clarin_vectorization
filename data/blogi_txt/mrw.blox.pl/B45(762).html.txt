Zajrzałem do sklepu z Lego i proszę co mieli, chociaż polska premiera jest przewidziana dopiero na kwiecień:  Seria "Friends", najnowszy pomysł Lego na dotarcie do dziewczynek (a raczej - rodziców dziewczynek). Zrobię osobną notkę, w której umieszczę ten podbrand w kontekście innych serii Lego dla dziewcząt wprowadzanych na rynek przez lata, a dziś się nacieszę laboratorium Olivii. Olivia jest uroczą nerdówą i postanowiła zbudować nową lepszą Gwiazdę Śmierci, z której będzie rzucać w chłopaków kamieniami:  Dużo (zbędnych) kontrowersji wzbudziły nowe figurki, ale mi się bardzo podobają -- są nieco większe, dzięki czemu zestawy mogą skupiać się na detalach (bardziej wnętrza niż zewnętrza), dzięki czemu mógł powstać taki oto warsztat wynalazczyni. Jednocześnie wszystkie akcesoria klasycznych figurek pasują do nowych lalek - narzędzia, jakie widzicie na zdjęciu, to zwykłe narzędzia znane z serii City. Pasują także czapki, kaski i peruki:  Te zestawy bardzo ubogacają dotychczasowe propozycje - fajnie pobawić się w coś innego niż kompleks industrialno-policyjny; to możliwość budowy zupełnie nowych narracji.   GIRL POWER! 