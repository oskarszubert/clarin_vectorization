Pięć lat temu odszedł jedyny wielki Polak, którego odejściem się przejąłem. Cesarz trolli, król krytyków, kochanek sali kinowej. Ilekroć oglądam jakiś fajny film to żałuję, że po powrocie do domu nie znajdę "Polityki" z felietonem czy recenzją Zygmunta Kałużyńskiego na jego temat. Problem z większością recenzentów polega na tym, że są cholernie wyalienowani. Znieczuleni ilością seansów, oglądaniem filmów we własnym gronie, darmowymi biletami, dziwacznym "filmoznawczym" żargonem i schematem myślowym. Wychodzą z kina przed końcem seansu. Przeoczają niuanse. Nie potrafią z obrazu zbudować ciekawej anegdoty, najwyżej szyderę. Wychodzą z kina. Jak tak można. 