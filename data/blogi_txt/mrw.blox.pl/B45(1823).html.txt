Miłośnicy soccera twierdzą - jak przy ostatnim flejmie u Wojtka - że wcale nie chodzi o realizację skrywanych żądz, ale o spektakl. Co uświadomiło mi, że jestem kłamczuchem: napisałem kiedyś, że na ekran telewizora wpuszczam jedynie sport w wydaniu Konami, a przecież bardzo lubię filmy o sporcie.         (BTW - nie wiedziałem, jak naprawdę zajebista i potężna jest ta piosenka, zanim jej nie zaśpiewałem, over900!) Bo mają fabułę. Jakiego spektaklu można się spodziewać po naszej dupiastej reprezentacji? A w kinie to jest możliwe, to wręcz wymagane, by niedoceniany underdog czy gasnąca gwiazda odnalazła w sobie siłę i wygrała, sam przeciw wszystkim. Taki "Rocky" to przecież kawał świetnego kina. Albo przeuroczy "Wimbledon" z Kirsten i Paulem Bettanym.  Chodzi też o czas. Półtorej godziny "Wimbledonu" to fajna opowieść o ludziach i miłości, okraszona wstawkami z kortu. Oglądać przez 90 minut ludziki biegające po murawie? Nudy na pudy. Jak już ktoś ma ustawiać mecz, niech będzie to znający zasady dramaturgii scenarzysta, a nie działacz i sędzia kalosz. 