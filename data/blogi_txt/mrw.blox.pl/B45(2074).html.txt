Pierwszy (i niestety jedyny) raz na żywo miałem przyjemność wysłuchać WCH na koncercie Raya Wilsona. Ray zapowiedział go jako mniej znany utwór Lennona, którego pewnie nikt nie pozna, co mnie rozbawiło - był to czas, kiedy w telewizji w kółko puszczali cover Green Day. Oto Ray na moim własnym bootlegu, który niestety nie oddaje całego poweru jaki włożył weń gitarzysta: Rozbawiony byłem również z tego powodu, że na dość świeżej wówczas płycie Maników "Send Away The Tigers" WHC znalazł się jako ukryta ścieżka, kontynuując ich szlachetną tradycję coverowania lewackich klasyków: Wykonanie na poziomie, ale bez zbytniej fantazji. Tę znajdziemy w poniższej wersji Marianne Faithful:  I dla odmiany coś z drugiego bieguna - rozkosznie porażkowa interpretacja Ozzy'ego. Jak go lubię, to tu dał dupy: Zatem dla podniesienia morale - Cindy Lauper. Królowa! Piękne wykonanie z pancurowym sznytem, dziwnym nie jest, że to ona właśnie dała najlepszy występ na berlińskim "The Wall":Radę daje, jak mawia młodzież, David Bowie, ale to w końcu DAVID BOWIE: A tu dość niespodziankowe i piękne akustyczne wykonanie w wykonaniu androgenicznego szataniarza Marilyn Mansona: Fajny jest również śpiewany z uroczym akcentem cover Noir Désir:   I na koniec wspomniany wcześniej Green Day, dzięki któremu o piosence usłyszało tzw. pokolenie emo. Ich następnym singlem był opening do "Simpsonów":A na koniec, żeby się nie zatracić w klimatach proletariackich, pamiętajciej o najważniejszym: rewolucja bez tańca nie ma sensu. 