Dzień sześćdziesiąty ósmy.   Blog jako grupa wsparcia; jako przykład pani kominkowa podaje kolesia, który założył sobie bloga o odchudzaniu. Pewnie pamiętacie, że sam odchudzam się dzięki notce motywacyjnej (już nie jestem otyły, teraz walczę z nadwagą, zaraz sobie kupię rower i będę pedałował po puszczy), ale idea, żeby poświęcić temu całego blogaska do mnie nie przemawia: odchudzanie, jak każda zmiana lifestylu, nie powinno być taką obsesją. Mam ciągle z tyłu głowy, żeby się nie obżerać (bo to nałóg), ale nie myślę o tym cały czas.  Ciekawe, co jeszcze mógłbym osiągnąć dzięki blogowi. Stać się lepszym człowiekiem? Stać się lepszym blogerem? Ktoś powinien założyć bloga o wychodzeniu z uzależnienia od internetu. 