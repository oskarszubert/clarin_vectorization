W komentarzach pod notką o boskości Britney Kiamil wskazał Hannah Montana jako skrzyżowanie mitologii celebryckiej i superbohaterskiej. Ja zaś zawsze myślałem o niej jak o postaci z anime shoujo, z podgatunku magical girls. W latach osiemdziesiątych firma Hasbro wyprodukowała nawet animowany serial oparty na podobnym pomyśle. A było to tak, że postanowiono wziąć kreskówkę o śpiewających dziewczętach w stylu "Josie and Pussycats" (ze stajni Archie Comics, w wersji animowanej przez Hanna-Barbera pokrewnej kreskówkom w stylu Scooby-Doo):         i dodać do niej elementy atrakcyjne dla różnych grup docelowych - modę i akcję. W ten sposób postał serial "Jem", opowiadający o dziewczynach, które za pomocą komputera i technologii holograficznej (magia w stylu cyberpunk) zmieniają tożsamość i występują jako "Jem and the Holograms": Jeśli ktoś oglądając powyższy opening czuje bluesa z anime, to dobrze czuje - animacją zajęło się bowiem japońskie studio TOEI, które na swoim koncie ma m.in. największy hicior z gatunku magical girls, Sailor Moon. Ostatnio Hasbro pokazało dwie wersje live swoich marek - "Transformers" i "G.I. Joe". Plotki mówią, że "Jem" również doczeka się adaptacji. Materiał jest dobry, ale co z tego wyjdzie, nie mam pojęcia. 