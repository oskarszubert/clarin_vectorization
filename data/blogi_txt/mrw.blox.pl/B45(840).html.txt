Gdy człowiek wypadnie z kolein rytuału, ciężko jest się na nowo przyzwyczaić. Odruchy, pamięć mięśniowa, wyuczone techniki, nagle wszystko znika i zostaje co? Rządki zapalonych na biało pikseli, które trzeba pobudzić klawiaturą, żeby niektóre zapaliły się na czarno.  Facebook zabija blogi? Owszem, tam jestem aktywny, wrzucam dużo kontentu na pabliku, zapraszam do śledzenia. Nagle okazało się, że blox jako platforma, która nie jest rozwijana od lat, nie jest wcale przyjemnym miejscem do blogowania. Chciałem ostatnio zrobić notkę z obrazkiem i przypomniałem sobie, żebym go najpierw musiał przygotować do wstawienia. Odechciało mi się, poszedłem grać w "Need for Speed".  Czekając na "Reflektor" słucham na ripicie płyty "Suburbia". Ile tam smutku; siedziałem sobie ostatnio w najsamotniejszym miejscu w całym mieście i słuchałem, w miejscu, w którym miasto przechodzi w przedmieścia.    Pomyślałem potem, że może powinienem posłuchać jakiejś weselszej muzyki, ale jakiej? 