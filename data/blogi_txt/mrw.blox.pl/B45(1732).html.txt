"In time", postcyberpunkowy film akcji, z mocnym i jakże aktualnym wątkiem klasowym i ciekawie (i spójnie!) przemyślanym Systemem. Filar fabuły - genetycze zatrzymanie starzenia w wieku 25 lat - pozwala na wprowadzenie mnóstwa pięknych ludzi na raz; przecudna Amanda (vide plakat, to jej najlepsza stylówa ever) i śliczny Justin, do tego piękna Olivia i Cillian, który jak zwykle jejku jej, jejku jej.  25 lat. Od tego momentu delikwent ma rok życia, które może teoretycznie przedłużać w nieskończoność, bo czas jest jednocześnie jednostką płatniczą. Ale jak się wypstrykasz z minut i sekund, to kipniesz.  Prawie jak w naszym świecie, tylko wyeliminowano pośrednictwo tych śmiesznych papierków. Spojrzałem na licznik, który z dnia na dzień przeskoczył z 65 na 67. Dokładnie tak jak w naszym świecie.  Myślałem, że będzie ładny, ale okazał się też niegłupi. 