Kurcze, Harry Potter się skończył.   Nie byłem fanem Harry'ego Pottera od początku. W Polsce to zresztą było trudne - hype został skolonizowany przez żenujące występy młodego Hołdysa, występującego w telewizji w okularkach i pelerynce. Zobaczcie sobie zresztą relację z zlotu fanów Pottera i te celebryckie ryjki próbujące się ogrzać w ciepełku cudzych dokonań.    w felietonie w Kawaii wspomniałem o Hołdysie opowiadającym w telewizji, że to jedyna książka jaką przeczytał; dostałem potem e-mail od jego koleżanki z klasy, że wcale nieprawda.  To dosyć odpychało.  Ale kiedy mama Kariny przyniosła ze swojej biblioteki dwa pierwsze tomy, to przeczytałem z ciekawości. I były dosyć fajne, choć nie rzuciły mnie na kolana. Potem zrozumiałem, że to wina słabego przekładu - Andrzej Polkowski aż mi głupio, że trzymałem jego stronę we flejmach o pirackim tłumaczeniu autorstwa Armii Świstaka!  poszedł wbrew poważnie traktującemu młodych czytelników oryginałowi i wniósł do przekładu elementy infantylne i bezsensowne. Pewnie jakbym był dziesięć lat młodszy, to bym się nie przejął.  Ale nie byłem. Na ratunek przyszły genialne filmy (i zajebiste klocki Lego) - okazało się, że w oryginale to wszystko ma sens (gdy np. "znicz" - nagrobne światełko - okazał się skrzydlatą kulką zwaną "snitch").   srls, świstoklik? czy to coś znaczy? nie, to nic nie znaczy. Czy portkey coś znaczy? Tak, to doskonałe określenie na przedmiot służący do teleportacji. co zabawne, tę infantylność przejął w spadku Rafał Kosik w swoim inspirowanym Potterem (i apelem Pilipiuka o pisanie "polskich Potterów")cyklu "Felix, Net i Nika". Ale to najmniejszy problem tych książek.  A potem przyszły kolejne, coraz dojrzalsze tomy i coraz lepsze filmy, wkręcałem się coraz bardziej. Serio, mówimy o filmach, gdzie ze wszystkich ludzi na świecie wystąpił pieprzony Jarvis: Po prostu, poziom zajebistości, na jaki nie potrafiła się wspiąć żadna inna saga fantasy. Harry Potter będzie dla mnie zawsze czymś żywym, czymś, czego doświadczałem - a nie tylko zakurzonymi tomami spróchniałego "Profesora". Ciekawe, co teraz będzie z tymi filmami. Czy doznają życia po życiu jak Gwiezdne Wojny? Czy przepadną w czasie i zapomnieniu? 