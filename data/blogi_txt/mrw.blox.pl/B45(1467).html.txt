Jestem człowiekiem internetu, co poznałem po tym, że kiedy papertardy wciąż przeżywały zeszłowieczną zeszłotygodniową dyskusję, ja miałem na to już dawno serdecznie wszystko jedno. U nas na kwadracie flejmy zawsze dryfowały po kilku postach i tyle. Get along, try again, jak mówi piosenka. Tymczasem, skoro jest sezon ogórkowy (szczerze? żyjemy w czasach permanentnego sezonu ogórkowego) i panowie redaktory się nudzą bawiąc w arbitrów elegancji i tropicieli "chmałpamstwa" (uwaga, tłumaczę dowcip: "Smałpamotność w sieci"), zajęli może by się prawdziwym przypadkiem ostrej chamówy w telewizji TVN. Kol. Bart zamiast korzystać z pogody na urlopie wciąż podsyła na blipa jakieś ciekawostki, stąd też dowiedziałem się o telewizyjnym flejmie na temat AUTYZM POWODUJĄCYCH SZCZEPIONEK w Dzień Dobry TVN. Do psycholi od nieszczepień jestem przyzwyczajony (chociaż to niesamowita granda, panie Żakowski, gdzie pan był, kiedy promowano odmowę szczepień???), ale kopara opadła mi kiedy znana z homofobicznych wyskoków pani redaktor zaczęła jechać po... Korei:         "GDYBYM JA WIEDZIAŁA, ŻE MOJE DZIECKO DOSTAJE KOREAŃSKĄ SZCZEPIONKĘ, WOLAŁABYM, ŻEBY NIE ZOSTAŁO ZASZCZEPIONE" Ponieważ, jak wiadomo, koreańskie szczepionki robi się ze sproszkowanych kotów. No i co, państwo redaktorowie, gdzie błyskotliwe przeglądy prasy, gdzie oburzonia pełne artykuły? 