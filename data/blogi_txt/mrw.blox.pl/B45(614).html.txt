Jako postcyberpunkowiec dużo myślę o przyszłości widzianej z przeszłości (a z racji cotygodniowego felietonu myślę o tym jeszcze więcej). I jeśli mam jakiś wniosek z tych wszystkich przemyśleń, to że wszystko poszło znacznie lepiej niż się spodziewaliśmy. Pewnie, ktoś może narzekać na brak robogosposi, ale przecież wiadomo, jakby to się wszystko źle skończyło. I zdecydowanie mamy fajniejszą telewizję. 