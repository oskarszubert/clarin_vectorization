Jak napisałem na blipie, że all-inclusive, to zwolennicy bardziej samodzielnego spędzania wakacji ostrzegali, że jak będzie chujowo, to dramat, bo będzie chujowo do samego końca. Ale nie było.  Miałem lekkie obawy co do hotelu, bo pani tak entuzjastycznie polecała, myślałem - a jak ma dwa ostatnie miejsca i chce wcisnąć? Ale nie, okazał się uroczy. Daleko od szosy, blisko do morza - dwa nowe budynki hotelowe oddzielone basenem (to tam darły paszcze bkś-e) i starsze osiedle bungalowów, w których mieszkali głównie goście z Niemiec. To wszystko otoczone mnóstwem zieleni; dalej zaś kompleks złożony z dwóch dużych basenów, restauracji, baru i amfiteatru, a dalej już piach - boiska do siatkówki i plaża. Widziałem po drodze ludzi zostających w hotelach - gigantycznych mrówkowcach, albo takich, że do plaży było 50 metrów - ale oddzielone dwupasmówką. Jedzenie było pyszne (pomidory! oliwki! i wszystko!), driny nielimitowane, słońce non-stop, woda cudna, pokoje przestronne, w telewizji niemieckie stacje sat (UWIELBIAM) i TV Polonia (lol), więc wypoczyn na maksa.  Ale.   Idziemy sobie na śniadanie, a tu przy tablicy informacyjnej kaowców, czy też jak to się ich nazywa w slangu wakacyjnym animatorów, stoi sobie taka o to tabliczka:  No kurde, ze wszystkich miejsc na świecie, ze wszystkich rzeczy na świecie, najmniej spodziewałem się czegoś takiego.  Jak łatwo się domyślić z obrazka, animacja w hotelu była po niemiecku, co było doskonałe - Rosjanie na ten przykład mają bardzo hałaśliwą, a polskiej, o ile gdzieś w ogóle jest, nie chciałbym dla bezpieczeństwa oglądać nawet na youtubie. Obcy język stanowi jednak pewną poduszkę bezpieczeństwa w sytuacjach żenogennych.  Ale wróćmy do tajemniczego przedstawienia. Otóż uroczy zespół animatorów i animatorek poza prowadzeniem bingo i zabaw plażowych organizował różne przedstawienia. Rzeczony "Rocky" był zrobiony takim sposobem, że po prostu odtwarzali lekko skróconą wersję musicalu do fragmentów ścieżki dźwiękowej filmu. Efekt był niesamowicie fajowski. A jakie rekwizyty - prawdziwy samochód, którym Brad i Janet "jechali" do doktora Scotta.  Do zabawy wciągnięto wczasowiczów - dziewczęta dostały role Transylwańczyków; tako oto wyglądał "Time Warp":  A tak słodki transwestyta - niesamowity młody człowiek imieniem Chris:   Były wszystkie piosenki; zaś odpowiednik Meatloafa, solidny wąsaty Niemiec w koszulce harleyowca, wjechał na scenę na skuterze, hihi.  Na widowni - która przy wejściu dostała ryż i papier toaletowy do rzucania w wiadomych scenach - siedziały całe rodziny. Z dziećmi. I wszyscy się doskonale bawili. Na tym Rockym, który miał tak zszokować Warszawę.  A na koniec cała widownia kierowana przez Riff-raffa zatańczyła Time Warp. Lepiej niż te ciuliki z Glee, które powinno szczeznąć nie tylko za to, jak obchodzi się z token miniorities, ale za zbrodnie na pięknie i dobru muzyki.  Zrobiłem sobie pamiątkowe zdjęcie, takie o:  Best wakacje ever. 