Dzień osiemdziesiąty czwarty.  Pani kominkowa uważa, że blog mógłby stać się archiwum informacji o ważnych bieżących wydarzeniach. Dziennikarstwo blogowe!   Here is the news: Kryzys w social media. Krytyka Polityczna demaskuje znanego pisarza młodzieżowego, który przyznał się w sieci społecznościowej do bicia dzieci. Chcesz wiedzieć więcej? Marsz Szmat. W Warszawie odbył się Marsz Szmat przeciwko przemocy seksualnej i obwinianiu ofiar. Internet zareagował wykwitem krótkich fiutków na forach, czyli to żaden news. Koniec Doktora. Skończył się siódmy sezon serialu "Doctor Who", któremu towarzyszył ciekawy eksperyment - polskie BBC Entertainment pokazywało premierowe odcinek dzień po BBC One. Piraci szybko wymyślili stos wymówek, by nadal ściągać serial z sieci. Kolejny odcinek -- jubileuszowy, z okazji pięćdziesięciolecia -- dopiero w listopadzie, tysiące nerdów nie wiedzą co ze sobą zrobić. Na nowej drodze życia. Znany poeta żiżkański Cześć Jacek się ohajtał w weekend. Gratulacje od całego teamu﻿ mrw.blox.pl dla Jacka i Szczęśliwej Wybranki! Zatroskani prawicowcy. Ekipa forum rebelya.pl podczytuje blogaska i martwi się o nasze dusze nieśmiertelne. Chcesz wiedzieć więcej? Dairy drama. W mlekomacie w sklepie Społem skończyło się wczoraj mleko, planowana dostawa w poniedziałek. Mleko z pudełka okazuje się niesmaczne, jak się człowiek przyzwyczai.  Noc muzeów. Wyspałem się jak nigdy! 