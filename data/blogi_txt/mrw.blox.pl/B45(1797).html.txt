Jak przeczytałem pierwsze doniesienia o marszu ateistów, to się nawet ucieszyłem, chociaż podzielam zdanie Lawrenca Milesa, który nie chce należeć do Międzynarodówki Dawkinsa (Mariola, znajomi, itd.). Ale środa przyniosła wywiad z animatorką imprezy i zrobiło mi się wszystko naraz. Czytajcie:  Jednak to pytanie zadam: dlaczego? - Bo uważamy, że jako ateiści i agnostycy jesteśmy dyskryminowani. Ma to swoje źródło nie tylko w polskiej mentalności, ale choćby w codziennym życiu, np. podczas prowadzonego przez władze państwowe spisu powszechnego. Co ma wpisać ateista w rubrykę "wyznanie" skoro nie jest żadnego wyznania, a innej rubryczki nie ma?  No ja np. wpiszę "brak", teh drama. Bo wiecie, są ważniejsze sprawy. Ale...  A Jan Paweł II? Przejdziecie pod papieskim oknem z ateistycznymi hasłami. - Ateistycznymi nie oznacza wcale, że antyklerykalnymi. Jest wśród nas sporo osób, które zdecydowanie odrzucają antyklerykalną retorykę. Im po prostu jest nie po drodze z Kościołem, ale nie są od razu zwolennikami aborcji czy eutanazji. Marsz 10 października ma pokazać, że ludzie bezwyznaniowi mają normalne poglądy.  No kurwa no. "Normalne poglądy". "Zwolennicy aborcji". "Odrzucają antyklerykalną retorykę". To niech siedzą w domu, pod podłogą, bo tam jest miejsce szczurów. I z lękiem spowiadają się dziennikarzowi "Wyborczej" z tramwaju przejeżdżającego pod "papieskim oknem" (co to jest w ogóle?). I uważają, żeby jakiegoś księdza nie urazić. Mentalność turysty: zrobić sobie małą wycieczkę na egzotyczny teren, zabrylować w politycznie poprawnym towarzystwie znajomych swoim ateizmem, a potem wrócić do mamusi i pójść do kościółka. Może ta krakowska "Wyborcza" to jakaś zmyła, może w Krakowie jak w Mysłowicach nie znają prasy, ale niech sobie wtedy koleżanka wsiądzie w ekspres i nabędzie w Warszawie tygodnik "Polityka", który w aktualnym numerze publikuje dwa artykuły na temat jak przy pomocy uległych polityków - co tam polityków, całego szczurowatego społeczeństwa - Kościół Katolicki od dwudziestu lat dymie Polskę. I dlatego antyklerykałem zostałem jakieś 10 lat przed tym, jak pewnego ślicznego dnia stwierdziłem, że już się naszukałem, bogów nie ma, trzeba dać sobie z tym spokój. I znam kupę "wierzących w Boga, nie kościół". Mam zupełnie i szczerze wyjebane na to, czy ktoś ubiera choinkę, pali trociczki czy jest trzepanym przez kapucyna, dopóki a) nikomu nie dzieje się krzywda; b) nie ma to wpływu na życie publiczne, na ograniczanie wolności, na ustawy forsowane pod biskupie dyktando, na indoktrynację w szkołach i przedszkolach, na kasę de facto jumaną przez KK itp. itd. Tak jak płacenie napiwków w knajpie jest moralnym obowiązkiem socjalisty, tak obowiązkiem każdego polskiego ateisty, aleteisty itp. itd. JEST BYCIE ANTYKLERYKAŁEM. Katolik być może musi skomleć na widok księdza, a ty? KOŚCIOŁY NA BIBLIOTEKI, DKN. 