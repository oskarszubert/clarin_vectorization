W styczniu tego roku frontman Ali Campbell pożegnał się z UB40 (po prawie 30 latach!). Podobno nie podobało mu się zarządzanie interesami grupy, jednak koledzy z zespołu twierdzą, że odszedł by robić karierę solową. Nowym wokalistą UB40 został Duncan, też Campbell, były profesjonalny łyżkarz (Robin Campbell jest gitarzystą UB40, a wszystkich braci Campbellów - synów muzyka folkowego - jest czterech). Zespół UB40 "podzielił się" i fani również się podzielili - jedni płaczą za Alim, inni mają mu za złe odejście, a jeszcze inni twierdzą, że wyjdzie to zespołowi na dobre (a byłemu wokaliście już nie).  Ja trzymam kciuki za oba "produkty rozpadu" - bo to oznacza więcej płyt i większą różnorodność, co widać już na przykładzie najnowszego krążka UB40: "TwentyFourSeven" i wydanego pod koniec 2007 roku albumu "Running Free" Aliego Campbella.Na "TwentyFourSeven", wydanym już po odejściu Aliego, są jeszcze utwory w jego wykonaniu, są także nowe kawałki śpiewane przez Duncana, UB40 wspierane jest także przez wokal Maxi Priesta (cover ""I Shot The Sheriff"). Ta płyta wydaje się być powrotem do korzeni, starego dobrego UB40 i piosenek o zaangażowanych tekstach, jak choćby "End Of War" czy "Rainbow Nation" (song o Garym Tylerze), tu już z wokalem Duncana:Zupełnie inne brzmienie prezentuje wyprodukowany przez Slya   Robbiego "Running Free". Ali Campbell współpracuje tu z wieloma muzykami (na przykład Mickiem Hucknallem). Na tubce można sobie posłuchać (m.in.) dwóch fajnych duetów z tego albumu: piosenki "Don't Try This At Home" (z towarzyszeniem Katie Melua) oraz trzeciego, tytułowego singla zaśpiewanego wraz z Beverley Knight: 