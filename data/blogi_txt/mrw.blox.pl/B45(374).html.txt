Naszło mnie strasznie na słuchanie Pulpa, mielę i mielę od tygodnia. Dlaczego? Jasne, nie ma piosenki nad podszytą klasowym wkurwem piosenkę o miłości, a takich tu pełno; ale najbardziej podoba mi się Jarvis i jego nieuczesanie, szorstkie interpretacje i siorbanie nosem.(Nie ma nic bardziej ludzkiego niż siorbanie nosem, pamiętajcie o tym budując androidy.)No, ale dlaczego pociąga mnie ten zasmarkaniec? Pewnie dlatego, że niedawno obejrzałem sobie piękny serial o życiu pt. "Black Books". Głównym bohaterem jest  wyspiarska (i bardziej kulerska) wersja kol. Braineatera: Bernard Black (który strasznie przypomina mi Jarvisa), rozczochrany właściciel księgarni, spędzający dnie na lekturze, piciu i papierosach (jeszcze nigdy tak mi się nie chciało zapalić). Couplandowski team generacji X uzupełnia przyjaciółka od kielicha, panna Fran Katzenjammer oraz Manny, który po załamaniu nerwowym porzucił pracę w korpo i zatrudnił się jako pomocnik w księgarni. Aktorskie gęby znajome, bo i są to krewni i znajomi Simona Pegga ("Black Books" to siostrzana seria jego "Spaced", on sam pojawia się zresztą w jednym odcinku), mieli mniejsze i większe role w "Shaun of the Dead" i "Hot Fuzz". No i mają rożne przygody i jest śmiesznie, i surrealistycznie i bardzo życiowo. Chyba. 