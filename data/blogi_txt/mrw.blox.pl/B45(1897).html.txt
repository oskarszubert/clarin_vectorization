Sławek i jakiś facet w głupiej czapce szalonym kapeluszu Mało rzeczy ucieszyło mnie ostatnio tak bardzo jak fakt wprowadzenia do kin Burtonowskiej "Alicji" z napisami. Zarezerwowałem już bilety. Nie, żebym się wiele po tym filmie spodziewał, ale Alicja! W 3D! Yay. To bardzo miłe, że dystrybutor pomyślał o widzach umiejących czytać. Niepiśmienni mają przesrane. Z informacji prasowej na temat polskiej wersji językowej:  Jako szalony Kapelusznik występuje w niej Cezary Pazura. - Praca przy dubbingu była ciężka, bo tylu absurdów naraz jeszcze nie spotkałem - opowiada aktor. - Alicja jest w krainie czarów, zwierzęta mówią, ludzie są zdeformowani i dziwni, a w tym wszystkim trzeba się odnaleźć i wykrzesać emocje, by widz rozpoznał je na ekranie. Nieco zdeformowany jest także Kapelusznik, którego oczy zostały powiększone i stały się o 10-15 procent większe, niż oczy Johnny'ego Deppa. - Kapelusznicy cierpieli na chorobę zawodową zw. "syndromem Korsakowa", gdyż używali do wyrobu kapeluszy rtęci, która miała zgubny wpływ na ich zdrowie psychiczne - tłumaczy Pazura. - Mój bohater nie jest normalnym człowiekiem, zadaje dziwne pytania np.: "Co łączy gawrona i sekretarzyk?". Ma momenty, kiedy się "nakręca" i trzeba go wtedy opanować. Jedynie Alicja sobie z tym radzi i potrafi go ujarzmić. Kapelusznik jest człowiekiem przekrzywionym, jakby pochodził z drugiej strony lustra. Depp i Burton sprawili, że szaleństwo Kapelusznika jest jeszcze silniejsze, podkreślili bowiem huśtawkę jego nastrojów poprzez makijaż i garderobę, kreując wirtualny "pierścień nastroju" - zmieniający barwę pod wpływem humoru. - "Czy życie nie jest snem, a sen nie jest jawą?" - to pytanie zostało zadane w "Matrixie", a po "Alicji w krainie czarów" nasuwa się pytanie: "Który świat tak naprawdę widzimy?" - podsumowuje filozoficznie Cezary Pazura. - Czy świat wyobraźni, czy rzeczywisty, szary dzień?  Srsly, you guys. Kto w ogóle chciałby iść na ten film w wersji z Pazurą? Jak mi powiedziecie, że Janekr dzieci, to powiedzcie swoim dzieciom, że wujek Michał był na "Poszukiwaczach zaginionej arki" jak miał 7 lat, więc niech wykażą nieco ambicji! BTW, od jakiegoś czasu można grać w drugi epizod zacnej flashowej przygodówki "Alicja nie żyje".  Also: "podsumowuje filozoficznie Cezary Pazura" is now a meme. 