Miała to być notka z cyklu "piosenki, za które dostałem powyżej 8500 w Singstarze", ale się na tyle poprawiłem, że teraz dostaję OVER9000, co zapewnia już plakietkę "Singstar". Zatem w cyklu "piosenki, za które dostałem OVER9000 w Singstarze":         Ta sama Wikipedia, która wywaliła mnie z indeksu "polskich socjalistów" określa gatunek piosenki "Długość dźwięku samotności" grupy Myslovitz jako britpop. Cokolwiek to znaczy. Grupa Myslovitz jest - co rzadko się zdarza - polskim zespołem, który lubię (o czym już pisałem z okazji zeszłorocznego koncertu - BTW okazało się, że więcej edycji festiwalu nie będzie. Go Szczecin go!).         Taka bardziej emo wersja "My way" Sinatry, ale i chyba jedna z niewielu piosenek o tym, że podmiot liryczny chciałby pobyć sam (przy czym nie ma na myśli opędzania się od paparazzi). Spotkam się z nim w połowie drogi: "samotność" rozumiana jako odpoczynek od naszego nasyconego mediami świata to coś pożądanego; dziś byłem w lesie i widziałem wiewiórkę i było to dobre. 