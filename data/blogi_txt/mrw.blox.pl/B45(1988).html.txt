A było to tak, że wstałem, umyłem, zjadłem itp. Wbiłem się w uszatkę i ruszyłem w miasto. Zimno w ogóle, ciepło w uszy - to sprzyja półsennej apatii, więc nie chciało mi się wygrzebywać z kieszeni Zena i prosić inteligentej playlisty, żeby mi jakoś umiliła poranek. I wtedy w tramwaju usiadłem za zakapturzonym gimbusem z krokiem w kolanach, który postanowił zostać tramwajowym DJ-em i zapodał na cały wagon muzykę z odrapanego walkmana SE. Oczywiście polski hip-hop. Wsłuchałem się, bo dlaczego nie, należy rozmawiać z nieznajomymi, a przynajmniej słuchać czego słuchają. Była to piękna piosenka z nienagannym flowem, opowiadająca o tym, jaki Bóg Jest Wspaniały i Jest Tak Blisko. Żaden z tych flanelowych pseudoraperów z Oazy, ale prawdziwe HH. Cudnie, pomyślałem, wbiję w googla refren, znajdę na tubie i będę miał gotową lolnotkę. Tyle, że między przystankiem a fabryką w głowie zaczęło mi grać "Somebody Told Me" The Killers i zapomniałem tego refrenu - poza tym, że było w nim słowo "blisko". "Bóg", "blisko", "hip-hop". It's more likely than you think. 