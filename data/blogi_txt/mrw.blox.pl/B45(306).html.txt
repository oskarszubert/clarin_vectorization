Was macht ein Mannwas macht ein Mannder zwischen Mensch und Tiernicht unterscheiden kann  A było to tak, że "Owca na dziś" wylądowała w blogrolce dziwnego blogaska. Najpierw byłem "like wtf", ale po chwili byłem nadal "like wtf": myślałem, że to blog w stylu prześwietnego Dresu Cesarza, ale nie - to naprawdę blog sześciolatka, wnuka pisarza Andrzeja Barta. A teraz się czegoś złapcie:  I dowody zbrodni:  Spalili książkę. Spalili. Książkę spalili. Książkę. Nie ma takiej książki, którą bym chciał/potrafił/był w stanie spalić. Po małym must investigate further trafiłem na hm, recenzję na blogu matki sześciolatka i wpis owej Luli, który rzucił nieco światła na te wydarzenia: Dwie panienki koło trzydziestki i jeden energiczny sześciolatek spaliły w piątkowy wieczór książkę, której czytanie grozi śmiercią lub kalectwem umysłowym. Nie kupować dzieła pod tytułem 'dobra nocka' (wielkie litery nie mają tu racji bytu). Usłyszałam tylko kilka płonących fragmentów i wyłącznie swej wielkie wytrzymałości zawdzięczam, iż ognia nie gasiłam pawiem prosto z najgłebszych trzewi. Jak ujęłaby to autorka owego dzieła: 'rzyg z dupy'. Budujące.  Budujące. Jest takie zdjęcie gdzieś w internetach, przedstawiające samochód osobowy z którejś z postradzieckich republik, do którego ktoś załadował deski. W poprzek. Z prawej strony przez okno wystają deski, sięgając na sąsiedni pas ruchu, i z lewej strony wystają deski. I czytając te wpisy o paleniu książki czuję się jak ten samochód - z prawej strony mi wystaje, i z lewej mi wystaje. Nie mieści mi się w głowie. Nie mieści mi się w głowie, że u kogoś takie emocje może wzbudzać książka o ruchanku. Kiedy czytam w recenzji, że powieść opowiada "o przygodach niejakiej Majki, dziennikarki z pisma kobiecego, która szuka faceta z krwi i kości, a trafia na… Bzyka Skarpetkę i jemu podobnych", to po nią nie sięgam, bo nie kręcą mnie klimaty Lejdis i inne rozrywki biurowej klasy średniej, zwłaszcza, że fragmenty raczej nie zachęcają. Wiem jednak, że są ludzie, których to kręci, tak jak są zastępy fanów "Twilight" czy mniej liczni, acz wierni miłośnicy arcydzieła Wildsteina. Jakie emo musiałbym mieć, żeby poczuć się urażony głupią książką o ruchaniu? Żeby dokonać hitlerowskiego aktu spalenia (jakbym był Żiżkiem, to bym strzelił esej na temat tego, że komuchy to książki jednak mielili, nie palili)? Co taki czyn mówi o człowieku? Czy w ogóle taki fireman jest jeszcze człowiekiem? Złościło mnie wiele książek, niektórych autorów nie dotykam kijem, kilka pozycji "wpadło mi za szafę". Ale czuję, że ręka by mi uschła, gdybym miał je niszczyć. Napisałem kiedyś recenzję książki, która mnie zabolała (książka, nie recenzja) na wiele sposobów; nie jestem dziś zadowolony z tego tekstu, zbytnio dałem się ponieść i straciłem kontrolę. Dalej nie mam wysokiego zdania o "Hotelu Wieczność", ale przecież stał się on częścią mnie, wszedłem w intymną relację z książką i autorem. Dlatego zamiast ją niszczyć, przez posłańca (jakoś tak wyszło, że przestałem bywać na konwentach) wziąłem na niej autograf i trzymam na półce.  I bez żadnej ironii czy głupich żartów, autentycznie, po ludzku się z niego cieszę. Bo to skarb. 