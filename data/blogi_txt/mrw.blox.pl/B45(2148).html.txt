Tydzień temu obejrzałem trzy filmy - nowego Star Treka (w kinie), setną powtórkę Galaxy Quest (w ramach maratonu s-f na TVN7) oraz Fanboys (tam, gdzie oglądają seriale redaktorki konia pociągowego Agory).Na Star Trek Dżej Dżeja poszedłem z zerowymi oczekiwaniami - słyszałem, że ma być akcja, i Simon Pegg jako Scotty (to zadecydowało o ruszenia tyłka na seans), no i młody Kirk. A tu - wow, just wow, makes you cry, und I did. Wow.Znaczy rozumiem, że wyrobionym widzom spod filmu wyziera scenarzysta, a Abrams dorobił się już reżyserskiego trademark: szybki trup na początek celem emocjonalnego przywiązania widza, to samo było przecież w MI:3, ale kto nie dał się wciągnąć w emo otwarcia, powinien strzec się Blade Runnera. A dalej było jeszcze lepiej - dzieciństwo Kirka i Spocka. cudowne gry z mitologią i kulturowym bagażem Star Treka; niespodzianki i twisty, na które serio dałem się nabrać (sprytnie unikałem recenzji: ileż naspoilerował pozornie niespoilerując Konrad Wągrowski!). I autentycznie, bez wstydu, poczułem się trekkie.Gdzieś pod skórą każdy nerd jest: Star Trek mocno odcisnął się w popkulturze, jego memy są powszechnie znane. Wulkańskie pozdrowienie, kosmos, ostateczna granica, ranty McCoya,  beam me up, Scotty itd. A także to poczucie obciachu kojarzone z oryginalnym serialem (stąd Galaxy Quest) i jego fandomem; owszem, miłośnicy Star Warsów może nie robią lepszego wrażenia, ale przynajmniej nie ubierają się w dresy (i mają złote bikini Lei). Tyle, że po seansie nowego Treka Galaxy Quest (trzech amigo... W KOSMOSIE!) przestał smakować: to, co zostało w nim sparodiowane, okazało się biciem chochoła; a momenty "bądźmy przez chwilę poważni" dużo lepiej wypadły w kinowym Star Treku (który zresztą, podobnie jak oryginalny serial, nie traktował się zbyt serio). I jako na nowo narodzony trekkie zabrałem się za Fanbojów, komediowy film drogi o grupie fanów Star Wars, którzy w 1999 wyruszają na Rancho Skywalker celem zdobycia przedpremierowej kopii "Mrocznego widma" dla umierającego na raka przyjaciela. Tu z kolei kartą przetargową była Kristen Bell: którą bardzo polubiłem po zabawnym serialu kryminalnym "Veronica Mars". Well, dla fana Kristen to strzał w dziesiątkę, bo a) pokazuje gołą dupę (tak dokładnie, nie nagi tyłek, a gołą dupę) b) przebiera się w złote bikini.  Poza tym - słabo, zmarnowany potencjał. Przewidywalne grepsy, żenujące cameo Kevina Smitha (zamiast skeczu nawiązującego do SW - słaby dowcip o obciąganiu, bez żadnego, malusieńskiego związku z resztą filmu -  a taki był piękny jako Philip K. Dick w "Southland Tales"! What happened to you, man?) i jeszcze - okropnie przedstawieni trekkies. Sam nie mam wysokiego mniemania o fandomowych dresiarzach, ale w życiu nie widziałem bardziej odpychającej postaci niż Szef Trekkiesów (potem się okazało, że grał go Seth Rogen, ble).Ale chciałbym zobaczyć miny fanbojów SW po nowym Star Treku, gdzie udało się zreanimować trupa: pójść trochę w stronę nowego kina przygodowego, trochę w stronę Batman Begins, odrobinę w stronę Battle Star Galactica (sans nudziarstwo) - jednocześnie nie tracąc tego, co najlepsze w starym, kochanym, rozkosznie żenującym Star Treku. Spróbujcie zrobić coś takiego ze Star Warsami (spoiler: gdzie pustej emocjonalnie scenie rozwalenia Alderaana do przejmującej śmierci Vulcana - i to dwa razy, gdy okazuje się, że nie będzie żadnego resetu!). Nie da się, przynajmniej nie za kadencji Lucasa.Dziś wszyscy jesteśmy trekkiesami. 