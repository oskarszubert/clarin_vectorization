Od pewnego czasu nosiłem się z zamiarem trzaśnięcia notki pt. "słowa, które pytują", ale po dyskusji pod notką i celnym ciosie Inżyniera nie pozostaje nic do dodania. Zatem przejdę do kolejnego słowa, które pytuje: bloger. Jest i tzw. pretekst medialny, czyli powód, dla którego warto pisać o czymś w danej chwili. Takich pretekstów jest nawet kilka - blog WO obchodził niedawno 2 urodziny - spóźnione życzenia, ziom:blogersi Psychiatryka dali wywiad w prasie, Gniewko też miał urodziny, a Radkowiecki zrobił sobie FAQ-a."Internauta" jest słowem głupim, bo określa "kogoś, kto korzysta z internetu", co prowadzi do głupich skojarzeń: śrubonauta - ktoś, kto korzysta ze śrubokręta, windonauta - z windy, itp. "Nauta" może stać się słowem oznaczającym człowieka, tak jak w niektórych zakątkach sieci słowami takimi stały się "fag" ("britfag" - Brytyjczyk, nintenfag - użytkownik Nintendo) i "retard" ("/b/tard" - użytkownik image boardu "random", "papertard" - człowiek dowiadujący się o internetowych memach z gazet i mainstreamowych portali)."Bloger" jest słowem głupim z dokładnie odwrotnej przyczyny - "internauta" jest zbyt ogólne, "bloger" - zbyt szczegółowe. Oznacza bowiem kogoś, kto - uwaga - pisze w internecie ALE! na blogu. Szok. Ludzie. Piszą. W internecie! Czytając FAQ Radkowieckiego czy śledząc blogową karierę WO widzimy ludzi, którzy do, ffff, blogosfery przeszli z Usenetu. I ja tak zrobiłem, i w zasadzie nie widzę zbytniej różnicy - poza tym, że tam plonkowali Wojtka, a tu plonkuje on. Tam wrzucałem anegdotki i ciekawostki dla znajomych i flejmowałem, tu robię to samo. Ino mogę wstawić tubkę, a nie tylko linka do tubki.Ale niektórym byt określa świadomość. Gdy Zenon Benon miał swojego "hompejdża" ze zdjęciami kotów, był nikim. Zakładając portal (na phpBB) czy bloga ze zdjęciami kotów stawał się kimś - redaktorem. A. Nawet. Hoho. Dziennikarzem. I na tym utył Psychiatryk. Z wywiadu w "Dzienniku" przebijają żaldupęsciskające kompleksy wobec prawdziwych dziennikarzy (i cóż to w ogóle za słownictwo, co za forma? jak ta internetowa hołota przedstawia się przed milionami tysiącami słuchaczy czytelników) i życie w świecie fantazji, w którym ktoś daje faka za Kataryna. I dlatego bloger - buzzword, które daje poczucie, że ktoś daje fucka - jest takie głupie. Ludzie od zawsze pisali w internecie. So fucking what? 