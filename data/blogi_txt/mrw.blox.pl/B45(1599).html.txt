TVP Kultura w kółko mieli filmy Studia Ghibli i akurat jakieś dwie noce temu puścili "Rodzinę Yamadów" Isao Takahaty. Obejrzałem mimo późnej, chociaż na półce obok leży sobie DVD (no ale trzeba podejść, wyjąć, włożyć, włączyć, a tu sobie leci, magia telewizji). Oparta o prasowy pasek komiksowy﻿ urocza opowieść o japońskiej rodzinie , lekko szurniętej w bardzo ludzki sposób. Tymczasem skończyłem czytać (w porannych autobusach) powieść Natsuo Kirino "Real World" (polskie tłumczenie z angielskiego, co niekiedy czuć, ale czyta się dobrze). Autorka wyśmienitego "Out" tym razem nie pisała o kobietach w średnim wieku, a o czterech nastoletnich dziewczynach, które wplątują się w zbrodnię: na cichym przedmieściu wprost z filmu o Yamadach ich rówieśnik morduje matkę.    Jak fajnie wygląda zestawienie tych dwóch światów - pełnego wartości rodzinnych i ciepła (jak najlepsze odcinki "Simpsonów") filmu i zapisu nastoletnich (i nie tylko) frustracji, bólu i beznadziei z prawdziwego świata. Te same dekoracje, tak różne historie. Każda mówi jakąś prawdę. 