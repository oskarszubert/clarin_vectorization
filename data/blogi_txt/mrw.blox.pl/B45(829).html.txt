Piękna i dobra notka Wojtka Orlińskiego przypomniała mi strajk nauczycieli w latach 90.   Było to chyba w szóstej klasie, media zapowiadały strajk ostrzegawczy. Pamiętam, jak na lekcji religii katechetka - smutna, świecka, wielodzietna pani - poruszyła ten temat. Że to się nie godzi, żeby nauczyciele strajkowali. Zwłaszcza, że - pokazała ręką na parking nieopodal szkoły - patrzcie, samochodami przyjeżdżają!  Parę lat później zobaczyłem ją w Netto, jak przed świętami przeglądała jakieś paczkowane plasterki taniej wędliny, zrobiło mi się bardzo smutno. 