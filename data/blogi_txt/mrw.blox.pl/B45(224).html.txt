A było to tak, że aby dać odpór komciowi blogonautki pod notką o "Upiorze z opery" sięgnąłem po teledysk grupy Pandora's Box. Jest to zespół złożony z czterech wspaniale śpiewających kobiet, założony przez Jima Steinmana, którego ubóstwiam, bo i Jim jest półbogiem. Jego ojcem był zapewne Loki, który pewnej burzowej nocy zgwałcił motocykl Harleya-Davidsona. Stąd w twórczości Steinmana przewijają się głównie motory, rock'n'roll i splątane w brudnym tańcu Eros Thanatos. Pisałem już kiedyś o piosence "Original Sin", która doczekała się trzech wersji, tak jak bohaterka dzisiejszej wrzuty. A było to tak, że sięgając po wspomniany teledysk do "Good girls..." znalazłem rarytasik - "It's All Coming Back To Me Now" Pandorek. Nie widziałem go wcześniej, czytałem jedynie opis sugerujący straszną fetyszystowską orgię - albo nie jest taka straszna, albo nabijane ćwiekami stringi już mnie (aż tak) nie ruszają. W każdym razie wymiata:         Jeśli słyszeliście tę piosenkę wcześniej, to pewnie dlatego, że jej cover nagrała Celina. Chciałbym coś więcej napisać, ale jest to, jak reszta wymęczyn Celiny, słabe wykonanie. A o Celinie nie chcą rozmawiać nawet Kanadyjczycy - napisałem raz maila do Kate Beaton z pytaniem, kiedy Kanada przeprosi za Celinę i do dziś nie odpisała. Wrzucam dla porządku:         Na szczęście wrócił Meatloaf i pozamiatał. Na trzeciej części "Bat out of Hell" znalazł się przegenialny duet z młodziutką norweżką Marion Raven. Brawo za wideosa, w którym zręcznie wybrnięto z dylematu "jak pokazać starszego pana i młodą dziewczynę nie alienując (hmm) widzów", w rezultacie czego powstał filmik w klimacie "Upiór w operze, który nie ssie":          I was writing it while under the influence of Wuthering Heights, which is one of my favorite books. This song is an erotic motorcycle. It's like Heathcliffe digging up Kathy's corpse and dancing with it in the cold moonlight. You can't get more extreme, operatic or passionate than that.  I was writing it while under the influence of Wuthering Heights, which is one of my favorite books. This song is an erotic motorcycle. It's like Heathcliffe digging up Kathy's corpse and dancing with it in the cold moonlight. You can't get more extreme, operatic or passionate than that. --Jim Steinman 