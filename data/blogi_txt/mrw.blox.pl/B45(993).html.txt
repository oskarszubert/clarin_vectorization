W moim little red book Kuba Ćwiek jest postacią kontrowersyjną. Np. należy mu fundnąć siódmakowego hambaksa za stymulację Adlera do narysowania słodziutkiej Leni R. Z drugiej strony, jak czasem się przedzieram przez wrzuty na jego blogasku, to zdejmuje mnie litość i trwoga. Kuba otóż napisał książkę kucharską (not really) "Gotuj z papieżem", czym wzbudził k o n t r o w e r s j e. W ramach wyjaśniania tych k o n t r o w e r s j i poruszony został temat ukrzyżowanego prącia, co Kuba skwitował:  te genitalia na krzyżu czyli “Pasja” wg pani Nieznalskiej słusznie, uważam, oberwały. Pamiętaj, że krzyż jako taki to nie jest symbol świętości sensu stricte. To symbol odkupienia, ofiary złożonej za świat. W tym najprostszym znaczeniu penis na krzyżu to męskość składająca się w ofierze. Za co? Ni cholery nie wiadomo. Albo więc dzieło Nieznalskiej jest niepełne, nie skończone, albo tak wieloznaczne, że w zasadzie nic nie mówiące. A skoro brak tak naprawdę znaczenia, pozostają krzykliwie zderzone symbole – czyli artystyczna porażka na całej linii. Ojej, aż nie wiem od czego zacząć, może w punktach:  krzyż jest symbolem wielu rzeczy - kultu, cierpienia (praca nazywa się dwuznacznie "Pasja"), pobożności, skrzyżowania i zakopanego skarbu. ni cholery nie wiadomo za co, jeśli się nie widziało pracy Nieznalskiej. A ona nie składała się tylko z bułeczek i kiełbaski na krzyżu, ale i instalacji wideo pokazującej stękających z wysiłku pakerów (praca nazywa się dwuznacznie "Pasja").        tu jest zresztą opis swoją drogą zabawne, że broniąc książki przed tymi, którzy nie widzieli, ale objechali, objechał dzieło, którego sam nie widział. Porażka na całej linii.   tak więc dzieło Nieznalskiej akurat jest pełne i skończone, ale... ...co to za zarzut, że mnogość interpretacji świadczy na niekorzyść dzieła? Sztuka to nie przepis na ciastko w kubku, ma być niejasna i prowokująca. Inaczej można wrzucić w zlew np. większość poezji i piosenek, zostawiając sobie disco polo, gdzie przekaz jest jasny jak tak tak nie nie.  Ale o to Jakubowi chyba nie chodziło. 