John Hughes pisał dla dzieci ("Home Alone"), dla tatuśków ("National Lampoon's Vacation") i dla młodzieży ("Weird Science", "Breakfast Club", "Pretty in Pink"). Chyba jestem jeszcze młody, bo te ostatnie lubię najbardziej; zresztą jak nadgryzie mnie ząb czasu to jednak wolałbym eskapistycznie przeżywać teen dramy uroczej Molly Ringwald niż współuczestniczyć w perypetiach typa, którego problemy mam na codzień. Jest zresztą coś pięknego w tych filmach, w których aktorka grająca licealistkę naprawdę jest nastolatką. No i miłosne dramy wypadają o wiele bardziej przekonywująco, jeśli chodzi o młodzież wchodzącą w dorosłość, niż w wykonaniu pierdołowatych niedorobionych prawniczek (jestem ciekaw, jaki zboczeniec wybrał Brodzik do tej ankiety).Ale w sumie nie o tym chciałem. Właśnie dowiedziałem się ze skarbnicy wiedzy zbędnej, że Molly R. odrzuciła propozycje zagrania w "Pretty Woman" i "Ghost" ("Uwierz w ducha"). "Pretty Woman". Whoa. Ludzie lubują się w historiach alternatywnych, ale zwykle zajmują pierdołami w stylu "co by było gdyby Hitler napadł Polskę w 1939". Kogo to obchodzi!? Mnie bardziej ciekawi, co by było, gdyby Molly zagrała w PW. Jaki byłby świat bez końskiej paszczy Julii Roberts? Na pewno piękniejszy. No cóż. Na pocieszenie - piosenka. 