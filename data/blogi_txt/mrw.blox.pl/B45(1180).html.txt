Blogonauta Ausir zauważył, że chociaż krytykom Kick-Assa przeszkadza, że mała dziewczynka przeklina,  to nie przeszkadza im, że morduje ludzi. To tylko pozorny paradoks. Chociaż komiksowy brat (trudno mówić o pierwowzorze) filmu "Kick-Ass" jest odeń znacznie bardziej cyniczny i brutalny, to jednak rysunkowa Hit-Girl nie istnieje: nie zabija ludzi i nie używa słów brzydkich, od których Stanisław "Święty" Kostka dostałby poczwórnego zawału. Filmowa dziewczynka także nie zabija ludzi, ale przecież jest tam żywa dwunastolatka (czy wtedy Chloe była nawet młodsza?), która miota fuckami jak chisburger kotkami. Which is awesome, i nieco niepokojące, ale w taki przyjemny sposób.         Uwielbiam "Fame" Alana Parkera: jest w nim niepokojąca scena, gdy grana przez piosenkarkę Irene Cara (wykonującą tytułowy utwór, a także hicior "Flashdance") Coco idzie z szemranym typkiem podającym się za reżysera, który obiecuje ją wylansować. Lansowanie polega oczywiście na tym, że każe jej sie rozebrać przed kamerą  co dziewczyna niechętnie czyni, płacze, a potem popada w narkotyki i ogólnie smętnie kończy się jej wątek. Mindfucku dostałem w momencie dość oczywistego uświadomienia sobie, że oglądam dziewczynę pokazującą piersi do kamery, która gra dziewczynę pokazującą piersi do kamery, co jest dla niej doświadczeniem traumatycznym. I nie wiem co w tym miejscu myśleć o Alanie Parkerze. 