...1989 roku dostałem swój pierwszy komputer (mam o nim notkę). Czas kiedyś płynął znacznie wolniej, bo pamiętam, że bawiłem się nim co najmniej pięć lat, kiedy w rzeczywistości pod koniec marca 1992 przesiadłem się na Amigę. A potem, w 1995, na peceta. MSX towarzyszył mi, razem z telewizją kablową, w czasie nadrabiania straconej dekady lat 80. W momencie przesiadki na A600 popkulturowo byłem już dość zsynchronizowany z Cywilizacją - jednego dnia oglądałem w Sky One program o grach i recenzję Zoola, drugie szedłem na giełdę z czystą dyskietką. Podobnie było z muzyką - sklepy z kasetami były na bieżąco z playlistą MTV. Pecet przyszedł w połowie dekady, razem z mangą i cyberpunkiem. I tak właśnie wyglądały lata 90, a nie jakieś smętne latino. Poza szkolnymi dyskotekami nikt wtedy nie słuchał takich rzeczy: muzyka to było przejście od "Das Boot" przez "Techno Syndrome" do "Wipeout2097", odkrycie swoich ulubionych piosenek soulowych z lat 70, Rammsteina i niemieckiego rapu. 