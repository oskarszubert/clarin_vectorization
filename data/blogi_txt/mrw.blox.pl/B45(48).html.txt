Dzień trzydziesty pierwszy.  Po miesiącu trwania projektu "Sto dni bloggera" razem z panią kominkową odkrywamy blogowanie kulinarne. Cieszy mnie mem hipsterskiej fotografii, bo nie lubię czytać i pisać o szczegółach jedzenia. Przepis - ok. Menu - jak najbardziej. Ale opisy smaków i przeżyć, coś więcej niż "pycha! ale dobre!" jakoś mnie odrzucają, pomieszanie zmysłów; zupełnie niekompatybilne porno. A tak - można zrobić ładne zdjęcie i już, wyobraźnia pracuje:  Na zdjęciu widzicie pseudo-sukiyaki, które po prostu musiałem zrobić po obejrzeniu "Sukiyaki Western Django" Takeshi Miike; arcyjapońskiej, postmodernistycznej wariacji na temat spaghetti westernu, w którym wszyscy mówią po angielsku:   Tylko po to, żeby wbić jajko do zupy, jak Quentin Tarantino w powyższej scenie; gdyż uczucia wbijania jajka do zupy nie da się porównać z żadnym innym. Obejrzeć ten film i nie chcieć wbić jajka do zupy to tak, jakby nie nabrać ochoty na royala z serem po zobaczeniu "Pulp Fiction" - nie potrafię ocenić wpływu popkultury na moje menu.  Notka miała być o jedzeniu, ale skorzystam z okazji i wrzucę doskonały cover piosenki "Django", wykonywany przez weterana gatunku enka, Saburō Kitajima﻿.      Ile razy słyszę "Django", nachodzi mnie ochota na sukiyaki. 