Oto taka fajna, krótka książka, którą można opękać w tramwaju do i z fabryki, ale materiału do zadumy zostaje na dłużej:  Satyra- sratyra, jak jeszcze gdzieś przeczytam, że "Ewangelia ognia" jest "satyrą na rynek wydawniczy" to puszczę kosmicznego pawia. Takiego, na jakiego zebrało mi się po lekturze tekstu z "Dużego Formatu" (ludzie, bycie przypadkową ofiarą zamachu nie oznacza bycia "mimowolnym uczestnikiem zamachu", a sama książka, choć rzeczywiście oparta na przypadkach "Ewangelii Judasza", powstawać zaczęła zanim o owym apokryfie napisała na głównej Gazeta Wyborcza, itp. itd. Pffff.). Owszem, jest tam parę zabawnych (i prawdziwych) obserwacji, ale są one gwoździem w zupie: gwoździem programu jest zaś dyskretny retelling mitu o Prometeuszu i wynikające zeń nienachalne wnioski na temat religii (autorze "Szczurów...", przeczytaj i zapłacz). Kiedy bohater, oferma, którego jedyną superbohaterską mocą jest znajomość aramejskiego znajduje i publikuje blogasek naocznego świadka śmierci Chrystusa, ludzie podchodzą do tematu w najróżniejszy sposób (urocza scena z recenzjami z Amazon.com). Bohater - oprócz zdobycia sławy i pieniędzy - chciał swoją książką przynieść ogień oświecenia, okazuje się jednak, że to ogień niszczący, rozpalający ludzkie serca i dosłownie palący. To nie ogień, nad którym można ogrzać kiełbaskę, to ogień stosów i pożarów. Jak na tym loldawkinsie znalezionym przez Krawego Królika. I tu twist, który z tego co widzę przeoczyli recenzenci. Prawdziwym Prometeuszem okazuje się nie tłumacz "Piątej Ewangelii", ale autor poprzedniego bestselleru jego wydawcy, książeczki pomagającej uczyć matematyki małe dzieci. Stary (kiedyś nawet wojujący) ateista Faber (bliska mu była moja idea przerabiania kościołów na bliblioteki sklepy płytowe) zrozumiał, że religii nie da się zwalczyć i usunąć: więcej niż bojówki Dawkinsa zdziała nauka. Tylko kto dziś słucha naukowców. 