Bezczelność białasów nie zna granic - zająć sobie wyspę pełną zajebistej kultury i nadać jej nazwę swojego święta. Uważam, że należy odzyskać mema i dzisiejszy dzień ogłaszam ruchomym Świętem Rapa Nui.  Moai - słynne kamienne monolity w kształcie wielkogłowych postaci o tycich tułowiach to jeden z najlepszych memów w historii świata. Eleganckie, tajemnicze i fascynujące. Równie tajemnicze jak pradawne rzeźby są powody, dla których uwielbiła je sobie japońska firma Konami. Obok Pingwina (nigdy nie wybaczę linuksiarzom przywłaszczenia sobie tego symbolu, ale w sumie to nie dziwi przy jumanym systemie) Moai stały się wręcz maskotką firmy - występują np. w każdej grze z serii Gradius, a także jako - nomen omen - easter eggs w Metal Gear Solid 2.  Ale moim ulubionym cameo Moai jest sportowa gra "Konami's Boxing" na MSX, w której przeciwnikami sterowanego przez gracza pięściarza Ryu są m.in. Moai King (trzeci w kolejce do obicia) i Moai Jr. (szósty). Tylko zobaczcie: 