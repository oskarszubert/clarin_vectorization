Sprawdzam rozkład i okazuje się, że oprócz wiecznie zapchanego zuga z Przemyśla, godzinę później z Katowic startuje inny pociąg do Szczecina. Tylko inną trasą. Zamiast przez metropolie (Katowice - Opole - Wrocław - Poznań) jedzie przez miejsca, których nie ma. Np. Bytom. Opustoszały peron, nie wiem nawet, czy znajdzie się tam żywa dusza. Nitk nie wsiada, nikt nie wysiada.  Niemal pusty pociąg zapełnia się powoli. Siedzę w przedziale sam, dopiero na stacji "Wieruszów Miasto" wsiadają jakieś studentki szukające szczęścia w Poznaniu. Peron jest pełen żegnających rodzin, po kształcie starszych kobiet widać, że oddalamy się od Śląska.  Bardzo ładny jest dworzec w Ostrzeszowie:  A potem Jarocin. Mogę mówić, że byłem w Jarocinie:  A za jakiś czas Poznań, więc nie zdarzy się już nic ciekawego. Bardzo ładna, przyjemna trasa. 