Że blip zejdzie, było wiadomo od dawna, stypa odbyła się kiedy? Rok temu? Ale chyba nikt się nie spodziewał, że nastąpi to w taki sposób -- że do krzywdy dołożą obrazę i wraz z informacją o zamknięciu serwisu (będzie dogorywał do końca sierpnia) zaproponują przeniesienie mikrobloggingowej przygody do mikroblogerskiej usługi serwisu wykop.pl.  Gimba z wykopu też się cieszy z nowych kolegów i koleżanek; beka na maksa.  Cóż, nie codziennie ogląda się takie konkretne zejście serwisu społecznościowego, więc trudno powstrzymać się od paru słów nad trumną. Blipa założyłem dość wcześnie, chyba zaraz po wyjściu z bety; we wrześniu 2007. Na początku używałem go jak twórca założył -- do mikrego bloggingu.   W pierwszej wrzucie napisałem, że:     Wrzucałem sobie focie z mmsów i dziwne zdania z smsów. Jak je dziś przeglądam to nie wiem, o co mi chodziło. Albo, co gorsza, -- wiem.  A potem jakoś w 2009 rzuciłem hasło na blogu "Blog de Bart" Barta i zeszło się koleżeństwo. Ale się działo! Wypaczyliśmy ideę mikrobloggingu, nadużywaliśmy mechanizmu, używaliśmy złowrogiego tagu #ttdkn, przez który przewinęła się kupa ludzi; z przewagą kupy. Wielu poznikało, wielu się rozeszło, wielu pobanowało i obraziło.  Ale paru zostało w moim serduszku i na privie, co jest miłe.  Nie płaczę za blipem o tyle, że i tak już go praktycznie nie używałem, odruchowo bardziej i do podsyłania sobie obrazków; zrobiłem dziś kolejne podejście do twittera i jak na razie wali wąsem i skarpetą. Nie wiem, czy mam przenieść archiwum na wykop, czy tylko zapisać sobie na dysku? #drogiebravo, co radzicie? 