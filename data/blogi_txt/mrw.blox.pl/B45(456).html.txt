Się nudziłem (not really) i poflejmowałem na acepie nt. definicji mangi (definicja mangi wygląda tak i tak). Jest flejm zombie - dawno by się skończył, ale wciąż i wciąż pojawia się jakiś cwaniak, który chce ogrzać się w ciepełku słowa "manga" i sprzedać pod tą, hmm, marką jakiś komiks albo kurs rysunku; więc powyższa definicja jest delikwentowi nie w smak: zaczyna się wówczas pieprzenie o "stylu mangowym", czyli bycie nieistniejącym (jakiekolwiek próby wydobycia odpowiedzi na pytanie "a cóż to jest styl mangowy" pozostają bez odpowiedzi). Anyhow, zaczęło zastanawiać mnie zjawisko Polaku. Polaku się wstydzi swojego nazwiska. Polaku wstydzi się swojego pochodzenia. Kiedy inni artyści budują swoje dzieła na kulturowej i popkulturowej tożsamości, Polaku udaje Greka Japończyka (taaaa, też mam japońską ksywkę, ale w czasach IRC-a i pism wyrastających z ksywkowych tradycji pism o grach należało mieć jakąś ksywkę). Więc możesz sobie kupić "100% mangę" pt. "Baka no Chinko" autorstwa Chibi Manko, urodzonego w Wąchocku weaboo.Trochę, odrobinkę, to rozumiem. W mrocznych czasach, kiedy w dupie byliśmy  i gówno wiedzieliśmy (a Śledziu wysyłał mangi do Secret Service), tak bardzo się chciało zostać mangaką! Nie - rysować komiksy, ale rysować mangi! Huhuhuhu. Ale dziś, kiedy po wiedzę nie trzeba się nawet schylać? Jak to ujął Adler: A powiedzmy, że pojadę do Japonii i, co ja powiem, jak mnie jakiś Japończyk zapyta, jaki ja mam zawód? Ja mu powiem "manga- ka", bo ja jestem rysownikiem komiksu, czyli po ichniemu mangi. Bo oni nie mają innego terminu na komiks.  Oto "Otaku Max Manga - 100% Mangi". A w środku prace samych naszych, biało-czerwonych rodaków. Ale nie dowiecie się tego z żadnej stopki czy podpisu, bo po co. Wydawca rżnie głupa - twierdzi, że manga to taki styl (ale spokojnie, w jego fanzinie "Otaku" nie znajdziecie recenzji "Odlotowych agentek"), a jednocześnie robi wszystko, żeby konsument nie wiedział, czyje dzieło kupuje. Dziwne - skoro to taki styl, to dlaczego nie można podpisać się Kowalski czy Malinowski? Po co te zabawy w chowanego? Follow the money: żeby zrobić w ciula frajera w empiku. Also: dobrać się do kieszeni głąbów, którzy kupują tylko mangę.Tyle wydawca. Ale dlaczego tę żałosną grę podejmują autorzy? Obrazki pochodzą z "Kompendium Wiedzy Secret Service 01-32", Warszawa, luty 1996 