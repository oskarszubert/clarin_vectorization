Pojawiły się pierwsze zapowiedzi trzeciej generacji systemu konstrukcji i programowania robotów Lego, Mindstorms EV3. Nowinki hardwarowe i softwarowe robią wrażenie (klocek-komputer z linuksem, nowe czujniki), ale moją uwagę zwróciła estetyka nowego zestawu.  Tak wygląda jeden z poczciwych robotów drugiej generacji, NXT:   A tak jego odpowiednik z EV3:    Te wkurwione oczka to nowy sensor głębi, starszy model miał tylko czujnik ultradźwiękowy.  Obaj przypominają dwie wersje Johnny'ego 5 z "Krótkiego spięcia" - tego normalnego i wkurzonego pancura na wojennej ścieżce:  Filmowy robot miał powody do złości, ale co zdenerwowało EV3?  Pełny robocief agresji jest filmik reklamujący EV3; aż dziwne, że podpisuje się pod nim Lego, a nie OCP:    do tej pory instrukcje przestrzegały przed strzelaniem do ludzi  To po prostu cybernetyczna wersja procy. A zamiłowanie do procy jest rzeczą, która odróżnia dziewczynki od chłopców; przynajmniej w marketingowych pomysłach Lego. Praktycznie każdy zestaw targetowany pod chłopców, jaki ukazał się na przestrzeni ostatnich kilku lat miał jakąś procę, katapultę lub wyrzutnię. Np.   Owszem, w latach 80 w zestawach Castle były katapulty, a w piraci mieli armaty strzelające klockami, ale to co się dzieje teraz to procowe szaleństwo. O ile nie dziwi wyrzutnia rakiet u Batmana, to katapulta strzelająca hamburgerami w zestawie z barem ze Spongeboba jest nieco zastanawiająca.  A może zarówno projektanci Lego, jak i autorzy gry "Angry Birds", wiedzą o procach coś, czego ja nie wiem. 