Dzień dziewięćdziesiąty piąty.   Dawno pani kominkowa nie radziła grzebać w śmietnisku dni minionych, a tu taki callback na ostatniej prostej.  Podłączyłem dysk, zajrzałem do katalogu Moje Dokumenty, i cóż tam znalazłem -- zaczęte opowiadanie "Strollować Chrome", oczywistą parodię cyberpunka z 2008 roku, kiedy się social media były w miarę młode. Napisałem początek i zakończenie i jakoś nigdy nie zabrałem się do napisania reszty, może szkoda, NF publikuje takie teksty naszpikowane bełkotliwym slangiem. Także zostawiam was z próbką tekstu, nie - prawdziwym tekstem, ale wyobrażeniem, czym mógłby być. STROLLOWAĆ CHROMENiebo pachniało plastikiem, kiedy strollowaliśmy Chrome. Zaczęło się od tego, że Wuzek dostał bana, mimo że siedział za siedmioma proxy. Podpimpował się na dziesięć punktów lansu na cult-of-fail, ale ogólny rating spadł mu do poziomu red five, na granice netowej lamerii. Cztery kredytki na godzinę od adCorpu szły się jebać i bolało go to każdy zakamarkiem ciała. Wszczepka wifi drżała wraz z całym ciałem Wuzka, kiedy rozdygotany opłukiwał twarz w umywalce. Nie patrzył w lustro na bladą, nieogoloną twarz, ignorował przetłuszczone, potargane włosy, nie widział cieni po zaczerwienionymi oczami. Wytarł ręce w koszulkę z napisem „IT’S NOT LUPUS”. It fucking is, pomyślał, tym razem. Wuzek był rancherem, hodowcą avatarów, karmił internet fantomami osobowości i właśnie jego najgorętszy avek dostał bana.﻿ [tu powinny być przygody] I wtedy, gdy miał ją odsłoniętą, uderzył. Zapomniany mem, delansiarska odzywka, sieciowe fopa. Klasyka. Evergreen. Killer. Palce zagrały crescendo. TWOJA STARA. Palec Wuzka zawisnął nad klawiszem enter. Smakował tę chwilę.  Na drugi dzień Chrome zamknęła bloga.﻿ 