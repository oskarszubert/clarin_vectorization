Serce mi krwawi, gdy czytam komentarz lokalnego dziennikarza do artykułu o "absurdzie na przystankach":  Białe linie na przystankach – w większości przypadków – doskonale odcięły palaczy od koszy na śmieci, umieszczonych na słupkach przystankowych. Jako palaczowi nie wolno mi zgodnie z prawem wyrzucić niedopałka do śmietnika, bo wejście do strefy bez dymu mogę opłacić nawet 500-złotowym mandatem. Pozostają dwa rozwiązania: rzucić niedopałek gdziekolwiek lub schować go do kieszeni. Przewiduję, że jeżeli miasto nie postawi koszy tam gdzie palenie jest dozwolone, to utoniemy w śmierdzących śmieciach. Statystycznie palaczem jest co czwarty Polak. Przed wprowadzeniem zakazu palenia, miasto powinno było przygotować przystanki. I znów wyszło jak zawsze.  (Tekst "I znów wyszło jak zawsze" służy identyfikacji klasowej - to jest właśnie poziom refleksji lokalnego dziennikarza). W jednym się z panem redaktorem Janiakiem zgodzę - sprawę zakazu palenia na przystankach spaprano. Pomysł białych linii wyznaczających strefę bez smrodu jest genialny, ale wykonanie bez sensu. Niby oobowiązują w odległości 15 metrów od słupka wyznaczającego przystanek, nie dalej jednak niż do granicy pasa drogowego, ale widziałem jeden przystanek, gdzie słupek znajduje się poza wyznaczoną przez linie strefą. Na poniższym zdjęciu możecie sobie natomiast zobaczyć, jak wygląda respektowanie zakazu - czerwona linia pokazuje strefę bez, ikoną ognia zaznaczyłem, gdzie stały buce (palić pod wiatą w deszczowy dzień - szczyt chamstwa):  Dziwne, że straży miejskiej nie chce się przelecieć na grzybobranie i poinkasować trochę pokemonów, łatwa kasa, a jaka nauczka życiowa, a dobra nauczka jest warta każdych pieniędzy. Biedny redaktor płacze, że nie będzie miał gdzie gasić fajki. Z powodu wprowadzenia strefy bez dymu sierotki nie wiedzą co zrobić z petami. Zrobiłem więc schemat okolicy przystanku z powyższego zdjęcia - na zielono zaznaczyłem "strefę bez", na czerwono "strefę z":   Cry me a fucking river. Z całej sytuacji widzę dwa wyjścia - prawo do palenia połączone z prawem do sprzedania palaczowi naruszającemu moją przestrzeń osobistą fangi w nos, albo całkowity zakaz palenia: poza specjalnymi, "hermetycznymi" kabinami. To pozwoli wyeliminować: palaczy smrodzących na przejściach dla pieszych, palaczy trujących barmanów i kelenerki, palaczy trujących własne dzieci w mieszkaniach i samochodach (kombo "brak fotelika"+"palenie w samochodzie" jest anegdotycznie nagminny), palaczy smrodzących sąsiadom przez otwarte okna/balkon i palaczy smrodzących przy wejściach do budynków. Cywilizacja palenia odejdzie tak, jak odeszło niewolnictwo i legalna pedofilia. 