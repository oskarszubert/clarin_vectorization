Weekend spędziliśmy w klimatach weselnych: swój związek zalegalizowała bowiem para naszych starych ziomali z klubu mangowego. Z "Maneki Neko", założonego 12 lat temu, została już tylko garstka ludzi - ot tyle, żeby obalić kilka litrów. Dziś w Szczecinie rządzi nieznana nam młodzież i nawet sobie dobrze dają radę. Z dawnych lat pozostało nam kilka rytuałów, odprawianych przy każdej okazji: wspólne śpiewanie "Country Road" (użytej w anime "Szept serca") i "Komm susser tod". Pierwszy raz "usłyszałem" tę piosenkę wracając z konwentu, w kolejowym przedziale. Były to czasy, kiedy na zloty mangowców jeździło się oglądać anime (i nawiązywać znajomości, dziś zostało tylko to drugie). Kolega, który był bohaterem ostatniej akcji wczorajszego wesela, zaczął mi opowiadać o zajebistej piosence z Evangeliona, takiej nieco w stylu Beatelsów i  z takim zajebistym klaskaniem (tu brakuje mi zdjęcia jak z rozanieloną miną pokazuje to klaskanie). I wczoraj nie zapomnieliśmy o naszym hymnie. DJ puścił ze specjalną dedykacją dla pana młodego, a my tańczyliśmy, wspominając nieobecnych przyjaciół rozrzuconych po całym świecie, śpiewając i klaszcząc. Piękną piosenkę o końcu świata. Which was nice. 