Zabawnym znajduję zbiór linków ze strony Konrada Godlewskiego, gdzie obok artykułu o legendach miejskich znajduje się tekst powielający urban legend: Coca-cola wymyśliła świecki wizerunek Santa Clausa. Oczywiście wolę brodatego grubasa w czerwonej czapce od łysego biskupa (który nawet nie jest prawdziwym świętym), bo dużo lepiej wyraża to o co naprawdę chodzi w zimowych świętach (to pewnie wpływ germańskich pogan) - żeby w czasie ciemnych, smętnych dni spotkać się z bliskimi, dać sobie prezenty i zjeść coś dobrego. W dodatku ów grubas nie stosuje szantażu znanego z jadłodajni dla bezdomnych (najpierw msza - potem obiad) i daje prezenty wszystkim, nie tylko chrześcijanom. 