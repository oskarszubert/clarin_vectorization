Nie jestem hardkorową fanką Killersów: gdybym była, to po dziesięciu godzinach w pociągu stała bym gdzieś w tłumie czekając na ich występ. A tak tylko narzekam nad puszką pepsi, że robią festiwale na końcu Polski. Pewnie chłopaki jescze kiedyś przyjadą, może zagrają gdzieś bliżej i się wybiorę, tylko to już będzie inny koncert - będą promować kolejną płytę i grać inne utwory. A chciałabym usłyszeć na żywo tę piosenkę: Koncerty są ulotne na kilka sposobów - trwają po dwie godziny, po czym zostajesz ze wspomnieniami i bootlegami. A poza tym nigdy nie będą takie same - im więcej grupa ma na koncie albumów i hitów, tym mniejszą masz szansę na usłyszenie ulubionej piosenki. Choćby Maniki - zagrali w Szczecinie trzy piosenki z "Journal for Plague Lovers"; a następnym razem na setlistę trafi z niej pewnie najwyżej "Jackie Collins Existential Question Time". I już nigdy nie usłyszę tej, której chciałam posłuchać na żywo: This Joke Sport Severed. 