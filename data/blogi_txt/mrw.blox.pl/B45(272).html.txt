Ach, jak dobrze nie mieć oczekiwań! Na "Alicję w Krainie Czarów" Tima Burtona poszedłem bo 3D i bo Alicja, ale poza efektami nie spodziewałem się żadnych fajerwerków. I bawiłem się wyśmienicie. Oddam głos recenzentce Esensji:  Trafiła kosa na kamień. Tim Burton wykorzystał nieprzystającego do jakichkolwiek schematów literackiego klasyka o Alicji i jej osobliwej podróży do krainy dziwów, żeby przedstawić skonstruowaną podług własnych upodobań szaleńczą wizję filmową, w której odcisnęły się i kuriozalne pomysły pisarza, i niepowtarzalny styl reżysera. Rezultat tej ponadgatunkowej fuzji wspartej technologią komputerową odcina się wyraźnie od innych produkcji filmowych. Dajcie się namówić na zejście do króliczej nory!  What an utter bulshit! Jeśli czegokolwiek zabrakło w filmowej wizji Burtona, to szaleństwa. W swoim fanfiku starannie i z rozmysłem Burton urwał od logiki snu (nie ma tu żadnego dziecka zmieniającego się w prosię) i zrobił klasyczne i poukładane fantasy. Nawet nazwa krainy, którą ponownie odwiedza dziewiętnastoletnia dziś Alicja, okazuje się być zwyczajnym Podziemiem: "Wonderland" to źle usłyszany przez małą Alicję "Underworld". Tu wszystko ma sens, a cała przygoda ma służyć temu, by Alicja "dojrzała" i wybrnęła z syfiastej sytuacji w realu: wtedy dopiero się robi zdziwniej i zdziwniej. Burton po prostu nakręcił swojego "Tin mana", który był steampunkowo-poważną wersją "Czaroksiężnika z Krainy Oz". I tu, i tam, do dziwnej krainy powraca dorosła bohaterka. I tu, i tam jedna z postaci (tam Drwal, tu Kapelusznik) awansuje na action hero (z pewną nutką romansu). I tu, i tam kraina jest pod obcasem złej królowej. I tu, i tam musi pokonać ją nasza bohaterka. Ale w przeciwieństwie do nudnego jak coś nudnego Tin mana dzieło Burtona jest po prostu śliczne. Chociaż widać było, że 3D doczepiono na siłę, to scenograficznie film dał radę. I kupił mnie ruszającym nosem Królikiem. I miyazakowym Kotem z Chesire o pięknym głosie. I wielkogłową Heleną i jej opuchniętym dworem (Burton ma chyba jakiś fetysz na deformację, założę się, że bzykał ją w stroju małpy z "Planety małp"). I zduplikowany Jedyny Gej w Wiosce. I Biała Królowa, cudne skrzyżowanie Nigelli i La Camilli. I dziwnie przytyty Chudzielec. I Johny Depp, w którym nie było ani grama typowego Johnego Deppa, co się chwali. I poobcinane różne części ciała, gdzie widać było, że to jednak film Burtona. Itp. Itd. I ab-so-lut-nie urocza Alicja. W jednym się zgodzę: Dajcie się namówić na zejście do króliczej nory! A proszę o zabranie głosu kol. Braineatera, który obiecał opowiedzieć, dlaczego "Alicja" Burtona jest kupą zleżałego nawozu. 