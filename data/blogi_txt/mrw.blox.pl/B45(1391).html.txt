Myślę, że nie tylko dla mnie sporym WTF w czasie oglądania serii "Ghost in the Shell: Stand Alone Complex" były gazety zadrukowane kodami kreskowymi (i semakodami), odczytywanymi przez skanery cybernetycznych oczu. Podzieliłem się tym WTF ze scenarzystą, Yoshiki Sakurai. Odpisał mi wtedy:  We shared a view with Shirow Masamune in the beginning of this series that cybernetic body is not very much dispersed throughout the world because of it's cost etc., but e-brains (cyberbrains?) are pretty well penetrated.  Jakie to cyberpunkowe! Sama idea "zadrukujmy papier barcodem" (pewnie przemawia do Japończyka posługującego się ideogramami) jest strasznie niepraktyczna i bez szans na zaistnienie, ale jaka to piękna metafora! No bo przecież to "well penetrated" nie oznacza, że cybermózgiem dysponuje byle Zenek, tylko klasa średnia i wyżej. Jak każda cyberpunkowa przenośnia ukazuje ona ideę w formie dosłownej: bariera technologiczna (i społeczna!) zostaje obleczona w ciało. Spojrzałem na iPada i zobaczyłem przyszłość. Nadchodzi Web 3.0, która będzie dzieliła się na kaloryczny płatny kontent dla klasy średniej i treścioidę o cyckach Dody dla freetardów. 