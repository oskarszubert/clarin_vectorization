Z maleńkiego flejmika na genderowym blogasku dowiedziałem się rzeczy, na której dotąd nie zwracałem uwagi: recenzenci mają płeć. Blogonautka szwecja11 pisze w te słowa: "Coraz częściej łapię się, że mężczyźni piszą recenzje dla mężczyzn a kobiety dla kobiet i mężczyzn. Dużo częściej zdarza mi się, że spodoba mi się książka, film polecony przez recenzentkę niż recenzenta."Srsl, co za seksistowskie zdanie.Kiedy jestem w kinie, albo czytam książkę, to czytam i oglądam jako ja, bo odczuwam jako ja. Na moje ja składa się oczywiście fakt, że jestem facetem: jednakże facetami (jakoby) są również na ten przykład Dobry Piotr, Wągrowski Konrad czy Felis Paweł T. (nie mówiąc już o młodych gniewnych tetrykach z Esensji), którzy wbrew solidarności jajec i pisiora piszą wciąż recenzje wbrew memu gustowi. A dzieje się tak z prostej przyczyny: recenczji nie piszą mężczyźni albo kobiety, ale na ten przykład Zygmunt Kałużyński albo Kazimiera Szczuka. Płeć (czy gender) wpływa oczywiście na kształt danego ludzia, ale jeszcze szereg innych, ważniejszych czynników. Czy jest bucem? Czy jest nerdem? Czy zna obce języki? Czy widziału wcześniej jakieś filmy? Jaką ma wrażliwość? Czy ma kłopoty z pęcherzem i wychodzi z seansu? Czy ma ADHD? Czy ma postmodern stress disorder? W co wierzy? Co takiego ważnego ma do przekazania Polakom? Na czym się zna? Jakich wartości broni? Co ujawnia, czego byśmy nie wiedzieli? 