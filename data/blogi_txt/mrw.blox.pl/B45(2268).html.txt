Internauta rzucił mi w twarz pytanie "nigga please, wszystkie animu tez ogladales z oficjalnych dvd releasach ?"Ponieważ na tego bloga zagląda również młodzież, opowiem jak wyglądało piracenie w Starych Dobrych Czasach (TM). Dawno temu, kiedy nie było torrentów, divxów i klonów youtuba. VHS, motherfucker, do you speak it?Dzisiejszy jumacz nie musi nawet wyskoczyć z pidżamy, żeby obejrzeć najnowszy odcinek "Losta" z napisami przygotowanymi przez gnębionych janosików. A żeby przegrać kasetę, trzeba się było napocić: zapisać do klubu mangowego (w razie braku takowy założyć, BTDT), jeździć na konwenty z magnetowidami i telewizorami pod pachą, pisać długie listy - słowem, trzeba było wejść w faktyczny stosunek towarzyski z posiadaczem Anime Na Kasecie, co w zasadzie wyczerpuje wymagania Dozwolonego Użytku Osobistego.Druga sprawa - jakość. Nasz pierwsza klubowa dyskusja na temat anime "Tenshi no Tamago" nie polegała na rozkminianiu chrześcijańskiej symboliki użytej przez Mamoru Oshii, ale na próbie rozszyfrowania "co się właściwie działo na ekranie" z niebieskich plam. Kopia z kopii kopii kopii znikała jak łzy na deszczu - spróbujcie zatrzeć dziwiksa. Moja pierwsza kopia "Akiry" - nagranie z Canal+, które dostałem snail-mailowo od pewnej miłej dziewczyny z bodajże Opola (w zamian dałem nagrane z ZDF dwa odcinki "Sailorek", które z niejasnych dotąd przyczyn nie poleciały w Polsce) - nie dość, że była lekko zryta, to miała nagrany wesoły pasek ze wskaźnikiem zajętości taśmy. Toteż kiedy w klubie pojawił się koleś z przywiezionym z zagranicy oryginałem, od razu się z nim zakolegowałem (było warto, został moim świadkiem lol). Więc proszę mi wypłakać fakowną rzekę nad tłumaczami-jumaczami. Nie mieszajmy dwóch systemów walutowych. 