Było tak jak pisałem, że będzie, ale był też przyjemny elektroniczny set zwieńczony kawałkiem "Good Luck" Basement Jaxx:   Kawałkiem, który znam z soundtracka anime "Appleseed", ekranizacji mangi Masamune Shirow (autora m.in. mangi The Ghost In The Shell) pod tym samym tytułem. O ile film był taki sobie (tu moja recenzja z Esensji), to sama scena ilustrowana piosenką była doskonała, idealnie pasując do sytuacji bohaterki, pokaleczonej przez wojnę, próbującej odnaleźć się w świecie futurystycznej utopii. Inny utwór Basement Jaxx trafił też na OST cyberpunkowego anime - "Vexille", duchowego spadkobiercy kinowego "Appleseed". Dzięki czemu było widać, że wszystko co było dobre w Jabku, pochodziło od Masamune Shirow; pozbawiony wpływu cyberpunkowego mistrza film okazał się nudny i pusty. 