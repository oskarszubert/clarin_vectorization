Portfel prawie pusty (ach, skusiłem się na "Beyond Good Evil HD"). Trzeba doładować, bo przecież po ostanich wybrykach hakierów nie będę podpinał karty kredytowej do Playstation Network. A tu - nie ma towaru w mieście. W jednym Euro AGD nie ma zdrapek. Po drugiej stronie ulicy też się ciulikom skończyły. Może zajrzę do Vobisu zatem.  A tam - kolejka. Jeden sprzedawca robi interes życia wciskając krapowatego Samsunga parze osowiałych bkś'ów, drugi zaś obsługuje parę emerytów. Brodaty siwy typ chce otóż nabyć kabel do drukarki USB. Najkrótszy jaki się da. I podwójnie ekranowany.  Po co komuś krótki kabel USB podwójnie ekranowany? Pierwszy raz o czymś takim słyszę w ogóle. Zdziwił się również sprzedawca, więc typek tłumaczy - działa drukarka, a skaner już nie, więc zadzwonił do HP do Warszawy i mu powiedzieli, żeby kupił krótki kabel, podwójnie ekranowany. Hahaha emeryci i komputery hahaha. #mamto #znamto Więc mu sprzedali jakiś kabel co mieli na składzie. A potem typek chciał jeszcze płyty do nagrywania zdjęć, więc przez pięć minut dyskutowali czy lepsze będzie CD czy DVD, ustalili, że DVD, po czym się okazało, że DVD nie ma. Nie ma też zdrapek, o co w końcu mogłem zapytać. Dramat, będę musiał chyba zamówić na Allegro. A za ostatnie pięć złotych kupiłem piosenkę, którą właśnie dodali do singstarowej oferty. Jedna z najpiękniejszych piosenek świata:   Solowa wersja Gene'a Pitneya też jest cudna: Ta zresztą też. 