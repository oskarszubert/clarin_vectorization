Tak przeczytałem w internecie - ton nowej cyberpunkowej gry pt. "Cyberpunk 2077" ma być "dojrzały"; strasznie jestem ciekawy, jak to się uda. Przecież papierowe RPG ("CP 2020"), na którym jest oparta, było do bólu gówniarskie (ang. "punk"); o czym świadczy chociażby umieszczenie akcji w MIEŚCIE NOCY. Huhu, MIASTO NOCY. To była gra dla piętnastolatków.  Napakowany elektroniką cyborg-uliczny-wojownik z CP2020 był taką samą nerdowską fantazją, jak superbohaterowie; na Polconie w 2002 spotkałem kolesia, który szczerze wierzył, że sztuczne ciało daje przewagę w życiu; że sprawi, że się zaczną z nim liczyć. To chyba tylko w grach; i nawet tam nie - cyberpunkowa ikonografia pełna jest potężnych człeko-maszyn zbierających wpierdol.  A może "mature" oznacza po prostu "robiący wrażenie dojrzałego na gimbazie" (tak jak "Wiedźmin" z tego samego studia). Prawdziwa dorosłość to kredyty, pieluchy i badania prostaty (ale z tego nie zrobi się raczej gry); a może wręcz coś innego - nie dawania faka za to, czy jakaś gierka jest dojrzała czy nie. Czy w ogóle jest możliwe zrobienie gry "tylko dla dorosłych"? 