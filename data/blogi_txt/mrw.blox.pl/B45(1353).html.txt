Jeśli dziwi was, dlaczego John Simm ma na sobie obciachową dżinsową kurtkę (są parafie, gdzie na to się mówi katana), śpieszę z wyjaśnieniem: akcja filmu "Tuesday" ma miejsce w pięknym roku 1985 (In 1985, Orwell was proved right), co jest rozegrane subtelnie, bez żadnych akcji w stylu ach te osiemdziesiąte lol czy fetyszyzmu z Ashes to Ashes. Philip Glenister (partner Simma z "Life on Mars") zaś ma na sobie kowbojski płaszcz nie dlatego, że właśnie zrobił back to the future - part III, ale że w takich strojach jego gang obrabia banki. Właśnie oznajmił kolegom, że to następna robota będzie ostatnią. Wszyscy wiemy co to znaczy. Niezobowiązująca komedia kryminalna z małym twistem, w sam raz na wtorek, najgorszy dzień tygodnia. 