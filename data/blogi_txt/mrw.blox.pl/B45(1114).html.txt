Weekend pełen wrażeń; odnotuję tu imprezkę korporacyjną, na którą wbiłem się jako tzw. +1. Poznałem ciekawych ludzi, poznałem miłych ludzi, poznałem ludzi, których wolałbym nie znać, zjadłem pyszną rybę w miodzie, wygrałem trzy obiady i zaśpiewałem z nową koleżanką piosenkę "Torn" Natalii Imbruglii na karaoke (wszyscy śpiewali polskie piosenki i było to dosyć przerażające):  Była też wódka i rozmowy; i w trakcie jednej z takich rozmów dowiedziałem się o istnieniu "męskich wieczorów". Coś niesamowitego - kilku kolesi spotyka się razem (i nawet nie to, że "no girls allowed" - podobno żadna dziewczyna, która na czymś takim była, nie chciała więcej się nawet zbliżać) i robią różne rzeczy razem. "O, to ciekawe, jakie rzeczy?" pytam. "No różne, np. oglądamy teledyski z dupencjami i mówimy, o patrz, ta niezła" mówi mój informator. "Ale jak, takie muzyczne czy co?" - podejmuję próbę ogarnięcia. "No tak, np. ten co jadą takie trzy Rosjanki w samochodzie".    "NO TA CO KIERUJE JEST ZAJEBISTA, NIE, CZEKAJ, TA CO OBOK SIEDZI" włącza się entuzjastycznie kolega przysłuchujący się całej rozmowie.  Tyle mnie omija. 