Dzień trzydziesty czwarty.   Pani kominkowa podejrzewa, że jako mieszkaniec Szczecina mam materiału na setki porad dotyczących "co warto zobaczyć". No nie wiem. Jak się tak po prostu mieszka, to człowiek nie myśli jak turysta. Mam np. słabe rozeznanie w temacie restauracji, bo jem głównie w domu, a moje ulubione lokaliki (Boba, Fish Chips) akurat pozamykali. Ale zawsze i szczerze polecę obejrzenie szczecińskich grafitti. Kiedyś piękny mural z Super Mario Bros. witał przybyszów na przeciwko dworca Szczecin Głównego, ale został zamalowany brzydkim napisem z nazwą lokalnej drużyny soccerowej. Na szczęście można wciąż obejrzeć pierwszą część tego murala, znajdującą się w przejściu podziemnym.   Kiedyś zagłębiem grafficiarskim były ściany teatru lalek Pleciuga, ale został on zburzony (i przeniesiony) pod budowę galerii handlowej Kaskada, dziś zachęcam do obejrzenia filarów Trasy Zamkowej (nazywam to "Galerią Podmoście"); oprócz słynnego i odrestaurowanego "Karola" można obejrzeć tam rezultaty Eco Jam Graffiti (wśród nich można znaleźć jeszcze jeden "screen" z Mario).   Foto: Szpro Photography Pośpieszcie się, bo baba z rybą zaczyna się sypać. Street artowe malunki można znaleźć oczywiście jeszcze w wielu miejscach (tu wątek na skyscrappercity); np. na zaniedbanych kamienicach w samym centrum miasta, ale szczególnie lubię te z mojej okolicy, na pylonach autostrady A6:  Wiem, że to tylko takie bazgroły, ale właśnie dlatego je lubię. 