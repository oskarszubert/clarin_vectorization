Jak zwykle, do pobrania. To miłe w tych czasach kryzysu, płyta za darmo; no i co, że piracka.  Muszę powiedzieć, że nie czekałem w tym roku na nowy Best of Bootie z równą ekscytacją co kiedyś; nieco znużyłem się popem (czy to pop się zmienił, czy ja się zmieniłem?). Ale okazało się, że maszapy wyszły lepsze niż się spodziewałem.  Płytę otwiera - po obowiązkowym intro używającym sampla, z którego już skorzystali K J - urocze złożenie klasycznego "Down Under" Man at Work i "Midnight City" M83; to było miłe. Tak jak przypuszczałem, nie zabrakło internetowych hiciorów - "Call Me Maybe", "Somebody that I used to know" i "Gangnam Style"; z czego to pierwsze wyszło b. fajnie po zmianie ścieżki dźwiękowej, a to ostatnie weszło w skład takiego se kawałka (którego nie lubię, bo elementem jest okropny "Starships" Nicky Minaj, piosenki, która zamordowała dla mnie pop; chociaż ma swoich fanów wśród koboldzkich kulturoznawców). Więc jest fajnie, tak jak na okładce, divą roku został Adele (w zeszłym roku Katy Perry, dwa lata temu - Gaga, obie obecne tylko w bonus tracku). ﻿Rozczarował nieco miks Killersów z G'n'R, zdumiało połączenie Oasis i Skrillexa, ucieszyło połączenie Mumford   Sons vs. Ke$ha﻿, gdy okazało się, że dają radę i bez mandoliny.  ﻿ No to co, tańcować, kto tam jeszcze może tańcować; tyle z tego 2012. 