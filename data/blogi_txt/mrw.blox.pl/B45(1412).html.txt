Bulwersa krąży po blipo- i blogsferze, że recenzent Żurawiecki wolał kiedy Santo Subito Heath Ledger grał homoseksualnego kowboja niźli psychopatycznego klowna. Dziwnym nie jest, że preferencje wpływają na preferencje, w dodatku to tylko część większego trendu: otóż i na przykład esensyjny cykliczny przegląd teledysków "Oglądając muzykę". Wysoką ocenę dostała piosenka o fiutach śpiewana przez alkoholika o pomalowanych oczach, natomiast teledysk Dody dostał liche 10%. Nie rozumiem - teledysk jest jak na polskie warunki bardzo przyzwoity, dziewczyny ładnie tańczą (zobaczcie sobie niezgrabne pasztety u Cerekwickiej), Doda ma ładne sukienki i bieliznę, wszystko dynamiczne i zgrane z muzyką: zjada na śniadanie większość podobnej produkcji europejskiej (na ten przykład Kate Ryan). Nie posądzam autora przeglądu o klapki na oczach i mizerię umysłową, w końcu marka portalu zobowiązuje - zatem pozostaje przyjąć, że od zgrabnych dziewczęcych pośladków woli "innego fiuta". Każdemu jego porno.No, ale zgwałcenie Mikołajka to jednak przesada. 