To nie jest troll: gdyby doszło do nieszczęśliwej sytuacji, że w drugiej turze wyborów prezydenckich znalazłby się Kaczyński i Sikorski, to oddam swój psi głos na obecnego prezydenta. Lech Kaczyński jako konstrukt memetyczny jest mi obrzydliwy, ale spójny - z całym swoim bagażem nie może prezentować niczego innego, jest w tym szczery i przejrzysty. Nawet fizys zgadza mu się z psyche. Radek "Radosław" Sikorski jest natomiast jak TVN. Pod fasadą pięknie i profesjonalnie przygotowanych trailerów siedzi zwykła polska buraczanka. Przylizany światowiec, szpanujący znajomością angielskiego, studiami, obyciem itp. A jednocześnie sadzący takie suchary jak przyrównanie rury z gazem do paktu Ribbentrop-Mołotow, albo to. Albo hit sezonu: Prezydent pełni funkcje reprezentacyjne. Kaczyński prezentuje się źle, ale postronny widz widzi w nim, no sami wiecie co. Myśli sobie "ech, trafił im się prezio, biedni Polacy". Cały świat współczuł "tym dobrym Amerykanom" prezydentury Busha. Ale Sikorski, czyli Kaczyński TVN Edition, ze swoim ulizaniem i profesjonalizmem, pokaże światu, że ta młoda, profesjonalna i ulizana Polska, ci "dobrzy Polacy", też są z buraka i burakiem podszyci. Teresa Torańska przeprowadziła wywiad z żoną Sikorskiego, Anną "Anią" Applebaum. Wywiad przeraźliwie słaby, a z to powodu, że autorka nie szuka odpowiedzi na to jedno, jedyne, najważniejsze nasuwające się pytanie. 