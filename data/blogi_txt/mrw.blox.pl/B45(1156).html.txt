I kiedy wracamy pociągiem o 20:33 z Berlin HbF, jest cisza i spokój, ale nie na długo; na Gesundbrunnen wsiada banda polskich studenciąt, są głośni i naiwni, za dwa, trzy lata wpadną w objęcia prekariatu i spokornieją, ale nie dziś, dziś jadą pociągiem i piją piwo, szybko, żeby zdążyć przed przesiadką, w Polsce już nie wolno. Że wolno w DB, wytłumaczył im piękną angielszczyzną młody Niemiec. Znoszę to tylko dlatego, że powtarzam w myślach niczym mantrę słowa pancura, który rano, na dworcu Szczecin Główny, żebrząc o pieniądz na zapiekankę extra dużą, rzekł mi  Młodość ma swoje prawa.  Chciał pięćdziesiąt groszy, dostał całego zyla. 