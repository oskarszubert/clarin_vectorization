Co się stanie, kiedy Śledziu przejdzie na emeryturę? Kto zastąpi Adlera, niewolnika babilonu (acz ciągle wierzę, że "Butch" kiedyś wyjdzie)? Jura łatwiej spotkać w reklamowym spocie niż w komiksie. Kto uratuje polski komiks? Oczywiście - frajerzy, hobbyści, filantropi, którzy zadowolą się paroma groszami (dosłownie) - generalnie: fani. Zwłaszcza mangi. Z tymi jest problem, bo mandomowy wydawca - Studio JG - jest komiksowym analfabetą - nie dość, że gotowym wypuścić na rynek byle co, to jeszcze niezdolnym do przekazania autorom jakichkolwiek wskazówek, nawet tak podstawowych jak "NIE UŻYWAJ COMIC SANS" albo "przeczytaj to:"  Największą bzdurą do jakiej doszło to żelazna kurtyna między środowiskiem tzw. komiksiarzy i tzw. mangowców. Kiszenie się we własnym sosie, wydawanie "Polaku Max Manga" do rozprowadzenia po fanach wielkookich lal nie prowadzi do niczego dobrego.  Duch "Zielonej polany" wiecznie żywy. Nie podobało mi się, kiedy śp. wydawnictwo Kasen wypuszczało na rynek grafomańskie "polskie mangi" kiepskiej jakości ("Squir", also furry, ble), jadąc na marce japońskiego komiksu, nie podoba mi się ten chów wsobny uprawiany przez Studio JG. Jak ktoś chce pokazać komiks, bo mu w sercu gra, to niech  pokaże go w internecie, a nie w Empiku; pracuje tak długo, aż wygra jakiś poważny konkurs/zainteresuje się nim prawdziwe wydawnictwo; wyda sobie za własne (a nie zdobyte na dojeniu frajerów) pieniądze: ryzykując własną kasę może dwa razy się zastanowi.  Wypuszczając rysowane za półdarmo byle co psuje się rynek (i to na kilka sposobów) i w dłuższej perspektywie piłuje gałąź, z której sramy do własnego gniazda. 