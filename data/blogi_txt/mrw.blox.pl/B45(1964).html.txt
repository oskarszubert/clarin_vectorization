Jak w temacie: Niekwestionowany number one: Kino Nowej Przygody. Indiana Jones powrócił, a wraz z nim najgłupsze tłumaczenie w historii kinoznawstwa.  Kiedy pierwszy raz zobaczyłem je w (jeszcze starej) Fantastyce, po prostu nie mogłem zrozumieć co ono oznacza (jaka znowu przygoda? czyja?). Dopiero anglosaski oryginał ma sens - New Adventure Cinema. Casus taki jak z "Bohaterem ostatniej akcji" - Last Action Hero, czyli Ostatnim bohaterem [kina] akcji.  Tu chodzi o nowe kino przygodowe (termin wcześniej funkcjonujący). Dlaczego ten mem wciąż żyje? Dlaczego nikt nie powiedział "hell, przecież to bez sensu" (nie mówiąc o ludziach, co propagują mema wymyślając jego nowe mutacje typu "Gry Nowej Przygody" )? Mam smutne wrażenie, że szansa na jego zmianę jest równie wysoka jak to, że doktor Szyłak zacznie się znać na mandze.Wielki brat. WTF znaczy "wielki brat"? "Normalne" tłumaczenie "big brother" to "starszy brat". "Wielki" psuje wrażenie. Od razu ustawawia Brata jako faraona, coś obcego, odległego. Nowomowa i podwójne myślenie polegały na majstrowanie słowami, które w simulakrum pozytywów ukrywały negatywy. Starszy Brat brzmi przyjaźnie, jak ktoś na kim możesz się wzorować i polegać - otoczy opieką i poda rękę (i w tym cała perwersja tego tytułu!). Wielki Brat to dziwaczny neologizm, który z góry zdradza zamiary: to tak, jakby Ministerstwo Pokoju nazwać Ministerstwem Wojny. 