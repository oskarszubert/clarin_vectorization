Ksiądz, jak wampir, nie wchodzi nieproszony (chyba, że w szpitalu, ale szpitale są jak jebaniutka Transylwania), ale akurat zaprosiłem (mam ważny powód) i przyszedł. Trzeba mieć biały obrusik, dwie świeczki (białe, z dzieciństwa pamiętam takie ze świątkami, którym z czasem topiły się główki), wodę święconą (albo kranówę, nie), miotełkę (do kropienia) i Pismo (mamy niestety tylko po angielsku).  I krzyżyk. To mój krzyżyk z domu rodzinnego, który zabrałem razem z paśnikiem i ulubionym stoliczkiem:  Chodzi od 16, więc się czeka i czeka (wieżowiec). Szmery na korytarzu (czeka się i czeka). Kroki. Głosy. Czeka się i czeka.  Nie wiem dlaczego zawsze się denerwuję. Odkąd pamiętam. Puk puk przybieżeliiiidobeeetlejeeeem, fałszują ministranci, naści monetkę. Zapalam świeczki. Przychodzi ksiądz. Paciorek, święcenie. Siadamy. Żartujemy sobie chwilę, jest miło i sympatycznie (jaka przyjemna odmiana po tej nienawiści, z którą spotykam się podczas flejmowania). Ptaszek w kartotece. Niestety musi już iść, jeszcze 6 pięter.  Dostajemy obrazek  i błogosławieństwo. Czuję się taki pobłogosławiony. 