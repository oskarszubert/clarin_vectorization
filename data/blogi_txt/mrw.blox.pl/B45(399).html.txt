Metoda polemiczna Jakuba Ćwieka polega na zasypywaniu przeciwnika wielkimi blokami tl;dr, na co nie mam jak odpowiedzieć, bo na mojego bloga akurat zaglądają ludzie i nie chciałbym ich jednakoż wypłoszyć; swój punkt widzenia wyłożyłem w komciach do poprzedniej notki. Ale tak się złożyło, że Jakub wspomniał o superherosie znanym jako Shadow, a dziś rano Zen w swej nieskończonej inteligencji wylosował jako album dnia "Original Sin" Pandora's Box, projektu Jamesa Richarda Steinmana. Koniec podstawówki spędziłem (czy tego należy się wstydzić?) słuchając "Bat out of Hell" Meatloafa, które jest właśnie dziełem Steimana. Gościowi należy się wielki szacunek - to dzięki niemu Celine Dion ma jeden jedyny nieobsysający kawałek (który, tak się składa, jest coverem z "Original Sin").Bo Jim Steinman słynie właśnie z tego, że wciąż i wciąż pojawiają się covery jego piosenek: złożył je nawet w świetny musical "Taniec Wampirów" (na podstawie filmu Polańskiego), którego nie widziałem, bo u nas wystawiają tylko wersję z okropnym dubbingiem. Tytułowy kawałek z albumu Pandora's Box do dziś pojawił się jeszcze 3 razy - na płycie Meatloafa, w Tańcu Wampirów, jako "Gott ist Tot" i w OST z "The Shadow" (ze zmienionym tekstem; aby zawrzeć słynne "Kto wie, jakie zło czai się w ludzkich sercach?" Cienia).Tu gotyk, tam gotyk. Jakoś do mnie jednak bardziej przemawiają pełnokrwiste wampirelle Steinmana niż zimne nekrofilie Burtona, choć i one mają swój smaczek. 