Nie ma ucieczki od dekadyzmu, odkąd ludzie mają kalendarze: sami myślą w kategoriach 80s, 90s itp., co odciska się w całej kulturze, bo tymi kategoriami myślą, choćby i podświadomie, również twórcy. W analizie dekad najciekawszymi znajduję lata piąte. A że nieuchronnie wróciły lata dziewięćdziesiąte, więc 1995. O, roku ów! Pierwsze Playstation podbija świat. Powstaje "Ghost in the Shell" (w Japonii), "Johny Mnemonic" i "Strange Days" (amerykański cyberpunk umarł i wonieje). Escom kupuje resztki Commodore (żegnaj Amigo). W końcu można pracować na Windows (żegnaj Amigo). Ziemkiewicz dostaje Zajdla za "Pieprzony los kataryniarza", Lewandowski za "Notekę 2015". Ale przede wszystkim mam 16 lat, tyle co w 1995 mają Haruka i Michiru, albo bohaterki filmu "Clueless":         And I'm so fucking clueless. 