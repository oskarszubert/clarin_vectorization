Raczej nie błysnę oryginalną myślą, ale ku pamięci zrobię wrzutę o Sherlocku Holmesie Guya Ritchie. Jednym słowem: Whoa! Swoją drogą przestałem oglądać trailery przed seansem - na powyższym są spalone puenty wszystkich dowcipów! Chociaż zwiastunowi "Shafta w Afryce", gdzie był opowiedziany chronologicznie cały film łącznie z finałem pewnie długo nic nie dorówna. Strasznie fajny film. I ładny (scenografia, efekty, reżyserka), i dla ucha miły (brzęku, brzęku, brzęku). Downey Junior jako batmanowy Holmes boski, Jude z seksownym wąsem Watsona też, reszta obsady zresztą also perfect. Akcja rusza z kopa, bez żadnych "a tak właśnie się poznali" i innych originów, bo jak ktoś czytał to takie różne rzeczy wie, i panny Adler też wtedy specjalnie przedstawiać nie trzeba. Popieram dość oczywistą tezę (widziałem ją u Braineatera i jeszcze w kilku miejscach), że Holmes został uhausowiony - nie wiem jednak, czy specjalnie, czy wyszło tak przypadkiem, jako rezultat - w oby przypadkach - dość wiernego, acz uwspółcześnionego ujęcia książkowego detektywa. Ale najbardziej cieszy mnie zdeupupienie Watsona, z którego w licznych adaptacjach zrobiono pierdołę. Zresztą nie wyrażę tego lepiej niż Kate Beaton. Chyba mi tylko do pełni szczęścia brakowało 3D. 