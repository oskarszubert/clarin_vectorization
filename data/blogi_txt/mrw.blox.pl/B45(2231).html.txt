Się kręciłem po blogosferze, z okazji że środa i że "Polityka" postanowiłem zajrzeć do Passenta, ale źle skręciłem i wylądowałem na blogu emigranta z "Przekroju", Bartka Chacińskiego, który pisze o muzyce, której nie słucham, a jak pisze o tej, której słucham, to mi się robi wszystko na raz, bo jeśli chodzi o muzykę, to jestem przewrażliwiony jak albinos w południe na plaży (czy tylko ja odczuwam tam lekki diss Lady Gaga?). I jest tu sobie taka notka pt. "Zdążyć przed Zmierzchem", od której robi mi się w tę i nazad. Rzecz jest o soundtracku z trzeciej części filmu "Zmierzch", którą to serię hejterzę z powodu mormońskiego pierdolenia, ale właśnie - z powodu, a nie tępo i na odlew, na fali dissu. Bo na ten przykład aktora Pattisona wciąż lubię, podoba mi się także muzyka z filmu, jak nowy singiel Muse z tubki wyżej. Chaciński też chwali muzykę, ale pisze w te słowa:  Ogólnie zjawisko “soundtracków lepszych niż film” nie jest mi obce. Ale zjawisko “soundtracków robionych przez kogoś, kto nawet nie wie, o czym jest film” uważam za dość świeże i ciekawe. Tak sobie myślę, że można w ten sposób sprzedać ten sam zestaw piosenek na kompilację “Twilightu” i “Hello Kitty”, a może nawet na płytę “Boba Budowniczego”.  and I'm like wtf. Rozumiem, że pisząc o “soundtracków robionych przez kogoś, kto nawet nie wie, o czym jest film” Chaciński ma na myśli takie składanki z singlem promującym film, gdzie resztę cedeka wypełniają jakieś piosenki od czapy z aktualnej power listy? Chyba tak, bo inaczej co ma znaczyć ta uwaga o "Hello Kitty" i "Bobie Budowniczym"? Że Kicia w filmie pokica w rytm piosenki Muse, która notabene będzie świetnym podkładem pod mieszanie cementu? Bo tak się składa, że wszystkie piosenki z płyty, podobnie jak w przypadku poprzednich części, zostały użyte w filmie. A że "Zmierzch" ma oddany fandom, to w wikipedii jest nawet tabelka przypisująca kawałki do poszczególnych scen. Oczywiście można założyć, że zostały dobrane przez kogoś kto nie wie, o czym jest film, ale to założenie dość z dupy wyjęte. Akt wyjęcia tezy z dupy jest tu drastyczny o tyle, że np. obecność Muse czy Killersów na OST-ach wampirzej sagi jest nieprzypadkowa - Stephanie Meyer jest ich fanką, wskazywała nawet te zespoły jako inspirację w czasie pisania swoich książek. Panie Bartku, pan masz braki, wiesz? Z popkultury, wiesz? 