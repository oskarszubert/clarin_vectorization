Kamnez wieści śmierć książki drukowanej (ba, chce ją poddać eutanazji - lewactwo zobowiązuje!), w komentarzach zaś wszedł w takie tl;dr z Laurą, że nawet nie będę tam nic pisał, tylko zrobię sobie notkę. E-booki "kocham i rozumiem". Przeczytałem ich wiele i ciut ciut, z ekranika mojego wiernego Zire, są świetne do tramwaju, można czytać jedną ręką (a drugą trzymać się rurki). Dostać e-maila od znajomego pisarza "napisałem właśnie książkę, dobrej zabawy" i czytać sobie jeszcze parujące od twórczej pracy dzieło - bezcenne. Jednakoż......jednakoż jako fetysz czy artefakt e-book się nie sprawdza. Mam "Czarne oceany" Dukaja, których nie czytam, jest to bowiem wydanie SuperNowej, które rozleciało się w czasie pierwszego czytania: kupiłem je na autorskim panelu na Polconie, pierwsza partia. Z autografem. Jest tu i historia, i anegdota. Rzecz jest żywa. Namacalna. Co można wziąć na e-booku? Podpis cyfrowy?Ile ściętych drzew kurzy się teraz bezsensownie w naszych mieszkaniach! zauważa dramatycznie Kamnez. Cóż, jedne z najpiękniejszych słów, jakie padły w serialu fantastycznym to I'm burning up a sun just to say goodbye.  Więc ścięcie drzewa, żeby życzyć długiego i szczęśliwego małżeństwa i życia is ok in my book. 