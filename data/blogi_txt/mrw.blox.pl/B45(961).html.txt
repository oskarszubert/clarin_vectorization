W Nidzicy kolejny raz przyznano Nagrody Sfinks. Zdziwiło mnie, że najlepszym opowiadaniem roku 2008 został "Beznogi tancerz" Mai Lidii Kossakowskiej: przecież czytałem je dawno temu. Ukazało się bowiem w 2000 roku w "Fenixie" (było wtedy nawet nominowane do Zajdla), potem wyszło jeszcze w zbiorku "Obrońcy niebios" (Runa, 2003). Nagroda przypadła wydaniu trzeciemu, czyli kolekcji "Żarna niebos" (Fabryka Słów, 2008), rozszerzonej o dwa opowiadania reedycji "Obrońców...". WTF?  W regulaminie nagrody stoi co następuje § 5 Do Nagrody kandydują wszystkie utwory fantastyczne, polskie i zagraniczne, powieści i opowiadania, opublikowane w formie zwartej (książki, albumy) lub w czasopismach o zasięgu ogólnokrajowym, które ukazały się z datą wydania poprzedzającą rok przyznania Nagrody. więc rozumiem, że sytuacja - choć kompletnie idiotyczna - jest z nim zgodna. Ale są i inne konsekwencje tego faktu: wedle Nagrody Sfinksa "Kameleon" Rafał Kosika jest lepszy od najlepszych dzieł mistrza Lema, które wyszły w 2008 w serii Agory (za co Wojtek Orliński dostał Śląkfę, gratulacje!). Pff. 