...również przecież robią animację. Na 4chanie kultem cieszy się serial "Wakfu" (o, leci u nas w telewizji) pełen brakującego amerykańskim produkcjom niewinnego erotyzmu (DEM HIPS). W jednym wątku poświęconemu tej serii znalazłem coś takiego: Powyższy filmik jest teaserem webkomiksu "Maliki", opowiadającego o codziennym życiu rysowniczki komiksów i jej kotów. Do bandy występującej w tym inspirowanym japońszczyzną bande dessinée należy również m.in. wiking, nieletnia nielegalna chińska emigrantka i LADYBUG, psychiczna emanacja, której idea została zaczerpnięta z mangi "Jojo's Bizarre Adventure" (idea owa została uwieczniona w starym flashowym memie). Strip (wydany również drukiem w 4 tomach) jest niestety(?) po francusku, ale autor szarpnął się na angielską wersję strony, gdzie część komiksów została przetłumaczona. Jest tam kilka perełek, a że rysunki są po prostu śliczne to zachęcam do lektury. 