Google wypuszcza swoją przeglądarkę (której oczywiście nie zainstaluję, bo pewnie będzie wysyłać logi do CIA), a zasady jej działania tłumaczy w tl;dr komiksie. Jego autorem jest Scott McCloud, jeden z niewielu twórców komiksów internetowych, który korzysta z faktu publikowania w internecie. Czy wynika to z tego, że jest znakomitym badaczem komiksów (wydał kilka książek) i po prostu kuma czaczę? Przypomnę, że teoretycy nie zawsze radzą sobie z praktyką, jak pokazuje przykład doktora Szyłaka. Z eksperymentów z medium zrodził się "Carl", który zaczyna się tak: a potem - sprawdźcie sami,Innym fajnie zrealizowanym pomysłem jest "Right number", wyświetlany w okienku flasha. Komiks ten jest dostępny za darmo, ale wcześniej był sprzedawany za pomocą systemu mikropłatności. I w tym chyba tkwi odpowiedź na pytanie, dlaczego tak mało rysowników korzysta z możliwości, jakie daje internet? "Right number" jest artystycznym, ale w założeniach komercyjnym projektem dopasowanym do medium, a nie stripem wannabe komiksiarza, który zarabia na reklamach googla i marzy, że kiedyś trafi do prasy drukowanej lub wyda zbiorek. 