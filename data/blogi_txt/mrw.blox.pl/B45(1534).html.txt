Otóż jestem więźniem narracji i nie zrobiłem notki o tzw. "Crossgate", bo brakowało mi w całej aferze odpowiedniej anegdoty. Ale okazało się, że wystarczy trochę poczekać... A było to tak, że pisarz Jakub Ćwiek miał kłopoty ze swoim wydawcą, Fabryką Słów. Kłopoty przykre, bo natury finansowej, potwierdzające to o czym się do tej pory szeptało po kątach (cz. 1, cz. 2 i cz. 3, also: flejm). Odezwało się też kilku innych autorów, z podobnymi problemami. Sprawa stała się inspiracją satyrycznego tekstu opublikowanego przez "Esensję". Który jest zabawny (o ile kogoś śmieszy cudze nieszczęście), ale występuje w nim postać wyraźnie wzorowana na prawicowo-upeerowsko- kapitalistycznym pisarzu Pilipiuku Andrzeju. Co jest o tyle bez sensu, że Pilipiuk to lokomotywa Fabryki, więc z nią żadnych problemów mieć nie może. I nie ma. I tu następuje puenta, której mi do tej pory brakowało. Otóż bowiem Pilipiuk Andrzej dał głos: 1) Fabryka popełniła błąd nie stawiając jasno sprawy wyłączności. Większości autorów z tego co wiem mówili na początku. Może sądzili że każdy już wie? 2) Ćwiek zawalił termin oddania im książki już zaliczkowanej. Jednocześnie dostarczył inną książkę Runie - co mogło z boku wygądać brzydko. 3) rozliczenie finansowe i ich terminowość są bolączką naszego pseudokapitalizmu - to dodatkowo zaogniło sytuację. [...]błąd księgowości, niedopatrzenie, tarcia, może dodatkowe opcje wynikające z umów. Tak czy inaczej jest to przyklad niepokojący i zmuszający do pewnego zastanowienia. Kilkumiesieczne opóźnienia z wypłatą trafiają się wszystkim - wynika to po prostu z dychawiczności naszego pseudokapitalizmu. Podziękujmy m.in. rządom rudego donka. Za kaczorów przepływy byly o połowę szybsze.  I wszystko jasne. 