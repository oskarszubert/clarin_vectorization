Pierwszy dzień grudnia, pełen wrażeń - światowy dzień AIDS (wszystkiego najlepszego!), koniec niepodległej Polski oraz rozpoczęcie adwentu - oficjalnego oczekiwania na specjalny odcinek Doktora. Jak co roku na stronie BBC zrobiono kalendarz z niespodziankami na każdy dzień czekania. Dziś jest instrukcja do miłej nerdowskiej gry, polegającej na wtrącaniu do codziennych konwersacji cytatów z Doktora - jeśli nikt się nie skapuje (i nie zrobi WTF), zaliczasz punkty - tym wyższe, im bardziej dziwaczny był to cytat. To w skrócie, reszta zasad jest w tym PDF. Pomyślałem o polskiej wersji takiej zabawy, ale teksty z jedynego dobrego polskiego serialu sci-fi w codziennych konwersacjach przechodzą jak nóż przez masło. 