To, że w dodatkach do jakobycywilizacyjnośmierciowej Gazety Wyborczej można znaleźć seksistowskie i głupawe wrzuty wiadomo od jakiegoś czasu, ale że coś takiego znajdę w Dużym Formacie - nie przypuszczałem. Krzysztof Varga w w kolumnie "Kajet konesera" (bardziej pasowałoby: "Blog buca") wybrzydza na program artystyczny obchodów  w Gdańsku: koncert Kylie Minogue i The Scorpions, z suportem Kombii i Lombardu. Tym ostatnim dostaje się za obciachowość i kolaborację z PRL, tym pierwszym - no właśnie, Scorpionsom nic, za to dostaje się księżniczce popu: Na początek "ha ha żarcik", a potem ostre pióro się rozkręca (dla porządku dodam, że "żarciki" z całowaniem nie są z dupy, ale nawiązują do obcałowania Wałęsy przez jakąś wokalistkę 20 lat temu). Cóż za błyskotliwa gra słów - "Minette"! Boki zrywać, Majewski powinien czuć się zagrożony. Co leży u podstaw głupawego wyskoku Vargi? Z jednej strony, popkulturowy analfabetyzm i nadęty snobizm: disco śmierdzi i pop śmierdzi, więc wokalistkę (dla której piosenki pisali Manic Street Preachers, o której śpiewał INXS, z którą duet nagrał wspomniany Nick Cave) można potraktować jak głupią gąskę. Z drugiej - powszechny wśród naszej pseudointeligencji antykult celebrytów, podszyty seksizmem: w dobrym tonie jest polewać z Joli i Frytki, ale to przecież tylko kroczek od polewania z Dody (z oczywistym olaniem jej wokalnych i hitotwórczych zdolności), stąd mały kroczek do polewania z... i tak małymy kroczkami dochodzimy do polewania z Kylie. "Ma spore usta", oh teh hilarity! Wrócę jeszcze do Scorpionsów - Vargowi się marzy, żeby wystąpiło U2 oraz by Dylan wyskrzeczał swoje nieśmiertelne "The Times They Are A-Changing", bo wtedy świat by na to spojrzał. Tyle, że to nie Dylan, a Scorpionsi - kiczowaci i obciachowi Scorpionsi - napisali piosenkę o przemianach zapoczątkowanych Okrągłym Stołem. I do gwizdolizy Klausa, a nie charchu Boba przeżywaliśmy radość z odmienionego na chwilę świata. 