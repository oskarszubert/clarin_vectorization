Pierwszego dnia po wyjściu z borsuczenia poszedłem do kina - ale to inna historia, którą opowiem jutro - a że do seansu zostało trochę czasu, posnułem się po centrum handlowym. Spożyłem dietetyczny zestaw w McDonaldzie, obczaiłem tegoroczną ofertę czapek, szalików i rękawic oraz toreb na ramię, bo obecna już się nieco zużyła. I dla zabicia czasu poszedłem do Empiku sprawdzić, co tam piszczy w kulturze.  Zobaczyłem tam rzeczy straszne.  Wydany przez Forbesa komiks o tym, jak Steve Jobs nauczył się zen od jakiegoś japońskiego mnicha i niczym amerykański ninja zaprojektował dzięki temu iPoda. Książkę "Diary of a Wimpy Kid" przełożoną na polski jako "Dziennik cwaniaczka"; albo tłumoko-wydawcy nie znają języka, albo jest to casus przełożenia "for dummies" jako "dla bystrzaków" powieści Kornela Makuszyńskiego ("Awantura o Basię", "Panna z mokrą głową", "Szatan z siódmej klasy") z okładkami niczym z Fabryki Słów - obrobione w photoshopie zdjęcia współczesnych dzieciaków z bombastycznym liternictwem. i coś, co złamało mi serce - "Tajemnica Zielonej Pieczęci" wydana przez Zieloną Sowę. Gruby (440 stron!) hardcover, tylko... gdzie są ilustracje z mojego zaczytanego na śmierć egzemplarza? Gdzie te cudne obrazki Gwidona Miklaszewskiego? Nie ma! Zamiast np.   (obrazek ukradłem stąd, jest więcej! Tylko nie czytajcie notki, bo niemądra) są nudne (obrazek: ojciec i Stefan siedzą na kanapie) koszmarki podobne do tego gówna z okładki:    Czy wyjecie w środku, tak jak ja? 