Moim ulubionym rodzajem japońskiego komiksu są stripy prasowe i komiksy undergroundowe. Im jakaś kultura jest silniejsza w mainstreamie, tym ciekawsze ma podziemie i tak jest właśnie w Japonii (w Polsce natomiast nie ma komiksu głównonurtowego, jest samo podziemie, tzn. nawet mainstream wygląda na under. Jak w PRL-u). Pyszną próbką owoców nihońskiego podziemia były prace Naritady Shintani  publikowane w fanzinie MA-88. Dziś dla posmakowania dam natomiast linka do angielskiego tłumaczenia stripów (w .zip-ie) niejakiego Pixela, który zdobył światową sławę przegenialną freewarową grą Cave Story  (o niej i innych darmowych grach przy innej okazji). 