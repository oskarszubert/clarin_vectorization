Miałem w podstawówce kolegę, nazwijmy go Krzyś Ulęgałka (bo jeszcze się wygugla, a po co; ja z kolei jestem nieguglalny dla naszej-klasy, bo nie byłem wtedy pro  i nie używalem obu imion; więc niech będzie Krzyś Ulęgałka, postać z serii książek o szkolnych przygodach Jasia Kowalskiego), który był jedynym dzieckiem w klasie, którego rodzice mieli telewizor... ...not.Ale tak mu się zdawało. Toteż każdy dzień zaczynał od fascynującej opowieści o swoich wczorajszych przeżyciach, czyli raportu "Co widziałem w filmie po Dzienniku". "Ależ Krzysiu", mówiliśmy, "my też mamy telewizory", ale nie docierało.Wystarczy szybki surfing po blogosferze by dojść do wniosku, że KKU jest wiecznie żywe. Tak jak do Krzysia nie dociera do nich prosty komunikat "Views: 23,928" na youtubie, tak samo przekonani są o wyjątkowości swoich doświadczeń seksualnych  (jedyny człowiek na świecie, któremu zrobiono loda; jedyna parka, która polazła w tym celu do parku itd.). KKU to AIDS internetu.KKU zdaje mi się dolegliwością nieuleczalną, więc jedyne co można zrobić to pochylić się z troską. Jaś Kowalski mówi w jednej scenie do Krzysia "Narysowałeś zamek? To ładnie Krzysiu" i to samo radzę mówić wszystkim ofiarom KKU. "Skończyłeś studia? To ładnie, Krzysiu". Dziesięć punktów dla Gryffindoru. 