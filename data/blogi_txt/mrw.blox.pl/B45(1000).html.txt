Kiedyś niezbyt trzyźwy leżałem podziwiając kolorowy sufit toruńskiego, nieczynnego jeszcze pubu, kiedy z mroku odezwała się niezbyt trzeźwym głosem współtowarzyszka niedoli i zadała pytanie z cyklu egzystencjalne: -Michał, a ty się brzydzisz krwi z miesiączki? -Co? -No jak jest na czymś poplamione czy coś -No nie, mało jest rzeczy, których się brzydzę, krew to krew. A co? -E, nic. A teraz dostałem mail pt. "Aaaa! Aaaa!!!", a w nim link do strony "Naya - serwis o miesiączce". Ojej. Na pierwszy rzut oka rzecz jest ok - pozytywny przekaz dla lasek, akceptacja miesiączki, może trochę za bardzo w śmieszne hipisowskie klimaty, gdy nagle robi się like z podręcznika dla samic młodzieży wiejskiej z lat 60, który krąży po internetach i brzmi tak:  Podpaski można nabyć gotowe, ale każda kobieta może sobie także je bez żadnego kosztu sama uszyć [...] Podpaski trzeba często zmieniać - bardzo niezdrowo i nieprzyjemnie jest nosić zbyt mokre czy zaschnięte. Zdjęte podpaski moczy się w zimnej wodzie przez kilka godzin, potem płucze, pierze mydłem w gorącej wodzie i wygotowuje. Idąc w gości lub w drogę, trzeba wziąć z sobą podpaskę na zmianę. Aby brudnej nie nosić ze sobą, zrobić na drogę taką, którą można by zakopać lub wyrzucić do ustępu Wiedzieć musicie, że postęp nastąpił i dziś każda ekologicznie uświadomiona kobieta nie zakopie ani nie wyrzuci do ustępu, gdyż ma specjalną nieprzemakalną saszetkę na zużyte podpaski. Wait what zapyta ktoś. No tak, zużyte podpaski, które należy zabrać do domu i wyprać. Gdyż tak jest ekologiczniej.  Strona "Naya" pod płaszczykiem promowania pozytywnej menstruacji zajmuje się bowiem handlem podpaskami wielokrotnego użytku (które niby wychodzą taniej, ale to bulshit. Tanie to są pieluszki tetrowe). Bo te jednorazowego użytku, dla kobiet leniwych i mających w dupie Matkę Ziemię, nie dość, że produkują masę śmieci, powodują wycięcie lasów i zatrucie powietrza, to jeszcze PRAWDOPODOBNIE POWODUJĄ RAKA!!!111.  Czy dioksyny, te silnie rakotwórcze substancje, pochodne bielenia chlorem, znajdują się w podpaskach, pieluchach i innych papierowych produktach jednorazowych?Wszystko na to wskazuje, chociaż przemysł papierniczy stara się ukrywać realną skalę zatrucia dioksynami. Ja akurat słyszałem, że to nieprawda, ale co ja tam wiem. Tzn. na wszelki wypadek sugeruję nie zjadać podpasek. Oczywiście z punktu widzenia hipiski karmiącej piersią do 12 roku życia moczenie przez kilka godzin zakrwawionych szmat to znakomity sposób na Dotarcie do Źródeł Swojej Kobiecości i Zespolenia z Pływami Pramatki, ale dla większości lasek to megaudręka nałożona na czas, który nie jest jakoś i tak szczególnie wygodny (Connie Willis napisała o tym kiedyś świetne opowiadanie pt. "Nawet królowa"). Pewnie, że fajnie by ograniczyć wykorzystywanie zasobów i surowców, ale dlaczego akurat kosztem kobiet? Może w ten sam sposób zrezygnować z wygody papieru toaletowego? Mogę wymyślić odpowiednią hipisowską bazę o celebracji kupy. Podobno czułe przemawianie do stolca pomaga na syndrom leniwego jelita. A oto obiecany w tytule One Girl One Cup (taki silikonowy kubeczek kosztuje 125 złotych, jeśli ktoś jest ciekawy):         A może tak sobie wetknąć cieciorkę? Podobno dobrze wchłania? 