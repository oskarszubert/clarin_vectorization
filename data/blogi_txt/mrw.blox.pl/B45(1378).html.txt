A dziś się dowiedziałem z blogaska Wojtka, że teraz się nie słucha albumami (o ja niedzisiejszy), za to ogląda sezonami. E, nie, lepiej nie. Nie lubię oglądać sezonami, odcinek za odcinkiem, bo one nie były przecież pomyślane do takiego oglądania. Więc się robi za dużo na raz, albo za szybko, psuje się zabawę: cliffhangery nie znaczą nic. Weźmy na ten przykład pierwszą serię Doktora, z Christopherem Ecclestonem w roli głównej:  Przy normalnym oglądaniu widz miał 9 Doktora na trzynaście tygodni. Przy emisji powtórek na BBC Ent. - 13 dni. Cały sezon można łyknąć w całonocnym maratonie i znam ludzi, którzy tak zrobili. I co? Nawet nie zdążyli się z 9 zaprzyjaźnić, więc szybko o nim zapomnieli, jak przyszedł David Tennant. Oczywiście każdy sobie może wybrać, czy woli jeść po jednej pralince i rozkoszować jej smakiem, czy opierdolić na raz całą bombonierkę, ale po co ryzykować wycieczkę do Rygi? 