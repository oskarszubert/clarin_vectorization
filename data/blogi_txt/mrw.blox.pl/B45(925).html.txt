Ach te stare trailery, które opowiadały cały film! W każdym razie - niedawno telewizja pokazała "Supermana II" i muszę przyznać, że to najlepszy film o Supermanie jaki powstał - nie to, żeby konkurencja była jakaś duża - o III i IV lepiej zapomnieć (jak i uczynili autorzy "Powrotu Supermena", ale to jedyna rzecz, jaka wyszła im dobrze), jedynka była nawet ok, gdyby nie końcowy Deus Ex Machina (nie mam nic przeciwko DEM-om, ale kręcenie Ziemią celem cofnięcia czasu to przegięcie). O nieporażce drugiej część przygód kalesoniarza zadecydowało kilka czynników:  dosyć spójny scenariusz, nawiązujący do pierwszej części (co zakrawa na cud biorąc pod uwagę zamieszanie przy produkcji, wymianę reżyserów itp.) godny przeciwnik dla Supka: Generał Zod (na kolana, chamy) i jego wesoła drużyna banitów z Kryptona o mocach równych mocy Supermana dobra drama - prawdziwa miłość czy latanie, oto jest pytanie zachowanie komiksowego charakteru Supermana, w tym wygłupów Lois celem demaskacji Clarka.  Film zawiera również dwie sceny, które mówią wszystko na temat Supermana: po zrezygnowaniu z supermocy (celem puknięcia Lois) uczłowieczony Clark Kent dostaje w mordę w barze; gdy moce odzyska (celem puknięcia Generała Zoda) Superman wraca w przebraniu Clarka do baru i spuszcza lanie swojemu prześladowcy. To realizacja szkolno-podwórkowej fantazji: może teraz mnie tłuczecie, osiłki, ale jak tylko zyskam supermoce to wam pokażę! 