Przeczytałem na jednym blogasku, że warto pojechać na Przystanek Woodstock - bo oprócz możliwości taniego najebania się spędzenia mile czasu, oberwania łokciem w żebro w trakcie słuchania wiązanki przebojów Luxtorpedy czy potaplania się w błocku, może uśmiechać się do ludzi. I oni się uśmiechną. Autor jakoby próbował uśmiechać się w mieście i spotkał się jedynie z niezrozumieniem.  To mnie zaciekawiło, bo to samo pisał tu kiedyś jeden z dawnych komcionautów. Że jak się w Polsce uśmiechać do człowieka, to człowiek patrzy spode łba.  Ta anegdata jest tak niezgodna z moją anegdatą, że zastanawiam się, czy problem nie leży w rzeczonych uśmiechonautach. Może robią coś źle? Może nie potrafią się uśmiechać?   Foto: Szpro Photography Bo to jest tak - w internecie znacie mnie jako blogera-marudę, ale w tzw. realu praktycznie cały czas się uśmiecham. Do ludzi.  Uśmiecham się do pani w sklepie, do dziewczęcia w kolejce na festiwal; do ludzi, których wcześniej nie znałem; do autochtona z zakazanej krakoskiej dzielnicy, który zamiast pokazać mi, gdzie jest sklep, normalnie mnie do niego zaprowadził; do staruszki, której o mało nie zabiłem walizką w autobusie, do ludzi, do których mam jakiś interes i do takich, od których niczego nie chcę. Z uśmiechem jest po prostu łatwiej.  I jeszcze nie spotkałem się, żeby ktoś uciekał albo robił jakieś miny. Ale też nie miałbym pretensji, gdy ktoś nie chciał go odwzajemniać. Bo nie jest na wakacjach, bo ma zły dzień, bo jedzie do chujowej pracy.  Ale powiem wam, że żeby być miłym dla bliźnich i dalźnich, nie trzeba jechać w krzaki studenckiej utopii z wódką i namiotem; próbujcie emanować dobrem na co dzień i nie przejmujcie się opiniami marudnych internautów, którzy twierdzą, że się nie da. Da się. Potrenujcie przed lustrem. 