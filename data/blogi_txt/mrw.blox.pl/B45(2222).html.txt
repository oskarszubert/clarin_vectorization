Znalazłem na dysku zapisaną zawartość strony - już nieistniejącej - manekineko.art.pl, homepage szczecińskiego klubu manga i anime Maneki Neko. Ojej, czego tam nie ma - zdjęcia z konwentów z czasów, kiedy ludzie chodzili w swetrach, bo nie było H M, galerię fanartów z czasów, kiedy każdy rysował, nawet jeśli to były tylko kalki z obrazków z "Kawaii" i fanfiki pełne miłosnych wyznań z czasów, gdy zakochanie się w rysunkowej postaci nie wydawało się takie dziwne jak dziś. I mam taki plan, żeby założyć na fejsie profil Maneki Neko i te wszystkie skarby tam wrzucić. Ale będą jaja. 