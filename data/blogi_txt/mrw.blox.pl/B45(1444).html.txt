Pewnie nawet mieszkańcy sawanny słyszeli smutnego newsa o zamrożeniu produkcji kolejnej części Jamesa Bonda. Heartbreaking. Z jednej strony najlepszy Bond, jakiego mieliśmy od lat, który jeszcze nie zdążył pokazać swoich pełnych możliwości. Byłoby strasznie szkoda, gdyby zmarnował się taki fajny Daniel Craig. A z drugiej, to czy James Bond będzie powracał zawsze? Czy kiedyś musi się skończyć? Jeśli tak, to moment jest ku temu dobry, z punktu widzenia narracji - "Quantum of Solace" kończy się tam, gdzie zaczynają się przygody dojrzałego, ugotowanego na twardo Bonda znanego z "Doktor No" i kolejnych filmów. Krąg życia został zamknięty. Ale strasznie, strasznie byłoby szkoda. 