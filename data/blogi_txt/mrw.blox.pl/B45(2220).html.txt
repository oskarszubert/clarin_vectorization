Sprawdziłem, jakie pierdoły wypisywałem w poprzednich latach 5 listopada - w 2007 nie miałem jeszcze zwyczaju pisać codziennie, w 2008 i 2009 były notki okolicznościowe, a w 2010 zwyczajnie nie miałem już nic do dodania.  A dziś zapomniałem, ale trudno zapomnieć, kiedy wszędzie widzi się te nieszczęsne maski. Zabawna sprawa - gęba katolickiego terrorysty, użyta w anarchistycznym brytyjskim komiksie i amerykańskim lewicowym filmie na jego podstawie, skąd trafiła na 4chan i stała symbolem "ruchu" Anonimów i innych protestujących na ulicach.   Ale najzabawniejsze jest to, że na początku na 4chanie nosił ją Epic Fail Guy, ludzik-z-kresek, którego udziałem były epickie porażki.  Może piąty listopada powinien być dniem epickiej porażki? 