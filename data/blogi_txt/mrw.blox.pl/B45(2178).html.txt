Czytam Raport w ostatniej "Polityce" i urywa mi tako od szczęścia i pomyślności. Ktoś oto wpadł na pomysł, żeby z okazji wyboru na urząd prezydenta hrabiego Komorowskiego (ale podobno nie z tych Komorowskich) poświęcić osiem stron na smętne pierdolenie szlachty i o szlachcie. W ogóle, nie wiem co mnie bardziej brzydzi, że się tych ludzi dopuszcza do głosu czy to co mówią. A nie mówią niczego nowego poza standardowym "nobliges obrzyges" i oddajcie moje srebra, chów wsobny (gratuluję genów) i że to w sumie nie taki problem czy wielki wstyd, że jakieś hrabiątko czy inne grafiątko wyszło za dziecko z plebsu, czyli córkę Kulczyka (tego Kulczyka!), chociaż nie wszystkim się to podoba. (dlaczego nikt tego jeszcze nie zdelegalizował? tych wszystkich herbów i tytułów?) I że mają taki etos, żeby robić dla ojczyzny, chociaż mogliby wyjechać, ale wolą udzielać się w fundacjach (typu Masoński Związek Rycerzy Krakowskich) i nawet jak zajmują się biznesem, to również charytatywnie pamiętają o sierotkach. Wzruszające to jak kotek czekający na przeszczep szpiku. Ale kilka stron obok, w temacie tygodnia, na sześciu szpaltach streszczona jest historia Henryki Krzywonos. Która własnymi siłami wydobyła z gówna, walczyła o wolność (bez motywacji w postaci rodowych sreber, za to z wielką stratą), wyszła za mąż za byłego milicjanta i uratowała masę sierotek, bez pierdolenia o etosie, nobligesie i wujku na hiszpańskim dworze. I to ona powinna być na tej pieprzonej okładce. 