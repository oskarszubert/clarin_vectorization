Wybieram się na Jeża Jerzego, zachęcony recenzją Śledzia i lekko zniechęcony recenzją Wojtka. Zniechęcają mnie:  miastyzm "wykazując spory dystans do własnego image, różni znani dziennikarze sparodiowali w filmie siebie"      konfekcjonowany bunt, konfekcjonowana złość   "Jeż Jerzy to personifikacja potransformacyjnego pokolenia, ludzi młodszych ode mnie z grubsza o dziesięć lat, dla których komunizm to już tylko najwyżej mętne wspomnienia z dzieciństwa"  Ja jestem od Wojtka młodszy o dokładnie 10 lat. Komunizm jest dla mnie wspomnieniem z dzieciństwa, ale nie ma w tym wspomnieniu nic mętnego. Natomiast w ogóle nie poczuwam się do Jerza. Wojtek dissuje "Włatcuf Móch", że są serialem dla dzieci udającym serial dla dorosłych udający serial dla dzieci. Jerz w takim razie jest komiksem dla młodzieży udającym komiks dla dorosłych udający komiks dla młodzieży. Bo jest pełen rzeczy, które największe wrażenie robią na nastolatkach. Pewnie, że może bawić również dorosłego, ale furrys rzucający kurwą to jedna z pięciu najśmieszniejszych rzeczy dla gimbusa. Ale kiedy sam byłem gimbusem, nie załapałem się na Jerza. Widziałem kilka odcinków w "Ślizgu", który kolega przynosił do szkoły i tyle. Nie miałem deskorolki, a kiedy chciałem zobaczyć rysunkowe cycki i przeklinające animki, sięgałem po coś wydanego przez Manga Entertaiment. To było w drugiej połowie lat 90. Początek dekady spędziłem zaś z moimi rówieśnikami, urodzonymi w październiku 1979 roku Beavisem i Butt-Headem. 