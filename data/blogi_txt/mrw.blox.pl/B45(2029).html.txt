Mój druh pimpując "Lost Found" rzucił przy okazji linkiem do świetnej gry o zabawnej pikselowej grafice. Dzisiaj się mówi "pixel art", kiedyś się mówiło po prostu "grafika". Piksel był wtedy pogardzany: stąd negatywnie nacechowana "pikseloza". Nie było go zresztą widać - poza starymi i kiepskimi grami z konsoli Atari 2600 piksele ginęły w analogowym, naturalnym blurze telewizorów. Pamiętam obrzydzenie po zobaczeniu "Fire Ice" na VGA - widać było wielkie piksele i w porównaniu z blurrowym amigowym doświadczeniem było to strasznie uncanny.Dzisiaj te stare piksele są oglądane pod lupą (stare rozdzielczości rzędu 320x200 inaczej nikną na współczenych wielgachnych monitorach), w sposób zupełnie nienaturalny. I nabierają przez to zupełnie innego smaku: wada staje się zaletą, ograniczenie uszlachetnia przecież sztukę.Ptak czasu niesie gorzki owoc: gogle nostalgii i popkulturowa turystyka temporalna każą widzieć przeszłość tak, by była jak najfajniesza. Nawet jeśli nie ma to żadnego związku z rzeczywistością. 