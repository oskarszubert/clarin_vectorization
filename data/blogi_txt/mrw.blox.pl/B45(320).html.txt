Pamiętacie ten odcinek "Przyjaciół", w którym Phoebe się przeziębiła i miała taką bluesową chrypę? Przytrafiło mi się coś podobnego...   ... dzięki czemu udało mi się zrobić #over9000 śpiewając piosenkę Leonarda Cohena "Famous Blue Raincoat". Miałem nos zatkany katarem, co okazało się kluczem do sukcesu. Singstarowa wersja ma ładny teledysk złożony z ruchomych obrazków starego Nowego Jorku; i ogólnie cieszy mnie, że jest; wyrwany z łap ogniskowych spadkobierców Zembatego, którzy nawet nie wiedzą, o czym są te piosenki.  W sumie to nawet się nie dziwię, że nie potrafił poprawnie przełożyć FBR, który jest bardzo niejasny, zwłaszcza wersu "That night that you planned to go clear﻿"; dziś mamy wikipedię czy rapgeniusa i łatwo sprawdzić, że "to go clear" to nawiązanie do pewnego terminu scjentologicznego; ale dlaczego wrzucił tam takie banalne i cudaczne "zwiał"? Nie dowiemy się nigdy.   Z innej beczki wciąż nie mogę pojąć, jak całe pokolenie tłumaczy nie ogarnęło prostej rzeczy: "axe" to slangowe określenie gitary lub saksofonu. "Jazzer, drop your axe, it's jazz police!" Zembaty przełożył na "Jazzmanie, rzuć siekierę, to Policja!". Na jazzmana z siekierą faktycznie warto nasłać policję, i to taką normalną, nie jazzową.  A tu fragment tłumaczenia piosenki Rogera Watersa "One of my turns" autorstwa Tomasza Szmajtera:   Run to the bedroom,In the suitcase on the leftYou'll find my favorite axe.﻿ Mała siekierka, standardowe wyposażenie każdego rockera. Na tym słowie poległ również Wojciech Mann, ale to kolesław, dla którego "The Wall" oznacza "Ścianę" i w ogóle nie ma o czym mówić. A przecież wystarczyło obejrzeć np. film "The Wall", w którym Bob Geldof nie ma żadnej siekiery, za to widać, jak rozwala gitarę o ścianę.  Ja jestem taki cwany, bo poznałem to słowo grając w gry przygodowe. 