A kiedy Śledziu na panelu opowiadał jak hartował się Produkt to wspomniał, że jeden z jego założycieli jest teraz redaktorem naczelnym Maxima. Podniosłem paluszek i spytałem, czy to jedyna osoba ze środowiska P., która odniosła sukces? Okazało się, że tak.  I wynieśliśmy z tego spotkania taki bardzo oczywisty, ale jakby ciągle pomijany półgębkiem w takich środowiskach twórczych podział na SUKCES i CHWAŁĘ (i respekt).  Sukces, czyli kasa. Chwała, czyli cała reszta, jak te uczucie, kiedy podchodzi do ciebie fan z ostatnim tomem Funky Kovala i prosi o autograf: (wcale tak nie powiedział, żart z Panem Butenko pochodzi z niedzieli i nie jest nasz) Oczywistość kasy jest oczywista; o czym zresztą obrazowo opowiadał Śledziu - zanim ruszy ze swoimi chwalebnymi produkcjami, musi posmarować trochę życiodajnej komerchy. Alternatywą jest tzw. bułka dworcowa. Ale ciekawe, że ludzie, którzy odnieśli SUKCES, mają wciąż taki głód CHWAŁY. Widziałem ostatnio taki smutny flejm na Facebooku - reżyser przekasiastych komedii przychodził na walla złośliwego krytyka wypłakując taką rzekę. Czemu nie wypłakiwał jej w domu, w dolary?  foto. Szpro I wtedy pod koniec soboty mogę wytłumaczyć Maćkowi Parowskiemu, że chociaż nie możemy znaleźć nigdzie jego książek z powodu dziwnej polityki dystrybucyjnej wydawcy, to powinien się cieszyć, że odniósł SUKCES, bo dostał przecież za nią kasę z góry, i słyszę jego ciche westchnięcie za CHWAŁĄ i doskonale to rozumiem. 