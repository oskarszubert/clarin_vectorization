Kids, nie opowiadałem wam jeszcze, jak w sierpniu 2012 poszliśmy na karaoke.  Żeby zrozumieć, po co poszliśmy na karaoke, muszę cofnąć się na początek roku, kiedy przyjechała do nas kuzynka z Danii (tzn. nie nasza kuzynka, i może lepiej dla ochrony winiątek nazwijmy ją Amandą, bo przypomina aktorkę Amandę z filmu "Mamma Mia"). No więc Amanda przyjechała świętować swoje osiemnaste urodziny, co skończyło się tygodniem klubowania, picia i innych ekscesów. A ponieważ ma piękny głos i uwielbia śpiewać, załatwiliśmy jej występ z zaprzyjaźnionym zespołem Kariny grającym covery w jednym pubie. Był to wieczór, który śmiało można nazwać legendarnym.  No i Amanda przyjechała w sierpniu na wakacje. Lato w mieście; więc zaprzyjaźniony zespół miał przerwę, a ja zobaczyłem w autobusie reklamę lokalu z wódką i karaoke w każdą środę.  Wiecie, że nie miałem raczej doświadczeń z taką rozrywką; Singstar to jednak coś zupełnie innego. Większość moich przyjaciół zaliczyła karaoke, like, w ojczyźnie karaoke, a ja jedynie raz, na tej korpo imprezce, na której zaśpiewałem "Torn" w duecie z żoną perkusisty owego zaprzyjaźnionego zespołu. Było fajnie, więc pomyślałem sobie, że to będzie dobry pomysł.  Okazał się równie doskonały co genialne plany Nicka Fury z filmu "Avengers" (ale o nich innym razem). Nie przewidziałem, bo skąd mogłem wiedzieć, że podobnie jak istnieją mangowcy, fantaści, komiksiarze i furrysi, istnieją również karaokowcy. Polskie Środowisko Karaoke, chłopaki i dziewczyny, którzy robią to co tydzień. Wszyscy się znają; na początek prowadzący przesyła pozdrowienia dla całej ekipy od bywalca, który był wybył na wypoczyn.  A nasza mała eskapada sztuk cztery siedzi sobie grzecznie przy stoliczku, pijąc napoje alkoholowe i przeglądając skromny repertuar piosenek zagranicznych - ot, niecała kartka A4.  Jest jeszcze gruby skoroszyt polskich hitów i szlagierów, takich jak discopolowa pornopiosenka o Pszczółce Mai, śpiewana przez koleżkę, który jest ewidentnie duszą (i tuszą) towarzystwa.  Gdy głowimy się z Amandą co by tu wybrać, mikrofon przejmują kolejne sieroty po "Szansie na sukces". Chłopcy, którzy tak strasznie chcą być cool. Dziewczyny o ładnych, ale nudnych głosach i zerowej osobowości, skazane na rzewne interpretacje polskich pop- rockowych diw w takich podrzędnych barach; ewentualnie w kościelnych chórach i scholach. Przypomina mi się późna podstawówka i liceum, okropieństwo polskiej muzyki lat 90., owinięte tu w pożyczoną nostalgię dzisiejszych studentek, które uczyły się wtedy mówić. Cała sala bawi się znakomicie. Decydujemy się na "Enjoy the Silence" Depeche Mode; wreszcie przychodzi nasza kolej. Nie mam tremy - lata zaprawy w Singstarze zabiły we mnie poczucie wstydu ze śpiewania przy ludziach; znam tę piosenkę jak własną kieszeń, śpiewam jak to ja, ale w harmonii z pięknym głosem Amandy daje to niezły efekt. Sala jest wyraźnie niezainteresowana; czuję się, jakbyśmy nasikali komuś w torcik. A przecież to jedna z najpiękniejszych piosenek XX wieku. Oddajemy majki i zabawa wraca na wytyczone tory. Polskie złote przeboje! Niemeny! KURWA SZANTY. ACH GDZIE TEN WYMARZONY JACHT śpiewa cała sala, a ja się czuję, jakbym trafił na panel o yiffaniu.  I wtedy czas na kupdegras - duet natchnionych dziewcząt wykonujących WIEŻĘ BABEL Z MUSICALU METRO:   Przy wtórowaniu całej sali. Są jakieś granice; dopiliśmy drinki i zdupczyliśmy do Hormona. Never again. Tak, sam to sobie zrobiłem. Blame the victim. A przypomniałem sobie o tym dlatego, że właśnie każda konsola Sony została wyposażona w systemowego Singstara. Wystarczy podłączyć majki na USB i kupić sobie piosenkę za pięć zyli. I zaśpiewać sobie coś fajnego, coś, o czym Polskie Środowisko Karaoke nigdy nie słyszało.    Enjoy the silence. 