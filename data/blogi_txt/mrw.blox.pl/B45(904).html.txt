Flejm-zombie się odrodził - najpierw w odprysku u Bonifacego, któremu ładnie odpowiedział Nameste.  A także na fejsiku, gdzie wypowiedział się sam Rafał Kosik:   Czuję się dotknięty. Zraniony nawet! Zdarza mi się trollować, ale tamta notka była przecież a) grzeczna b) merytoryczna. I czegóż niby nie miałem zrozumieć w tej "prowokacji", skoro w komciach autor tak ładnie się przedstawia:   zresztą polecam cały wątek, na zachętę: [...] zmusza się (ekonomicznie) mężczyzn do wykonywania przykrych dla nich zadań kobiecych (np. przewijanie dzieci), bo ostatecznie lepiej lub gorzej ale je wykonają. [...] Przemoc. Śmiem twierdzić, że jeśli chodzi o przemoc domową, to już od dawna żony zdobyły przewagę statystyczną w znęcaniu się nad partnerami, dzięki zasadzie że kobiet się nie bije, nawet jeśli one biją ciebie.﻿ #prześladowaniemężczyzn  Można by na to spuścić zasłonę milczenia, ale nurtują mnie wciąż te kopalnie i wojsko (obecne również w notce Bonifacego). W poprzedniej notce chciałem pokazać, ile warte są prawicowe wyobrażenia na temat ciężaru pracy kobiet, a przecież do tej kwestii w ogóle nie trzeba dochodzić.  Pytanie bowiem brzmi, dlaczego na postulat wprowadzenia parytetów na listach wyborczych nasi męscy mężczyźni, dla których przewijanie dziecka jest przykrością  w epoce pampersów, ludzie...  otóż dlaczego nasi męscy mężczyźni reagują wojskiem i kopalniami? Nie rozumiałem, aż przypomniałem sobie film "Starship Troopers" na podstawie "Kawalerii kosmosu" Heinleina.   Rozumiecie, dear readers, w tym świecie smutnej przyszłości prawo głosu mieli obywatele - obywatelem zaś zostawało się przez służbę wojskową. Służba wojskowa, poświęcenie dla społeczeństwa, za które nagrodą były prawa obywatelskie. Inżynier Mruwnica zauważył, jak w dyskusie #sawanna-istycznym z łatwością przechodzi się od społeczeństw do jednostek. A tu jest odwrotnie! Otóż trud i poświęcenie męskich mężczyzn w kopalniach i armiach sankcjonuje dominację penisiastych u władzy. Zupełnie jak w "Kawalerii kosmosu", tylko na poziomie metamana, wielkiego ludzika ulepionego ze wszystkich panów, który poszedł do wojska. Więc władza mu się należy. Tylko nie. Nic wam się, bracia w siusiaku, nie należy. Dlatego kiedy w dyskusji o parytetach w polityce ktoś próbuje wykoleić rozmowę stosując rozmaite analogie z innych dziedzin życia, należy odpowiedzieć grzecznym, acz stanowczym "idź pan w chuj". 