Dzień sześćdziesiąty.  Podejdź do rzeczy naukowo, radzi pani kominkowa, mając na myśli wykonanie jakiś głupio-zabawnych eksperymentów, w stylu obalenia zmian klimatycznych przy pomocy miski z wodą i lodu albo udowodnienia zamachu w Smoleńsku przy pomocy makiety i kartonowego modelu. Naukowo.  Ja zaś wziąłem udział w badaniu, w którym komputer mówi, ile masz lat. Komputer powiedział, że 41. Z papierów wynika, że mam 34. To chyba nie jest wina komputera, bo losowa próbka znajomych, którzy udostępnili wyniki na facebooku, miała je dużo bardziej zbliżone do metrykalnych.  Cóż, trzeba się z tym pogodzić. Mam 41 lat i domagam się zaległych prezentów urodzinowych. 