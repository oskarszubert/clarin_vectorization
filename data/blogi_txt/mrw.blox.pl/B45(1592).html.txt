Kochałem Zygmunta Kałużyńskiego, bo był jak pory roku. Za każdym razem kiedy wychodził nowy "Batman", publikował w "Polityce" artykuł o Batmanie, w którym powtarzał anegdoty z poprzedniego, ale zawsze dodawał coś świeżego. I przede wszystkim - choć można było wyłapywać w jego tekstach różne konfabulacje czy inne mniej lub bardziej świadome mijanki z prawdą - pisał ciekawie.   Dziś nie ma Kałużyńskiego, została jedynie litość i trwoga. Oto wczorajsza "Polityka" przynosi głęboki tekst o sequelach ilustrowany zdjęciem Kung-fu Pandy (opisanego  jako "panda w kimonie", chociaż a) panda jest chińska b) kimono japońskie c) panda na fotce ma ewidentnie portki). No bo i co można napisać widząc drugą część Kung-fu Pandy, jeśli nie sequel artykułu z lipca 2010?  Inni autorzy, to samo smutne pierdololo, że co za kultura, że przetwarza ino, że zero oryginalności, że kultura sequela. Jakież to smutnie ironicznie.  Taki to poziom ﻿refleksji. A przecież skoro żyjemy w "kulturze sequela" (akurat, jakby wcześniej nie było tasiemców, rimejków i coverów), to wypadałoby napisać o tym coś ciekawego. Przez zwykłą dziennikarską przyzwoitość.  Hahaha, bitch, prawie sam się nabrałem. 