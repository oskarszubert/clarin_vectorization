Dzień osiemdziesiąty dziewiąty.   Pani kominkowa radzi zrealizować jakiś długofalowy projekt, za przykład dając kolesia, który codziennie robił jedną focię. Cool story, bro. Taka sytuacja -- jesteśmy sobie na parapetówce, miłe towarzystwo, przekąski, alkohol, bitwa na poduszki, wiadomo; wyciągam z torby książkę, którą właśnie kupiłem w likwidowanej księgarni, żeby przeczytać na głos parę śmiesznych durnotek z niej; i co się dzieje, słyszę taki żart, że haha, może teraz się nauczysz jak zostać bloggerem. A wiecie (nie wiecie, skąd macie wiedzieć), jak się ze mną żartuje; dla mnie żarty to poważny biznes, więc oto minęły trzy miesiące, a ja wciąż ciągnę ten żart. Nada się na długofalowy projekt, pani kominkowa? 