A potem wracam o czwartej nad ranem, pijany ciemnym piwem i życiem, i trochę śpiewam, i trochę płaczę, bo ogarnia mnie potworne melancholia; dwóch pijanych studentów życzy mi miłego dnia, ja im też; przysypiam w nocnym, ale tylko na trochę. A potem ta gula melancholii rośnie i rośnie i całą niedzielę słucham smutnej piosenki, która wcześniej przemykała gdzieś kątem w radio czy na rebelu, a teraz nagle jest odpowiedzią na wszystko co potrzebuję w taki smętny, deszczowy dzień, z którego wciąż nie mogę się obudzić. 