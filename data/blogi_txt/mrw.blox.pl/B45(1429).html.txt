Bo nie wiem, czy wiecie, ale w lasku Arkońskim podobnoż odbywały (odbywają?) się neopogańskie msze. Jedynym neopoganinem ze szczecińskimi korzeniami jest niejaki Barnin Regalica, lider "Niklota". Z kawiarnianych plotek wiem, że owa neopogańskość objawia się na codzień stronieniem od włoszczyzny jako niesłowiańskiej.A wspominam o nim dlatego, że w nowym numerze "Nowej Fantastyki" ukazało się kolejne opowiadanie Regalicy. Do tekstu się jeszcze nie zmusiłem, natomiast ciekawe jest co pisze red. Parowski:[...] U nas publikował "Spotkania z Dagną" i "Listopad" (oba "NF" 3/98"). które weszły do zbiorku "Bunt" (Rekonkwista 1999). Orliński w "Wyborczej" dopatrzył się w tym faszystowskiej manifestacji. ale interpretacja się nie przyjęła. [...]"Się nie przyjęła", rzecze red. Parowski, mając na myśli, że on jej nie przyjął. Otóż bowiem Regalica znalazł się na okładce "Wprost":Moje źródła donoszą, że rzeczony Barnim to "o ile dobrze widzę, pierwszy z prawej, z papierem nad głową." 