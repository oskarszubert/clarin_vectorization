Kiedy odziany w gustowny polarek Kamil Durczok robił smutne miny na pogorzelisku, TVP1 z doskonałym poczuciem ironii puszczała kolejny odcinek "Strażaka Sama". A potem smutna pani poprosiła o esemeski na konto Caritasu i oznajmiła, że z powodu żałoby narodowej teraz będą smutne filmy (kochany Polsat jak zwykle pierdoli zasady i puszcza "Die Hard 3: Die hardest", wesoło wygląda obrazek wysadzonego nowojorskieo metra z paskiem info o pożarze). Żałoba narodowa jest ulubionym sportem nekrofila Kaczyńskiego (i wiele wskazuje na to, że ktokolwiek będzie po nim nie spuści z tonu pod presją smutnych oczu Kamila Durczoka), choć w tym przypadku zarówno żałoba, jak i tzw. "gesty solidarności" są wyjątkowo niesmaczne - gdzie była ta solidarność tydzień temu, kiedy mieszkańcy bieda-hotelu jeszcze żyli w grzybie i azbeście? Żałoba wkurwia mnie jeszcze z jednego powodu. Z długoweekendowych wojaży przywożę garść nowin o krewnych i znajomych; tej odstawili drugą chemię, innemu zastawka się nie domyka, u młodej dziewuszki podejrzenie guza mózgu. Itp. itd., takie czasy. Więc serio, serio, kochany panie prezydencie, zwiń sobie swoją narodową w ciasny rulon, bo serio, serio współczesny człowiek nie potrzebuje żadnego dodatkowego doładowania narodowym dołowaniem, tylko chce sobie obejrzeć wesoły film albo pójść na tańce. 