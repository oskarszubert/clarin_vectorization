No więc mówi się w internetach o grze na Nintendo Wii, której nazwa kodowa brzmi "Epic Mickey". Mickey as in Mickey Mouse. Będzie to epicka steampunkowa wersja Disneylandu. Są to na razie, jak rozumiem, plotki i domysły, ale robi niezłe wrażenie. Kilka dekad disnejowskiej popeliny nagle ma sens - nie można przecież łamać ruli w świecie bez ruli.  Steampunk cyborg zombie Goofy coolness factor is over 9000. A u nas tymczasem trwa dyskusja nad Hardkorem44, którego jeszcze nikt na oczy nie widział: na ten przykład Krzysztof Varga jest przeciwny, tak samo jak jest przeciwny nowemu Tytusowi (długo nad tym myślałem i doszedłem do wniosku, że w kwestii czy Papciowi wypada rysować Tytusa-powstańca ostatnie słowo należeć powinno do Papcia, który w powstaniu brał udział, a nam, siedzących z przyszłowiowym piwem przy komputerze, przystoi jedynie zamknąć ryj). Varga mówi "tak" Lao Che i "nie" Baginsowi. Trudno mi się zgodzić - Varga chce traktować Powstanie jak piosenkę Morriseya, na poważnie, z krwią i blizną, w "Kanale" Wajdy. A tu włochatymi łapskami komiksowej małpy sięga po nie popkultura. A to chyba jedyne dobre co wynikło z trwającego od kilku lat memetycznego bombardowania tematyką Powstania Warszawskiego. Ja nie chcę się zastanawiać, czy bym poszedł, bo dla mnie to taka sama abstrakcja, jak pytanie czy usunąłbym płód w razie zagrożenia utraty wzroku - szansę na wojnę są dziś mniej więcej równe męskiej ciąży (a gdyby nawet - co innego odpowiadać w obliczu, co innego z piwem przed monitorem!). Ale oddać Powstanie popkulturze - proszę bardzo! Czy to nie jest oznaka tzw. normalności? Że potrafimy nabrać takiego dystansu i cieszyć się wywalczoną wolnością, więc możemy sobie kręcić nasze "Inglourious Basterds", a nie tylko "Szeregowca Ryana"? Więc mój jedyny zarzut wobec projektu Bagińskiego i spółki jest taki, że mi się te ich projekty cyborgów mało podobają. W świecie znającym "Jinroh", "Hellboya" i serię gier "Wolfenstein" wypadałoby się nieco bardziej przyłożyć. Bardziej poruszył mnie Goofy. Zamiast Hardokoru wybieram Epic. 