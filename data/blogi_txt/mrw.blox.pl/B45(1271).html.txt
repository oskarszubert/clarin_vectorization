poza bassetem Oshii'ego, Snoopym, Pankracym i Ferdynandem.  Z jakiejś przyczyny w dzieciństwie miałem półki pełne sequeli - "Chatkę Puchatka" (bez "Kubusia Puchatka"), "Za minutę pierwsza miłość" (bez "Głowy na tranzystorach") i "Zbudź się Ferdynandzie" (bez "Ferdynanda Wspaniałego"). Opowieść Ludwika Jerze Kerna (29.12.1920-29.10.2010) o śniącym psie była jest jedną z najważniejszych książek, jakie przeczytałem w życiu. Nauczyłem się z niej, jak należy ubijać pianę na bezy; że dobry bigos to taki, w którym jest mało kapusty, a dużo kiełbasy; że jak nie płacisz abonamentu to grożą Konsekwencje; a także trudnych słów takich jak adiutant i hau, hau, hau, haubica. Ale najpiękniejsza była historia o hodowcy parasoli. 