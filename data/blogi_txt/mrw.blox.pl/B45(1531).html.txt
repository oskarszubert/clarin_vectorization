Gra roku 2012 nazywa się Journey (w wersji polskiej - Podróż) i zrobili ją twórcy Flower (co wystarczyło za rekomendację, by wydać w ciemno kasę zaraz po premierze). No więc jesteś sobie takim o  budzisz się na pustyni, masz dojść do majaczącej na horyzoncie góry. Po drodze się okaże, że nie tylko ty. I w tym cały twist i magia. Jak byłem kiedyś w górach i szedłem takim szlakiem to mi obcy ludzie mijając mówili "dzień dobry", co uznałem za dosyć głupie, bo like idziesz sobie ulicą albo alejką w centrum handlowym to nikomu nie mówisz, nie. No i tu jest tak, że kiedy kogoś spotkasz na szlaku tej podróży, to w przeciwieństwie innych gier typu multiplayer nie będzie można pogadać, nawet nie będzie wiadomo, kim jest spotkana osoba. Możecie iść razem, ale nie musicie, możecie sobie pomagać, ale nie musicie.  A potem czytam fora z historiami ludzi, którzy w tej grze spotkali jakichś anonimowych obcych i razem przeżyli przygodę i jest to wzruszające jak mało co.  Trzygodzinne technologiczne romanse. 