Kiedy byłem mały, wydawało mi się logiczne, że im wyższy numerek przy tytule filmu, tym musi on być lepszy. Ale to były czasy "Amerykańskiego Ninja", gdzie spadek jakości wraz z iteracją numeracji nie był widoczny. A i docenienie "Rambo 1", w którym nie było wybuchających strzał z łuku, przychodzi z wiekiem. Nie słyszałem też wtedy jeszcze o sequelach i prequelach kinowych przebojów na rynek DVD i TV. I tu dochodzimy do jednego z większych WTF, na jakie się ostatnio natknąłem:         Pierwszy "Scooby-Doo" był (jeśli ktoś oczywiście daje faka za kreskówki Hanna-Barbera) genialny: świetne przerysowanie postaci z animacji, dużo nawiązań i dekonstrukcja. Druga była sequelem z cyklu "odgrzejmy kotleta", czyli bez sensu (jak "American Pie II"). Tu zaś jest to tani prequel z innymi aktorami do telewizji. Zwykle tanie kolejne części z innymi aktorami nie bolą tak bardzo, bo zajmują się jakąś poboczną postacią z oryginału albo zupełnie nowymi bohaterami (a i podmiana aktorów nie zabiła np. Bonda czy Batmana). Widać, że twórcy dostali w spadku obiekty 3D z animacją Scooby-Doo, a całą resztę dobrali od czapy. Velma wygląda atrakcyjniej niż Daphne? Fred jest brunetem? What is this i don't even 