Zakładam, że to jakaś głębsza szydera, ale i tak mną zatelepało, gdy przeczytałem zdanie "Rock and roll umarł / rock jest martwy, stary" - śpiewał poeta.﻿  Nie wiem, czy istnieje równie przechujowa polska piosenka. Żadne jarmarczne punki w stylu Michała Wiśniewskiego czy Big Cyca, żadne pastewne disco i nawet pensjonarski poprock w stylu Feel czy Hey nie zbliża się nawet do żałości tego tekstu. Czego tam nie ma! Ile bólu dupy, ile ulanego bieda-emo; nawet zaczepka względem Leszczyńskiego i Brzozowskiego, jakby Kazik nie zrobił tego wcześniej (i to dwa razy).  Mam taką teorię, że to piosenka o tęsknocie Generacji PRL, która strasznie by chciała być Generacją X, ale jedyne na co ich stać to nienawiść do Y co.  Ale nie ma tego złego: słowa o śmierci rocka przypomniały mi o jednej z najgenialniejszych piosenek w historii popu - "Rock is dead" Marilyn Manson.    Jak widać na teledysku, trafiła na soundtrack pierwszego "Matrixa". I o ile film przez ostatnie 13 lat się nieco zestarzał i razi naiwnością, to piosenka wciąż jest aktualna.  ROCK is deader than dead SHOCK is all in your head Your sex and your dope is all that we’re fed So fuck all your protests and put them to bed﻿   Swoją drogą ciekawe, że dopiero film "V jak Vendetta" Wachowskich uruchomił maszynę memetyczną, która dała "twarz" protestom, czego nie uczynił naszpikowany komunikatami o walce z systemem "Matrix"; chociaż może Neo wskazał drogę hacktywistom. Anything to belong śpiewa Marilyn Manson i jest to takie zabawne, bo trafiło na soundtrack filmu o presji rówieśniczej. Dlatego też jest fanem trzeciej części "Matrixa", w której Neo dokonuje wyboru (piękne słowa w odpowiedzi agentowi Smithowi - "PONIEWAŻ WYBRAŁEM") i jest to prawdziwy wybór - w przeciwieństwie do tego z jedynki, gdzie tylko chciał być cool jak jego nowi kumple, w tym bejbe, z którą poszedł na techno. 