Guglałem usenet za flejmem o opowiadaniu Rafała Kosika "Nowi ludzie", a wyguglałem dyskusję z fragmentem wywiadu z Rebeccą Gomperts:[...]O, dobrze, że pytasz o filmy! Miesiąc temu oglądałam w naszej telewizji bardzo dziwny polski film. Tytuł miał "Seksmisja". Dlaczego dziwny? No, bo jeśli dobrze zrozumiałam, został zrealizowany w czasach reżimu komunistycznego. Z treści wynikało, że ten reżim został uosobiony przez kobiety. To znaczy, że Ci się nie podobał? Nie śmiałaś się? Nie, to znaczy trochę, ale przede wszystkim ten film dał mi wiele do myślenia nad polską mentalnością. Ten pomysł, żeby wyzwolone, niezależne kobiety posiadające władzę porównać do znienawidzonego systemu... I jeszcze na koniec okazuje się, że ta kobieta, która pociąga za wszystkie sznurki, to tak naprawdę mężczyzna. Szokujące! To nasza najpopularniejsza komedia. No więc właśnie. Troll MEH skomentował to "opis jej odbioru filmu Seksmisja jest zaiste zdumiewajacy. Dawno nie widzalem osoby o  tak mocno nabitych na twarzoczaszke okularach ideologicznych", WO jeszcze sprecyzował "Ty, no ale ona naprawdę jest głupia. Ja z kolei zrotflowałem przy jej odpowiedziach na pytania dotyczące planów prokreacyjnych. ZTCP, ma 36 lat, ale chciałaby kiedyś mieć dzieci. No litości..." [Newsflash: During her time as director of WoW, Gomperts has had two children; one is two, the other 14 months.]A zwróciłem uwagę, bo właśnie przeczytałem ciekawy wywiad z Juliuszem Machulskim:[...]Czy spodziewał się pan w Stanach ostrych reakcji feministek na "Seksmisję"? - Kompletnie mnie to zaskoczyło. W 1984 roku w Minneapolis odbył się pokaz dla feministek, rozdano kartki, na których miały się wypowiedzieć. Z tych kartek wynikało, że film się podobał, ale powinien być zakazany, jak "Narodziny narodu" Griffitha, bo jest faszystowski, antyfeministyczny, szowinistyczny i seksistowski. Feministki były złe na siebie, że w trakcie oglądania były w tak szowinistycznym filmie za mężczyznami, i że jest to totalna manipulacja, jak w hitlerowskich Niemczech.Byłem zaskoczony, bo nie mam takich poglądów i wręcz uciekałem od takiej wizji. Kiedy pisałem scenariusz, przychodzili do mnie koledzy i namawiali do odegrania się na kobietach. Mówili: "Dołóż im za nasze cierpienia, za wszystko". Ale ja nie wiedziałem, za co mam dołożyć i o co chodzi. Zawsze miałem bardzo dobre relacje z kobietami.[...]Podobno rozmawiał pan o "Seksmisji" z Miłoszem. - On zgodził się ze mną spotkać, bo widział "Seksmisję" na festiwalu w San Francisco. No i porozmawialiśmy sobie - ja mówiłem o "Zniewolonym umyśle", a on o "Seksmisji". Powiedział: "To przeszło w Polsce z powodu chłopskiego antyfeminizmu władzy komunistycznej". To mi dało więcej do myślenia niż ataki amerykańskich feministek, o których sądziłem wtedy: no tak, ale one żyją w innym świecie.[...] 