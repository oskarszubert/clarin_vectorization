KRL rzucił na fejsie, żeby dziś zrobić dzień kasety: "jutro dzień kaseciaków. odpoczywamy od cd i mp3. grzebiemy w szufladach, znajdujemy fragmenty naszego dzieciństwa i pierwszych bałamuceń i odpalamy taśmy magnetofonowe. kto lubi? pokolenie side a/side b." Piękna idea, ale jak ją puściłem na blipa nie spotkała się z entuzjazmem naszego fapcircle. Kaseta umarła i nie żyje. Chociaż się walają, to nie ma na czym ich odtwarzać (ja akurat mam - pancerne hi-fi Panasonica z posagu żony, gettoblastera Grundiga na strychu u teściów oraz wierny, niezniszczalny recorder Matsushita National RQ-335). I pewnie się dawno rozmagnesowały. Dziewięć lat temu robiłem wywiad z Takkyu Ishino (jeszcze na RQ-335).  W sklepie płytowym znalazłem białego kruka - podwójny album "A" Denki Groove. Na kasetach. Kiedy poprosiłem o autograf, zrobił strasznie zdumioną minę - pierwszy raz zobaczył takie cudo. "A" na kasetach. Jeju, jakie to smutne, jak te wszystkie pieczołowicie nagrywane mixtape'y, zgrywane z telewizorów VHS-y, przegrywane dyskietki, wypalane godzinami cedeki nic dziś nie znaczą. Te wszystkie stracone chwile, które przeminęły w czasie. Została marność, bity i papier. 