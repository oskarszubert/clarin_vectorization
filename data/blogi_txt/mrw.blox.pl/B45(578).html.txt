I kiedy te dwie gimbuski tak przeżywają te swoje dramaty, te wybory do samorządu (oficjalnie głosuję na Olę P., bo jest z naszej klasy, ale ta taka z pierwszej de wydaje mi się sensowniejsza, a ta rozdawała cukierki i "głosujcie na mnie, głosujcie na mnie", i koszulki miała i plakat / widziałam, ale hejty leciały pod zdjęciem), tych nauczycieli, co każą pisać klasówkę, chociaż to niezgodne ze statutem (jak na kogoś kto pół dnia rozważał czy uczyć się historii czy planowo zgłosić nieprzygotowanie, była nieźle obryta w kruczkach prawnych), te dzieciaki z pierwszych klas, co oni sobie myślą, te oceny na koniec trzeciej, takie ważne itd., uświadamiam sobie, że te trzy lata gimbazy to prawie jedna piąta ich życia; dla mnie trzy lata to niecałe 9%, nic dziwnego, że czas przelata przez palce jak piasek na wietrze, myślę o czymś, że było ledwo co, a tu dwa i pół roku mija. 