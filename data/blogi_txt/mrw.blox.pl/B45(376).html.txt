Gram sobie, jak wspomniałem, w "Need for Speed: Undercover" (niepośpiesznie, na razie ledwo 62% kariery). No i N4S, jak to zwykle N4S, ma bardzo fajny soundtrack. Najbardziej podszedł mi powyższy kawałek, który jest remiksem (elektrycznym, tak jak lubię) takiej oto piosenki:         Genialnie nerdowski teledysk, swoją drogą. Słyszałem wcześniej o Mindless Self Indulgence, ale jakoś nie wgłębiałem się w temat, a widzę że warto. Ujął mnie tekst tej piosenki - "Nigdy nie chciałem tańczyć z nikim poza tobą", och och, jak to czytasz, to brzmi prawie jak coś prosto z rzewnej piosenki Georga Michaela. Ale w drugim zdaniu podmiot liryczny przytomnie dodaje "I nie przyjmę do wiadomości odmowy, zła kobieto!". Dociskam gaz do dechy, odpalam nitro i wbijam się w patrol policyjny. Psia jucha leje się po asfalcie. Jeszcze mnie nigdy nie złapali. Yeah. 