Mimo niesprzyjającej pogody i wypadków losowych w końcu udało nam się wybrać na "Autora widmo". Dołączam się do zachwytów (wyobrażam sobie Szatana, który przed zapakowaniem Konrada Wągrowskiego do kotła wyczyta mu z listy grzechów DAŁEŚ TYLKO OSIEM PUNKTÓW W SKALI TETRYCZNEJ), spoilerować nie będę, jeśli ktoś jeszcze nie widział, wpiszę sobie tylko do kajecika, że dawno nie widziałem na raz tylu wspaniałych kreacji; na ten przykład Ewan McGregor po prostu totalnie zagrał pisarza - gościa, który umie operować słowem (znam z widzenia paru pisarzy, którzy powinni u niego wziąć lekcje). Jedyny moment, gdy nie dałem się nabrać - było widać, że ta woda to Bałtyk. 