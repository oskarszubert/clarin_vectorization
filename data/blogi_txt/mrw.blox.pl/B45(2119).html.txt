BM Zapytaj mnie skąd pomysł, żeby pokolorować stare historie.TM Skąd pomysł, żeby pokolorować stare historie?BM Kiedy już zapadła decyzja o reedycji pierwszych czterech komiksów, zaczęliśmy zastanawiać się jak odróżnić to wydanie od pierwotnego. Tam mieliśmy zeszyty, tutaj zaplanowaliśmy elegancki album. Tam było czarno-biało, to czemu nie zrobić kolorowego Wilqa. Jednak już przy pierwszych próbach okazało się, że kolor nie jest tylko ozdobnikiem, ale w bardzo istotny sposób wpływa na kolejne historie. Po pierwsze nasyca sceny wyraźnym nastrojem. Do tej pory, kiedy akcja rozgrywała się w nocy, to było to bardzo umowne (chyba że narysowałem księżyc i sowę). Teraz mogliśmy wreszcie przekazać całą gamę klimatów za pomocą pory dnia, pory roku, pogody czy mocy żarówki w windzie. A druga możliwość, która się przed nami pojawiła, to dobudowanie nowej treści w kadrach komiksu. Znaleźliśmy masę miejsca do wypełnienia – plakat na ścianie, nadruk na podkoszulku, tapeta, witraż w kościele, tablica, jakieś ekrany itp. Historia bez zmian, konwencja bez zmian, a treści i zabawy więcej.  moar 