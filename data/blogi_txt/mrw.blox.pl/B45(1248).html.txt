Im gorszy Batman, tym lepszy teledysk. Genialny montaż, zwłaszcza moment z przejeżdżającym Batmobilem po "laski lecą na samochód".  Na TVN7 festiwal starych nietoperzy (Joker Nicholsona zestarzał się bardziej niż zapamiętałem - ciekawe, kiedy jego obrońcy ostatnio oglądali "Batmana") - w tym tygodniu właśnie neonowy "Batman Nazawsze", bardzo nierówny film. Jest tu sporo smaczków i scen, dla których warto się przemęczyć. Całość psuje czwórka aktorów:   Val Kilmer jako Batman/Bruce - za młody i za sztywny, jedyne punkty za tyłek (czego nie pokazali w teledysku najwyraźniej homofobicznej grupy U2); Nicole Kidman jako psycholog batfetyszystka - za sztywna i bez wyrazu (ciche postękiwanie to jeszcze nie materiał na postać), zmarnowany potencjał. Plusy jak wyżej; Jim Carrey jako Teh Riddler - żal dupę ściska, kiedy widzi się tego zdolnego aktora serwującego zestaw min i póz z "Maski" (do tego kreskówkowe dźwięki - zupełnie out of character, za to zgodne z etui rzeczonego Maski); Tommy Lee Jones w najgorszej chyba roli życia - ucharakteryzowany na Two Face gra Jacka Nicholsona z pierwszego Batmana, od czasu do czasu małpując co głupsze miny kolegi Carreya.  Za to: jak zawsze genialny Alfred. Świetny Chris O'Donell jako Robin, zarówno aktor, jak i postać (cudne nawiązania: ciuchy akrobatów wzorowane na klasycznym stroju Robina, "Holey rusty metal, Batman!", "a może Nightwing?"). Ale tym razem w czasie seansu zwróciłem uwagę na bohaterkę trzeciego planu, która ma niewielką rolę mówioną, gdy uwodzi Bruce'a celem zwabienia w pułapkę Riddlera: w scenie tej jest między nimi więcej chemii, niż w czasie całego pojedynku na seksowne suszenie siekaczy między Valem i Nicole. Nieziemsko urocza Drew Barrymore jako Sugar, jedna z konkubin/asystentek (obok gotycko- satanistycznej Spice) Two Face'a:    Co jest jedyną zaletą tej inkarnacji Denta. 