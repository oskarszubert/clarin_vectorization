Rozumiem postawę Fronesisa, choć nie do końca się z nią zgadzam. czy "fuck" jest rzeczywiście neutralne?  I don't think so Tim. We frazie "You fucking moron" ("ty jebany kretynie") słyszę pogardę względem strony "pasywnej" stosunku seksualnego. Pasywnej, czyli tej, która nie wymachuje penisem.   EDIT: jak zauważył blogonauta Vontrompka, wcale nie  i tak samo "nieczystość" słowa "fuck" związana jest z "nieczystością" stosunku seksualnego, bo w tym, a nie w transakcji, tkwi problem z prostytucją.  I co ja mam teraz zrobić z tymi wszystkimi moimi smutnymi kurwami. Jakiego słowa użyć, kiedy potrzebuję wulgarnej emfazy (i proszę nie udawać, że takowa nie jest potrzebna, inaczej grozi nam inflacja grzeczności).  Kiedy nauczyłem się słowa "kurwa", było ono dla mnie tylko brzydkim wyrazem. Brzydkim, bo brzydkim i już. Dopiero jakieś dziesięć lat później, długo po tym, jak poznałem znaczenie słowa prostytutka (dziecięciem myślalem, że oznacza to samo, co prostak), dowiedziałem się, że "kurwa" może być jej synonimem.  Ale kiedy mówię "kurwa, Boni, ogarnij się" (sorry Boni), to daleki jest od tych skojarzeń. Czuję wręcz, że Fronesis (czy Inżynier Mruwnica) wpychają mi je na siłę, im bardziej odsuwam sobie to skojarzenie, traktując przestankowe przekleństwo jak, well, przestankowe przekleństwo, tym bardziej oni przypominają źródłosłów. Po co? Słowo brzydkie, bo brzydkie.  Borze, borze, kto te hasła pisze, te przykłady rzygliwe.  Omnipresence﻿ kurwy prowadząca do przezroczystości, jej niezamienność na synonim (o ile każde wystąpienie słowa "prostytutka" można zamienić na "kurwa", to żadne użycie przestankowe nie da się zamienić na "prostytutkę"); wyrazy pochodne takie jak "wkurwić się" czy "wykurwisty", które z pochodzeniem słowa nie mają już nic wspólnego - to wszystko powinno sprawić, że nie ma problemu. Ale się nie da uciec od tej nieznośniej żeńskości kurwy, prawda? Tego okropnego "a" na końcu rzeczownika w mianowniku. Tak jak "a" na końcu słowa "dupa" pozwala nazywać młode i piękne dziewczęta "dupami". I to jest problemem.  Patrzę na propozycję Fronesisa z punktu widzenia inżynerii memetycznej i widzę, że nie tędy droga. To słowo tak wrosło w język, że nie da się go wyplenić. Co można zrobić? Przeklinać w takiej ilości, że przestanie być brzydkie? Trzydzieści lat temu za jakże dziś niewinne "kurde mol" można było mieć problemy. Zwiększyć tabu? W kraju, w którym nie można przekonać rasistowskiego hipstera, żeby się ogarnął? To przyniesie odwrotny skutek.  A może zmutować mema? Wprowadzić inną gramatykę, usunąć z równania kobietę. Wyprzeć "kurwa" słowem "kurwu". Pasującym do "wkurwienia" i "wkurwu".  Tylko jak wtedy napiszę "Boni, kurwu, ogarnij się", to się obrazi, bo odbierze jak wołacz, prawda? Więc może "Kurw" (prawie jak "fuuuuuuu~"). "Boni, kurw, ogarnij się".  A może nic nie ruszać, nie mówić tak na prostytutki; tępić tych, co tak mówią na prostytuki i inne kobiety, itd. I przede wszystkim wyemancypować prostytutki. Sama już nie wiem. Discuss. 