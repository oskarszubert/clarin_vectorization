Im większą ma się świadomość faktu, że komiksy sieciowe - w szczególności te o graczach - obsysają, tym większą radość sprawia człowiekowi, gdy znajdzie taki, który nie obsysa. "Kid Radd" to rzecz niezbyt świeża (leciał w latach 2002-2004), ale godna uwagi z kilku powodów. Raz, że to komiks oparty o sprite'y, czego w sieci jest pełno (to chyba najniższa forma webcomicsu): twist polega na tym, że są to sprite'y z nieistniejącej gry. Dwa, że korzysta z możliwości jakie daje medium, wprowadzając animację - to nie kolejny "paper wannabe", co zawsze jest godne pochwały. Trzy, że jest naprawdę fajny - opowieść o bohaterze gry komputerowej (zaczyna się od paru żartów na temat gatunku, ale potem się rozkręca), co z definicji jest ciekawsze od śledzenia przygód moronów grających w gry.No i piksele, nic tak nie napędza nostalgii, jak dobre piksele. 