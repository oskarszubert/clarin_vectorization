Się dziś niechcący pomodliłem, w dziecięcym atawistycznym odruchu. A było to tak, że głupio wrobiłem się nieco gniewomirską sytuację - zapomniałem podczas ostatniej wizyty u lekarza pierwszego kontaktu poprosić o przepisanie wypisu na skierowanie na poniedziałkowe wycinanie wyrostka. Więc musiałem dziś z rana podymać do przychodni. Wszystko poszło jednakoż jak po maśle, nie musiałem czekać w kolejce ani nic, więc zadowolony pobiegłem na pętlę autobusową i nawet złapałem korzystne połączenie. I wtedy się okazało, że nie mam komórki. Przeszukałem kieszenie, przekopałem chlebak - wyparowała. Nie zostawiłem w domu, bo przecież po wyjściu z przychodni z niej dzwoniłem. Więc co było dalej? Zamiast do kieszeni wrzuciłem na chodnik, a nie słyszałem stuknięcia, bo miałem muzykę głośnią w uszach (szykuję się na koncert Muse w Krakowie)? Ajajaj co robić jak żyć! Nowa komóreczka, zapłacona gotówką, wykupiony pakiet danych do szpitala, ajajaj, będzie trzeba latać, szukać, kombinować, a zdjęcia na karcie, a sejwy z Wolfensteina, ajajaj. No nic, wysiadłem na przecięciu szklaków komunikacyjnych i złapałem autobus w drugą stronę. Całą drogę - czyli jakieś 10 mintut - trochę sobie poukładałem, trochę się postresowałem, trochę uspokoiłem, trochę znowóż zdenerwowałem. I stojąc na schodach dojeżdżającego do pętli autobusu się niechcący pomodliłem, w dziecięcym atawistycznym odruchu. Jakoś tak mi się wyrwało. Zupełnie niepotrzebnie, bo komórka leżała sobie tu: dokładnie tam, gdzie przewidział potok racjonalnych myśli (spokojnie, są wakacje, nikt tamtędy o tej porze nie chodzi - musiała wypaść z kieszeni, bo masz odpiętą klapkę, durniu - musiała spaść na trawę, bo nie słyszałeś stuknięcia, a muzyka by nie zagłuszyła - zobaczysz, będzie na trawniku). I dlatego, dzięki wcześniejszej analizie godnej detektywa CSI, nie traktuję tego zdarzenia jako cudu. A przecież wszystko się zgadza: Michał się pomodlił, Michał odzyskał komórkę. A Madzia się modliła i wyzdrowiała. (A Jurek pił siki i wyzdrowiał, swoją drogą). Za Michała też się modlili i wyzdrowiał (Michał o tym nie wiedział, dowiedział się potem i najpierw mu mowę odjęło, a potem się wkurwił). Ale Michał wie, że wyzdrowiał dzięki precyzyjnemu wycięciu wadliwego organu i żadne modlitwy nie miały z tym nic wspólnego, tak samo jak wie, że komórkę znalazł bo wydedukował, gdzie wypadła. Jak słyszę, że ktoś wyzdrowiał dzięki modlitwom, to mnie chuj strzela, bo to po prostu ohydne. Ohydne deprecjonowanie wysiłków lekarzy. Zastanawiałem się kiedyś, co może robić ateista, żeby pozorować działanie. I tak sobie myślę, że ateista nie ma po prostu takiego komfortu, żeby pozorować. Więc albo coś robi, albo niech spierdala. 