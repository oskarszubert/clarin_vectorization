Rzeczy z rebel:tv - polish power:          Teledysk do utworu "Love is dangerous" promującego najnowszy album D4D, znanego wcześniej jako Dick4Dick p.t. "Who's afraid of?". Pomysłodawcą jest Ela Przygoda, która zagrała główną rolę w teledysku, oraz m.Bunio.s. Idea klipu opiera się na tańcu w układzie choreograficznym wymyślonym przez tancerzy Faraona i Wiolę Fiuk. Reżyserią zajął się Antek Nykowski, który wpadł na pomysł, żeby teledysk nakręcić techniką VHS, HI8 i kamerą U-matic. Akcja toczy się w kilku miejscach na terenie Warszawy takich jak: sklep Sezam, Kościół przy placu Narutowicza, przejście podziemne koło Rotundy, szkoła oraz prywatne mieszkanie. 