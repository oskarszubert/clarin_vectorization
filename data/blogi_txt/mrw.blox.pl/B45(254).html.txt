Ciocia ^Astragalizo rozjechała walcem upośledzonego pieska z Frondy, fe, fe, kto tak się bawi, Stachu, Stachu, kto tak dzieci bije, aż chce się zacytować z pamięci klasyka. Że Frondziarce peron odjechał, że poręczy się puściła, toż to sezon ogórkowy. Mnie bardziej bolą echa podobnej moralnej paniki (Uwaga! Dziwki!) pobrzmiewające w tekstach z lewej strony. Oto jednocześnie w internetowych witrynach Krytyki Politycznej i Wysokich Obcasów ukazał się tekst "Stara maleńka z portfelem", w którym Barbara Szalewa pochyla się nad problemem seksu i przemocy łypiącego na niewinne dziatki ze stacji muzycznych, które w sojuszu z wielkimi korporacjami modowymi produkują erotyczne wersje ciuchów dla dzieciątek.  Kiedy miałam jakieś 13 lat, w naszych kablówkach (i „talerzach”) dopiero pojawiały się stacje muzyczne. Już wtedy rodzice narzekali, że w hitach z satelity za dużo seksualnych odniesień. Amerykańskie supergwiazdy często śpiewają o sile kobiet, zachęcają młode dziewczyny do samodzielności, podnoszą ich poczucie własnej wartości. Byłoby OK, ale kiedy widzę, że dziewczyna w wideoklipie koniecznie musi wystąpić w majtkach - a w zasadzie z gołą dupą, co dość słabo pokazuje siłę kobiet - to przestaję im wierzyć. Zaczynam raczej podejrzewać, że producenci dziecięcych ubrań i przemysł muzyczny to rzeczywiście jedna rodzina, która znalazła opłacalny target. I wycisną z niego, ile się da.﻿  Czy rozpoznajecie wzorzec? Bo wydaje mi się, że te rzucające się z ekranu gołe dupy to efekt działania tych samych halunów, które wzięła aktorka Szczepkowska odkrywając na półkach z Barbie lalki ubrane jak dziwki. Zanim shakowałem dekoder Cyfrowego Polsatu celem oglądania rebel.tv, spędzałem dużo czasu oglądając współczesne teledyski popowe. I o ile tyłkiem zaświeci czasem jakaś tancerka w teledysku hip-hopowym, to nie przypominam sobie żadnej piosenkarki wypinającej nagą pupę w stronę widza. W przeciwieństwie do aktorki Szczepkowskiej.  Oczywiście, zdarzają się stroje mniej lub bardziej skąpe, w końcu teledysk jest sztuką wizualną, ale nigdzie nie przekroczona jest pewna granica. Piosenki i videosy przed 23 są wręcz puszczane w wersjach ocenzurowanych (Enrique deklarujący swojej lubej, że "tonight I'm fucking you" za dnia na Vivie śpiewa grzeczną piosenkę o tym, że wieczorem "I'm loving you"). Cielesność w teledysku, gdzie jest taniec i pewna zmysłowość jest zresztą na miejscu. Tak jak zasadnym jest wzięcie półnagiej modelki do reklamy bielizny. Gładzi szpachlowej - nie. Bielizny - tak. Dziwi mnie w tym wszystkim jeszcze, że ten atak lewicowej konserwy idzie od kogoś ledwo rok starszego ode mnie. Stary spróchniały krakowski kredens bym jeszcze zrozumiał, a tego nie potrafię. A żeby ktoś nie poczuł się pokrzywdzony obiecującym tytułem notki, oto atak gołej dupy z ekranu: 