Wyszła płyta z największymi hitami Britney Spears, a na niej, w ramach bonusu, nowy singiel pt. "3", traktujący o zabawach grupowych:         Piosenka jest bardzo skoczna i melodyjna (a zwrotka kojarzy mi się z refrenem tego), trzyma styl i poziom ostatniego albumu. Miałem z nim miły moment, a było to tak, że na wieczorze kawalerskim zgadałem ze starym kumplem pana młodego, potężnym gościem. W knajpie, w której dobijaliśmy wieczór ("sącząc piwo i odganiając złaknione studentki"), nad barem telewizor nastawiony na Vivę puścił nowy videos Britney i nagle się okazało, że rozmawiam z obcym facetem o tym, które piosenki z "Circus" są najfajniejsze. Jego stosunek do Brit było podobny do mojego - najpierw wstręt i plwanie z resztą stada, a potem, w ramach odkrywania uroków dorosłości i sztuki mania wyjebane, akceptacja tego, że to są fajne piosenki i nawet lekkie fanostwo. Jest może w tym nieco kultu porażki, ale miło się ogląda Britney, która zaliczywszy gorsze czasy stanęła na nogi i dobrze się trzyma. Skłania mnie to do refleksji nad kultem celebrytów i dochodzę do wniosku, że nie ma racji M. Shyamalan (et consortes) mówiąc o superherosach jako o współczesnej mitologii. Może dla paru nerdów. Ale zbiorową wyobraźnie zaludniają zupełnie inne istoty mityczne. Britney, która zstąpiła do piekieł (i stała się tematem skeczy w chujowych komediach), a potem odrodziła jak feniks z popiołów, to jest dobra, mitologiczna historia. Cały świat patrzy na życie jakiejś tam laski, co najpierw była młoda i nie umiała się dobrze malować, potem zrobiła sobie cycki, potem głupio hajtnęła, urodziła, przytyła i ocipiała, a teraz wygląda lepiej niż kiedykolwiek i bije z niej jakaś taka przyjemna energia. Zaciera się przy tym (znów!) granica między realem a mitologią. Celebryci mieszają się z postaciami fikcyjnymi i Batman może naparzać się z Shaqiem. Nie mówiąc już o faktach z życia Vin Diesela, przerobionych później na mitologię Chucka Norrisa. 