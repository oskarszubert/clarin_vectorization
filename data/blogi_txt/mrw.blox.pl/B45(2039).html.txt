Reporter może dostać po ryju nie tylko od subtelnego poety katolickiego. Mam wrażenie, że bajka o gentryfikacji jest z innego świata. Na pewno nie z pięknego miasta Szczecin.  Kurwa ja tu stałem spierdalaj kurwa - powiedział mieszkaniec okolicy punktu B do mieszkanki okolicy punktu B, która w rewanżu poszczuła go psem. Była 22:40 i pod okienkiem (tak jest) sklepu monopolowego ustawiła się spora kolejka. Stąd niesnaski.Obok przechodziły dwie starsze panie: Co tu się dzieje, pani. Wczoraj się bałam przyjść po piwo. Punkt B nie znajduje się w zakazanej dzielnicy nad Odrą, do której strach się zapuszczać. To środek miasta. Obok jest nowo wyremontowane rondo i ryneczek zwany "Manhatannem", a także liceum numer 5 z tradycjami i salą gimnastyczną. W punktcie B, dwa metry od okienka z alkoholem, znaduje się przystanek autobusu pośpiesznego, wygodnej komunikacji miejskiej dla mieszkańców Zarzeko, jak je nazywamy, czyli prawobrzeżnych dzielnic przeciętego Odrą miasta. Między punktami A i B rozciąga się Park Kasprowicza - są w nim ładne alejki nad wodą, amfiteatr (biały kształt w punkcie A), w którym dają koncerty niewątpliwie gwiazdy, fontanny itp. cywilizowane zdobycze miejskiej przestrzeni przyjaznej ludziom.Więc nie miałbym nic przeciwko, żeby ktoś zgentryfikował punkt B, z jego monopolowym i menelami. Oczywiście wyjściem jest oglądanie miasta zza okien terenówek i taksówek, tylko co to wtedy za miasto? Pieprzone LA? 