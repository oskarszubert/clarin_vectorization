Wszystko, co jest nie tak z "Prometeuszem", wynika z tego,  że jest prequelem.   Piszą w IMDB:  Was originally conceived as a prequel to Ridley Scott's Alien, but Scott announced his decision to turn it into an original film with Noomi Rapace (who was already set to star) still in the cast as one of five main characters. Some time later it was confirmed that while the movie would take place in the same universe as Alien and greatly reference that movie, it would mostly be an original movie and not a direct prequel. ﻿  i chyba zmyślają, gdyż był to najdokładniusieńki prequel jaki można sobie wyobrazić (zabrakło najwyżej małej Ripley, co oznacza, że Scott ma jednak więcej rozumu od Lucasa).   Wiecie co mnie najbardziej drażni w epizodach 1-3 Star Warsów? Nie fabularna przegięcia z pierwszej części, zbudowane w celu pokazania wyścigów; nie Jar-Jar (który wybronił się fabularnie), ani plothole wielkości Gwiazdy Śmierci. Najbardziej wkurza mnie, że Jedi ubierają się jak wieśniacy z Tatooine. Ja rozumiem, że w takich szmatach chodził Obi-Wan Kenobi, kiedy się ukrywał, ale dlaczego ubierają się tak wszyscy?  "Prometeusz" jest zbudowany na strukturze "Aliena" i pełen (mimowolnych?) odniesień, które popsuły mi immersję. Przykład: załoga Nostromo była wyalienowanymi kosmicznymi tirowcami, na której kosmos nie robił wrażenia; nie dziwi brak entuzjazmu, z jakim lądowali na LV-426. Tutaj zaś jest wyprawa badawcza na LV-223﻿, której członkowie nie cieszą się z wylądowania na obcej planecie księżycu (ja się cieszę, jak wysiadam z pociągu w nowym mieście), taka blaza jest nie na miejscu. Takich kliszy z "Aliena" było więcej - jak zdradziecki android, potrzebny do infiltracji﻿ i oszukania załogi kosmicznej ciężarówki; tu przecież można było działać jawnie, to była misja badawcza faceta, do którego, jeśli wierzyć kwitom, właściwie należy cały świat. Miałem wrażenie, że Scottowi zależało na odtworzeniu klimatu z pierwszego "Obcego"; więc mimo wcześniej przytoczonej deklaracji nie pozwolił sobie nakręcić filmu tak różnego, jak "Aliens" Camerona różniły się od "Avatara".   Ale film ładny; prodänikenowski, ale to nie przeszkadza w science- fiction. Parę rzeczy "pościąganych" z niedocenionej "Na tle kosmicznej otchłani" Jacka Sawaszkiewicza (wątek ciąży). Ciekawa lustrzana symbolika, w Alienie atakowały penisy, w Prometeuszu - waginy.  W końcu to film o kosmicznej aborcji. Czy czymś podobnym. 