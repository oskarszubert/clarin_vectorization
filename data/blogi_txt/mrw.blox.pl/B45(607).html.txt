W swoim opus magnum Konrad Wągrowski z Esensji podjął się tytanicznego wysiłku oceny wszystkich Bondów. W zeszły poniedział TVP2 puściło (znowu!) "Moonrakera", który jest jednym z moich ulubionych Bondów (lasery! w kosmosie! fuck yeah!). Konrad oceniając "Oprawę, czyli akcję, gadżety i efekty" pisze w te słowa:Och, niby mamy absolutne szaleństwo i totalne efekciarstwo, czego ukoronowaniem będzie bitwa na pistolety laserowe i seks w stanie nieważkości. Szkoda tylko, że w dużej mierze kładą to słabej jakości efekty specjalne – nawet jak na 1979 rok.No nie mogę się zgodzić - nic w czasie seansu nie wzbudziło mojej "ojej jakie kiepskie efekty" czujności. Wręcz przeciwnie - wrażenie robiły realistyczne wahadłowce (na dwa lata przed premierą tych prawdziwych!) i scenografia (prawdziwe zakłady Rockwella oraz imponujące "sety" - olbrzymia stacja kosmiczna!). Jak ta dzisiejsza młodzież niczego nie szanuje! "Ocena: 004"! A weźmy taką sekwencję otwierającą, w której Bond wypada z samolotu bez spadochronu i walczy w powietrzu z parą zbirów: oczywiście nie robi wrażenia w dzisiejszych czasach wirtualnych planów i zaawansowanego greenboxu, Arnold panie to i przez silnik odrzutowca tak przeleciał, a Aniołki Charliego to już w ogóle. Tymczasem jednakoż scena z Bondziaka to "the real thing" - prawdziwi skaczący z samolotu kaskaderzy, którzy spadochrony mieli pod ciuchami: aby go odpalić, aktor grający zbira musiał się najpierw pozbyć rekwizytu - "spadochronu", który w powietrzu owemu zbirowi zdejmuje 007. Nakręcenie dwuminutowej sekwencji wymagło 5 tygodni i 88 skoków.Proszę o trochę serca dla twórców, panie Wągrowski! 