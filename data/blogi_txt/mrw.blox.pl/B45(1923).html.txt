"Weird Science" (w Polsce funkcjonujący pod mało sprytnym tytułem "Dziewczyna z komputera")   w odróżnienu od "Pretty in Pink" czy "Some Kind of Wonderful" nie jest filmem obyczajowym, ale komedią z elementami fantastyki, dzięki którym na ekran wylewa się zawartość umysłu   nakręconego hormonami sfrustrowanego nastolatka. Fantazje o pięknych kobietach i sportowych samochodach, lęki uosobione bandziorami z Mad Maxa i Terminatora.         Na blogu Barta miała miejsce żenująca dyskusja ze zwolennikami psychologii ewolucyjnej,   pseudonauki polegającej na ssaniu palucha na temat źródeł współczesnych zachowań ludzkich na   mitycznej sawannie. Że na ten przykład w Playboyu pokazują się dwudziestoletnie dziewczyny,   bo to najlepszy wiek dla kobiety atrakcyjnej w sensie psych-ewo, czyli nęcącej samców   doskonałymi warunkami rozpłodu.    Jako zwolennik Kultury (wprawdzie rodzimy się pedałami, ale to kultura wpływa, czy wolimy   młodego Leo Di Caprio czy włochatych teddy bearów) uważam, że chodzi o coś zupełnie innego:   głównym targetem Playboya byli piętnastolatkowie (dziś jest pełno golizny w necie, co   pokazał ładnie "Kick-Ass", więc Playboya czyta się naprawdę dla artykułów albo dla wyszopowanej gołej dupy jakiejś celebrytki). Widać to właśnie w "Weird Science", gdzie   zdjęcie króliczkowej dziewczyny jest jednym ze składników idealnej kobiety syntetyzowanej komputerowo przez dwóch nerdów (przy użyciu wojskowego mainframe'a, co owocuje arcygibsonowską sceną hackowania). Gra ją dwudziestopięcioletnia wówczas Kelly LeBrock,   dziewczyna zaiste piękna i zmysłowa. I starsza tylko o 10 lat od bohaterów. Starsza, ale nie   aż tak, by alienować target gołą kobietą w wieku jego matki. Jak każdy młodzieżowy film Johna Hughesa, także ten mówi o dojrzewaniu, więc na końcu   pryskają gówniarskie marzenia, a nasze nerdy są bogatsi o Dobrą Nauczkę. (Przy okazji   polecam brytyjską komedię z odwróconymi rolami płciowymi "Virtual Sexuality" - głupiutka,   ale i strasznie urocza, zwłaszcza ze względu na rolę Laury Fraser). Byłem ciekaw co stało się z cudowną Kelly i wolałem nie wiedzieć. Wyszła za Stevena Seagala    (fuuuj), urodziła mu trójkę dzieci, promowała homeopatię (!) przed komisją senacką (!!!), a   teraz prowadzi fundację leczącą raka komorami hiperbarycznymi. Also this:  W przyszłości wszyscy idole będą wirtualni, co pozwoli zapobiec gaśnięciu gwiazd. 