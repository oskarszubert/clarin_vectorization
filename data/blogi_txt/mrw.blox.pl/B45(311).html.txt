Wczoraj, czyli w czwartek, do Szczecina sprowadzono kawałek palca. Kawałek palca ma wskazać drogę, którą Szczecin wyjdzie z marazmu. Oddajmy głos kierownikowi zespołu sprowadzającego palec:  [...]to w Szczecinie robotnicy protestowali, walcząc o swoje prawa, w słusznej sprawie. Dlatego ksiądz Jerzy Popiełuszko powinien być w tym mieście - mówi ks. Ziejewski. - Chcę, żeby to był też znak dla Szczecina, żeby wyszedł z marazmu, w który popadł.  Wszystko ładnie, tylko dlaczego cała akcja miała miejsce akurat w wigilię rocznicy śmierci Króla Popu Santo Subito Top One Hit Wonder Michaela Jacksona? Kto odpowie za tę brudną prowokację? Obawiam się, że skoro Szczecin dostał palec, może utrudnić to ubieganie się o relikwię po Królu Popu Santo Subito Top One Hit Wonder Michaelu Jacksonie. Cytując moje źródło w Ratuszu - komitet dysponująca resztkami Króla na złożone w związku z rocznicą śmierci Króla pytanie odpowiedział "Przecież macie już palec Popiełuszki". Istnieje jeszcze szansa, że miasto otrzyma fragment nosa Jacksona, o ile nos - poszukiwany od maja 2003 roku - się znajdzie. 