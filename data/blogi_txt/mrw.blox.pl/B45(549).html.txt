I jest w tym coś bardzo ładnego, poruszającego, kiedy widzę tych dwóch razem, że był beef, że tyle złych słów, a teraz sobie wynajdują różne powody, a to Afryka, a to dzieci-uchodźcy z Palestyny, żeby razem zagrać, i nawet ten co nie zestarzał się na szczupło ma się wspiąć na mur na jednym z koncertów, żeby zagrać na gitarze o komfortowym otępieniu. Akurat niedawno mi Zen DJ zapuścił w ramach playlisty pięciogwiazdkowców "Life on Mars?", a zaraz po niej "Not Now John", które jakoś tak fajnie dopasowało, że po tej kosmicznej poezji Davida B. wszedł okurwieńczy skowyt Davida G., bo w tej piosence Gilmour dostał do zagrania rolę imperialistycznego brytyjskiego buraka, który wyśmiewa emo krwawiącego serca Rogera (które zajmowało całą płytę "Final Cut" pełną montażowych ścinków z "The Wall"), ten zaś w ostatnich wersach dołącza się do tej jingoistycznej szydery. I jest to ostatnia nagrana piosenka, na której ich można usłyszeć razem (i kawałek, po którym zostałem fanem Pink Floyd).         (genialnie ocenzurowana wersja - zamiast "fuck" jest "stop") Nie jest ostatnia na płycie - "Final Cut" zamyka spokojna ballada z delikatnymi elementami wykurwu, zeitgeistowa do bólu piosenka o nuklearnych holokauście. "Two suns in the sunset". Dwa zachodzące słońca. 