Nawiązując do tematu tłumaczeń, który został poruszony pod poprzednią notką (i zainspirowany pięknym filmem "Antychryst" - recenzja się robi) zrobię wrzutę na temat przekładów i seksu. Kamil Śmiałkowski przygotował listę dialogową "Zack i Miri kręca porno" i od razu przeprowadził uderzenie wyprzedzające: Fanom niespolszczania, nieuaktualniania i nieupraszczania żartów, wątków i postaci uprzejmie donoszę, że spolszczyłem tylko raz. Ale w takim miejscu, że naprawdę nie potrafiłem się powstrzymać. Sami przyznacie. Ja nie przyznam, bo nie mam ochoty iść na to do kina, a poza tym nauczyłem się olewać napisy i jestem z siebie dumny (also this). Kamil chwali się także, że filmowy okrzyk "Let us fuck!" przełożył jako "Jebmy się!" Nie podoba mi się to tłumaczenie (na takie zawołanie automatycznie odpowiadam tytułem wpisu), bo brzmi bardzo sztucznie, ale szczerze mówiąc nie potrafię zaproponować niczego sensownego. Może nawiązujące do Mickiewicza "ruchajmy się!"? A może - biorąc pod uwagę, że język intymny opiera się często na niedomówieniach "bo wiadomo o co chodzi" - "do roboty!"? (Tu by oczywiście odezwały się zastępy znawców z internetu i z pianą na pysku utuczyli ze dwa forumowe wątki o tłumoctwie). Sytuacja wygląda następująco: brakuje bardzo w polszczyźnie słowa "fuck". Bardzo je lubię: ma w sobie takie przyjemne mlaśnięcie (metaforyczne, nie jęzorowe). "Let's fuck" i wszystko jasne. Piętro wyżej kol. Radkowiecki pisze o chęci poczytania dobrego bloga (czy też powieści) pornograficznego, gdyż jedynym problemem w pisaniu tekstów pornograficznych po polsku jest brak słów na opisanie stosunku i jego składowych. Kol. Braineater w komciach podaje pozytywne przykłady z przeszłości, ale fakty są takie, że w potocznym języku internetu te pradawne memy porno po polsku nie istnieją. W internetach rulezuje angielski i jak sobie obejrzycie keywordsy polskich stron z golasami w dziwnych pozach to są to okropne kalki z angielskiego. Więc dlaczego by nie zostać przy angielskim? Takie rozwiązanie wybrał Jacek Dukaj w wybornej (choć krótkiej) powieści "Córka łupieżcy": polskojęzyczni bohaterowie, żyjący w niedalekiej przyszłości, w sytuacji łóżkowej przechodzą na angielski: sam autor zaś wpisał "Erotykę napisaną językiem współczesnych rozmów intymnych" na listę książek, których nie ma. Zresztą, kto ma czas na gadanie w łóżku, nie robi właściwego użytku z paszczy: 