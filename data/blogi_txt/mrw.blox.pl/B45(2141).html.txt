Ta notka dotyczy idei Working Class Hero. Notka o piosence Lennona znajduje się tu. Odpowiadając na moję notkę o prawicowości (tudzież gimbusowości) konceptu komiksowego superherosa Wojtek Orliński pokazuje, jak z tematem zmierzają się lewicujący twórcy - pokazując bohatera wątpiącego. Czego efektem, moim zdaniem, są dzieła będące dekonstrukcjami, parodiami lub pastiszami (przypomnę, że w "Superman: Red Son" pojawia się Batman biegający w zmodyfikowanej czapce-uszatce; megacyniczny wydźwięk komiksu "Kick-ass" został zaś zupełnie wymyty z wersji kinowej, reżyserowanej przez zwolennika strzelania do narkomanów).   są jeszcze herosi anarchistyczni ("V for Vendetta" czy nasz "Likwidator")  Ale gdzie znajdziemy prawdziwego working class hero? Bo to wciąż takie lewicowe ujęcie prawicowego mitu (czy też, jak w międzyczasie napisał Fronesis: superbohaterowie pewnie wyrażają całkiem lewicowe pragnienia, tyle tylko, że medium (superbohater) nadaje im prawicowy smaczek﻿). Jakby, nie wiem, marksista zaczął kręcić filmy o księżniczkach.  Oh wait.  Dwa słowa: Hayao Miyazaki. Rozważmy zatem miyazakową marksistowską księżniczkę na przykładzie filmu przygodowego "Laputa" (akurat parę dni temu powtarzali go na TVP Kultura):  Jednym z wątków twórczości Miyazakiego (mających podbudowę w jego biografii) jest zyskanie wartości przez jednostkę dzięki pracy. Widać to wyraźnie w "Spirited Away", "Ruchomym Zamku Howla" czy "Podniebnej poczcie Kiki". Obecny jest również w "Lapucie" - księżniczka Sheeta i jej przyjaciel Pazu zyskują uznanie podbniebnych piratów pracując razem z nimi na powietrznym statku; Sheeta to przysłowiowa schłopiała szlachcianka, która nie boi się ciężkiej pracy, co też pozwala jej zdobyć sprzymierzeńców. Główny konflikt filmu - i tu znów pojawia się wspomniany motyw pracy﻿ - to starcie między dwojgiem spadkobierców cywilizacji latającej wyspy Laputa: Sheety i pułkownika Muski. Zwycięsko wychodzi z niego Sheeta - dlatego, że wychowywała się w rolniczej rodzinie, pracując i ucząc się; dzięki temu doświadczeniu rozumie przyczyny, dla których Laputanie opuścili wyspę. To zrozumienie - a nie przemoc - staje się kluczem do wygranej. I takiego herosa chciałbym napisać dla DC lub Marvela.  A working class hero is something to be 