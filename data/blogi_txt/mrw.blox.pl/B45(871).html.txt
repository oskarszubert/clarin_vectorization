W piątek przyszedł mail z GOG.a, że za dychu można dostać pakiet UbiSoftu - Prince'a i "Beyond Good Evil". Prince jak Prince, ale BG E to jedna z moich ukochanych gier. GOG nie dostanie ode mnie dychy, bo już BG E dawno i wciąż mam, ale może skusi się ktoś, kogo ominęło, bo Maki nie miały wtedy jeszcze DEPW. A warto, gra jest fajna, bo jest w niej wszystko - żywy świat, latanie, skakanie, strzelanie (fotek), skradanie, zbieranie pokemonów (tj. zdjęć fauny) i dragonballi, spiski, dziennikarstwo śledcze i minigra barowa. O ile lata 80 i początek 90 upłynął mi pod znakiem Konami, to na Amidze rządziły gry europejskie. Niemcy i Francja, czyli odpowiednio "Turrican" (o nim kiedy indziej) i "Flashback", piękna, "filmowa" platformówka, młodszy brat genialnego "Another World". We francuskich grach urzeka mnie to, co ma źródło we francuskich komiksach - jak wygląd futurystycznej Ziemi we "Flashbacku" czy grube pancerze oddziałów Alpha z BG E (porównajcie z grubymi policjantami z frankomiksowego "Piątego Elementu"). Okładkę sequela "Flashbacka", niesłusznie chłodnie przyjętego "Fade to Black", zrobił zresztą Moebius. Mówiąć "francuskie" myślę "frankofońskie", bo inaczej nie mógłbym wspomnieć o belgijskim komiksiarzu Benoît Sokalu. Jego komiksy (w Polsce wyszedł zdaje się jeden tom) nie przypadły mi zbyt do gustu, ale gry projektuje wspaniałe: nawet jeśli "Paradise" był cieniem cudnej dwutomowej "Syberii", to dostarczył mi wiele satysfakcji, zwłaszcza dzięki pięknemu wydaniu zawierającemu książeczkę z ilustracjami. 