Pożyczyłem od kolegi Singstara 80's w wersji polskiej, gdzie wprawdzie nie ma "Poison" Alice Cooper, ale jest kilka bardzo dobrych (!) polskich (!!!) kawałków (ale dlaczego bez teledysków, kurna?). I z okazji zdobycia OVER900 za piękną piosenkę "Lorelai" Kapitana Nemo poświęcę jej dzisiejszą notkę. Zawsze ją lubiłem za ejtisową zimną syntetyczność, a dziś przypomina mi za każdym razem o świetnej powieści Grzegorza Wiśniewskiego.         Był kiedyś taki program w telewizji, gdzie konfrontowano nowe i stare zespoły. Kapitan Nemo spotkał się z Cool Kids of Death, czego rezultatem jest poniższy cover - zaśpiewany tak słabo, że aż zajebiście:    Na tubie znalazłem zaś kiedyś niesamowite wykonanie Jesusa Gonzalesa, zwłaszcza ze względu na performance - rezolutny koleś żujący gumę po prostu wymiata:         Ale najbardziej podoba mi się anegdota opowiedziana przez autora tekstu piosenki (warto przeczytać cały wywiad):  Nie znam też niemieckiego, ale kiedyś napisałem dla Kapitana Nemo tekst "Lorelei". Niedługo potem na Żoliborzu spotkałem ojca. Spacerował ze swoim mastifem. Mówi: - Słyszałem piosenkę "Lorelei", powiedzieli, że to twoje słowa. Ty czytałeś w oryginale Heinego? - W oryginale nie, ale wiem, że jest Ren, skała. Jestem tekściarzem, spodobało mi się słowo. Na co on - pamiętam, że była wtedy jesień i padał deszcz - zaczął mi, na ulicy Krasińskiego, mówić po niemiecku wiersz Heinego. Nagle urwał, pokiwał głową i powiedział: "Zawsze wiedziałem, że źle skończysz". 