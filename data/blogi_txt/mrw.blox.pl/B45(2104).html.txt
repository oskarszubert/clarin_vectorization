Skąd taka poważka? Czemu się przejmuję? Normalnie, po ludzku; kiedy rzecz dotyka kogoś mi bliskiego; bliskiego sytuacyjnie, narracyjnie, poszedł do kina na premierę o północy, też mam rezerwację, więc mnie to dotyka, metafizycznie; więc żadnego "a co z Syrią", żadnego przeliczania trupów na wypadki drogowe. Skąd taka poważka? Bo już zaczyna się bagno; już wyścig oczywistych analogii i bonmotów, prostackich żartow, już   moral panik, już rozgrywanie tego zdarzenia politycznie na wszystkie strony, bo tyle można ugrać; już przestrach komiksowa przed naciągającym shitsztormem, już zacieranie rączek zdebilałej lewicy, już przemoc w mediach i grach, i co tam tylko chcesz. Więc nawet nie wiem co napisać, więc piszę o tym, chociaż nie wiem, czy jest sens, czy mam wrzucać obrazek, który narysowałem w 2008, który pasuje, a jednak nie pasuje, nic nie wiem, idę spać, ale nic mi się nie śni. 