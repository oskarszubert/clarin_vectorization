No więc wymyśliłem sobie, żeby pójść do kina na polski film "Bitwa warszawska 1920 3D w 3D" (BTW fajnie wypada porównanie nowe i starego trailera - np. dorysowali samolot); raz, żeby się powyzłośliwiać i dać świadectwo; dwa, że nurtuje mnie parę kwestii (czy ja tam widzę mezalians półnagiej tancerki i oficera? jak bardzo nie pokażą szyfrołamaczy?), i jakoś tak w zeszłym tygodniu założyłem, że premiera musi być w ten weekend, skoro dziś rocznica itd., ew. w następny, prawda. A tu klops, kiedy podszedłem do plakatu to jak byk stało na nim PREMIERA 30 WRZEŚNIA.  I pomyślałem sobie - ot, geniusze marketingu, taką okazję przegapić. A potem dotarło do mnie, że przecież wszystko jest w tip top porząsiu. To nie jest film dla mnie i pana, pani, choć my wszyscy za niego już kilka razy zapłaciliśmy, nie, to jest film dla gimbazy, dla szkolnych spędów, więc data premiery jest pod tą gimbazę ustawiona. Jest w tym wszystkim coś potwornie żenującego.  Także Święto Matki Boskiej Piłsudskiej zamiast seansem chujowego polskiego filmidła uczciliśmy dziś tradycyjną partyjką Metal Sluga 6. 