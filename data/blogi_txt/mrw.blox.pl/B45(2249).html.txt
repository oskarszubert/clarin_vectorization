Degeneraci. Degeneraci. Zamienicie się wszyscy w małpy. A było to tak, że Kuba Wandachowicz wrzucił powyższą tubę na fejsa, ja ją reblipłem, po czym ktoś spytał "co na to Krytyka Polityczna?". A za jakiś czas KP blipnęła link do artykułu o tym, że mięso nie krzepi. To mi się podoba: jasne postawienie sprawy, że wegetarianizm to sprawa polityczna.  Powtarzają się argumenty, które doprowadzą do holokaustu krówek i świnek, wraca przykład biegacza-wege (kiedyś w usenecie był taki wegetroll piszący o wegesportowcach; okazało się, że zaliczał do nich np. Małysza, z powodu diety bananowo-bułkowej) i biednej cierpiącej marchewki. Itp. itd., stare flejmy, które były i będą i jakoś nie mam dziś na nie ochoty (ziew). Zaciekawił mnie natomiast nowy wątek: solidarność.  W Polsce, może poza wielkomiejskimi kręgami artystycznymi i akademickimi, ogólnie ludzie uważają, że dobry obiad to mięsny obiad i mięso właściwie powinno być jedzone codziennie, względnie z wyjątkiem piątku i kilku dni postu. Niemniej przed wojną mięso gościło na polskich stołach znacznie rzadziej. Zastępowały je warzywa, na przykład niemalże zapomniany dziś pasternak. Dla większości mieszkańców świata mięso jednak nadal jest luksusem, na który mogą sobie pozwolić „od święta”.Mieszkałem kiedyś na wsi wśród potomków Majów z meksykańskiego stanu Chiapas. Tam jedzenie trzy razy dziennie kukurydzianej tortilli z fasolą było normą. Stereotyp kuchni meksykańskiej obfitującej w mięso związany jest ze zwyczajami tamtejszej elity finansowej. Ograniczenie spożycia mięsa może więc być rodzajem solidarności z krajami Południa.  Przypomina mi się, jak - znam z opowiadań kuzyna, i to nie mojego, więc nie ręczę - na Islandii w imię solidarności z pokoleniami z czasów Wielkiego Głodu w ramach jakiegoś święta zjada się całego barana (like, ca-łe-go, z oczami i i innymi takimi). Kurde, zadawałem się zawsze z niewłaściwymi marksistami, więc żyję zgodnie z zasadą "obowiązkiem socjalisty jest dawanie napiwków w knajpie", a nie wykazywanie solidarności przez obniżanie poziomu swojego życia (nie spuszczajmy wody w ramach solidarności z ludźmi sikającymi pod krzakiem!). Nie możemy jak manify z Wilqa nienawidzić USA, bo mają kotleta, to jest niesprawiedliwe wobec krajów które nie mają kotleta!!!111, tylko działać w kierunku, żeby też mieli kotleta. Najlepsza jest polecana przez Miyazakiego metoda drobnych kroczków ("posprzątaj swoją okolicę"): postaw hambaksa wegedzieciakowi. Auch: ten brak kotleta w krajach Południa brzmi jak coś niedobrego, więc dlaczego mamy iść w tę stronę? Skoro wegetarianizm jest taki w dechę, to dlaczego mamy żałować kogoś, kto nie ma kotleta? To chyba on powinien żałować nas? 