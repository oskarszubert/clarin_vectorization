A co jeśli dragi przestaną działać. I jakoś pod koniec tego męczącego dnia, kiedy musiałem, chociaż nie chciałem (i wciąż jeszcze nie mogę przyzwyczaić się do tej czarnej obudowy), przycupnąłem na chwilę na pufie w sklepie obuwniczym, nagle poczułem się tak wymięty i wypruty, i wtedy ze sklepowego głośnika poleciała ta piosenka   a ja wtuliłem się w płaszcz jak w kokon i przez chwilę nie było mnie tutaj ani nigdzie indziej. Podobno to piosenka o rodzicu umierającym na raka, to bardzo prawdopodobne, piosenki o rodzicach umierających na raka są zawsze takie piękne. Nie chciałbym nigdy napisać takiej piosenki. 