Dzień pierwszy:  Doskonała rada, pani kominkowa! Kiedy nie wiesz, o czym napisać, napisz, co zmieniłbyś w świecie, gdybyś nim rządził. Za przykład służy pani, której przeszkadza sposób zwisu papieru toaletowego. Więc gdyby została prezydentką Ziemi, chodziłby żandarm i dawał w pysk, jeśli papier nie dyndałby od strony ściany.  I właśnie na tym polega głód władzy. Mnóstwo ludzi pragnie władzy po to, żeby urządzić świat kierując się swoimi fobiami i kompulsjami. Może to być "źle" powieszany papier. Albo homoseksualiści obnoszący się po ulicach. Albo matki z wózkami. Państwo staje się wtedy takim konikiem terapeutycznym, na którym ten ktoś chce sobie pojeździć.  Ale tu nie pomoże konik, tu są potrzebne silne leki. Więc gdybym był prezydentem świata, zamiast żandarma wypuściłbym patrole z pillsami. 