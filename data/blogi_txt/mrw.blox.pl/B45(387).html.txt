Marcel na fejsie z okazji spontanicznego Dnia Propagandy Homoseksualnej zapodał klasykę, którą sobie tu ukradnę: Piosenkę pierwszy raz usłyszałem w 1989, w wersji instrumentalnej na syntezator AY-3-8910. Miałem do mojego MSX nagranych od ogłaszającego się w magazynie "Kontakt" dilera 10 dyskietek z grami, programami i różnymi dziwactwami: jednym z nich był plik "bronsky.bas", który po odpaleniu wyświetlał wielki, pikselowy napis BRONSKY BEAT i z głośnika leciała właśnie piosenka "Smalltown Boy". Później przyszło MTV i zobaczyłem, o co chodzi. Były to dawne czasy, w których nie było gejów, pojawili się dopiero wraz ze zmarłymi na AIDS gwiazdami i "Popcornem". "Smalltown Boy" miał wiele coverów; wrzucę jeszcze wersję Little Boots, bo ma ładny głos: 