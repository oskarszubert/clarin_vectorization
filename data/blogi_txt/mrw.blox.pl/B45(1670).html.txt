Jestem cyborgiem, jestem na stałe podłączony do internetu i nie robię sobie od niego wakacji, bo w sumie po co. Lubię natomiast odpocząć od dostarczania kontentu - i do tego świetnie nadaje się iPad, który nie jest wbrew temu co mówią niedouczeni linuksiarze "netbookiem bez klawiatury", ale czytnikiem. I w taką sobotę, w którą nie mam siły myśleć, tylko siadam sobie na ganku z iPadem i przełączam sieć w tryb read only, mogę najwyżej paluszkiem nasmarować jakiś głupi obrazek. 