Wszystkie piosenki są o Doktorze:Ale nie o tym, tylko o "Velvet Goldmine", które to dzieło wreszcie obejrzałem (dzięki Alex), i co do którego uczucia mam mieszane, z naciskiem na mieszane. Rzecz jest o glamrockowym idolu - skóra zdjęta z Davida Bowie z czasów Ziggi'ego Stardusta, ale bez jego błogosławieństwa, ba, przy głębokim wręcz sprzeciwie. Oto jest obraz epoki i środowiska, ale bez tego najważniejszego - przez co film turla się w środek doliny niesamowitości: niby to prawdziwe, ale coś jest nie tak. Główny aktor w dodatku jest nijaki i pozbawiony charyzmy, co boli dodatkowo przy błyszczących Christianie Bale'u i Ewanie McGregorze.Sam film jest za to bardzo ładny, zwłaszcza w pokazywaniu różnicy między baśniowymi (as in fairy) latami 70 i zimnymi 80s rodem z Alana Moora czy Orwela (to częsty motyw - "Boogie nights", "Confessions of Dangerous Mind" - lata dziewięćdziesiąte polegały zresztą na celebrowaniu utraconego raju kolorowych 70s). Fajna jest muzyka (koncerty! teledyski!) z cameo gwiazd (Ferry, Eno, a z żywych - Placebo), chociaż znowu boli brak Davida. Co jednak zostało mi z seansu, to uczucie, że w naszych postmodernistycznych czasach nie czeka nas już nic fikuśnego (ile warte będzie "biskup chuj!" w świecie bez biskupów?). No i ten aktor, Christian Bale. Niepozorny taki, a tyle dokonał: zabił Quin Gon Jina i przeleciał Obi Wana.Moondust will cover you 