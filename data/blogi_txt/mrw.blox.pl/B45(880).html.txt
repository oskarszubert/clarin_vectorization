Po jednym z komentarzy z pewną taką nieśmiałością zabrałem się do oglądania "Ninja Scroll" (org. 獣兵衛忍風帖, Jūbei Ninpūchō, a ten głupi tytuł zawdzięczamy firmie Manga Entertaiment, zawodowym dochujawiaczom anime). Ale niepotrzebnie, bo trzyma się znakomicie. Nostalgia factor włączył mi się tylko z okazji klasycznej animacji, która ma zupełnie inny feel niż ta wspomagana komputerowo i nic jej nie zastąpi. Natomiast fabuła - jakoś tak nasunął mi się jako punkt odniesienia "Crouching Tiger, Hidden Dragon", z którego pamiętam a) piękną scenografię b) balet zamiast walki c) nuuuudę. Tu natomiast wszystko jest stanowcze i precyzyjne jak cięcie katany - szybkie życie, szybka miłość, szybka śmierć. Widać, że bohaterowie są z krwi i kości, a nie rozgotowanymi onigiri.Jubei lives. Jubei live. 