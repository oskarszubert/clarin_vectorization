...lub coś równie obrzydliwego.Płyńcie łzy moje poprzez smutku knieje! Wygnani na wieki, niechże was opłaczę; Gdzie czarny ptak nocy haniebną pieśń pieje, Tam dni pędzić będą tułacze. Innymi słowy, znów dostałem bana. Tym razem na forum Creatio, gdzie swoim zwyczajem tłukłem buca (żeby nie było, że nie słucham dobrej rady - przeziębiłem się kręcąc krótkometrażowy film science-fiction z międzynarodową obsadą), który pluł (niekonstruktywnie) na Nagrodę Zajdla. A że ów był moderatorem, to... Co jest ładnym przykładem na fałszywość słów Inżyniera Mruwnicy, który w swojej notce na temat Salonu24 napisał w te słowa o forumach:(plus tzw. forumy, ale to taki Usenet dla nieumiejących obsłużyć czytnika). Otóż wcale że nie. Zasadnicza różnica między forum i grupą polega na tym (z wyjątkiem nielicznych grup moderowanych), że w usenecie każdy sobie wybiera, kogo chce czytać (PLONK). W przypadku forum decyzji tej dokonuje butthurt moderator, który uwala w sposób widoczny na załączonym obrazku. Zupełnie jak na blogaskach, które jednakoż są z definicji osobistymi kawałkami internetu, gdzie JA, JA, JA stoi na pierwszym miejscu. Forumy są dziwnymi tworami, gdzie sama nazwa jest oszustwem: zapraszają do dyskusji, ale owe JA, JA, JA unosi się w powietrzu. I obrasta przydupasami (tego na Creatio akurat nie było), co oczywiście sprzyja prowadzeniu dyskusji. Not.Tak więc, panie Inżynierze, forum to nie jest usenet dla nieumiejących obsłużyć czytnika, ino coś w rodzaju zielonej narośli na penisie lub czegoś równie obrzydliwego. 