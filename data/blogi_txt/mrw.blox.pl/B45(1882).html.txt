Slow Bear najwyraźniej zdechł , mimo podrygów , ale wcale mu się nie dziwię. Orka na ugorze, syzyfowa praca. Prowadzić blog polityczny w dzisiejszych czasach mogą tylko masochiści lub inni zboczeńcy. W założeniach na pattern recognition miałem pisać również o polityce, ale ilekroć się zabieram, to mi opada. Chęć i inne rzeczy.  Oglądając wczoraj w "Panoramie" pojedynek tytanów Ziobera i Leppo (już mi się mieszają, no bo i czym się różni Roman Legutko od Ryszarda Giertycha?) zacząłem się histerycznie śmiać, bo co pozostało? Nawet nie ma odpowiednich słów, by to uczciwie opisać: kabaret? w życiu - jak słusznie napisał w "Polityce" Ryszard Marek Groński, kabaret to sztuka intelektualna; gdzież tym głąbom do kabaretu! Cyrk? To samo - akrobaci i sztukmistrze szkolą się całe życie, pokonując własne ograniczenia; gdzież tym głąbom do cyrkowców? Burdel? Skądże znowu, prostytutki ciężko i z wielkim poświęceniem zarabiają na chleb; gdzież tym głąbom leniwym do cór Koryntu.  Słów po prostu brak i tyle. 