Ręce, którymi piszę tę notkę, mam całe w wysypce, bo mi dziś wlazł na kolana cholernie upierdliwy kot. Kot ma piętnaście lat i jak każdy starzec domaga się pieszczot i atencji (mam taką teorię, że starość jest po to, żeby człowiek mógł być blisko ze swoimi rodzicami. Tak samo blisko jak kiedy był dzieckiem; dlatego z wiekiem nadchodzi zdziecinnienie).  Skoro już wlazł na kolana to go chwilę pogłaskałem, pierwszy raz od pięciu lat, i nawet wrzuciłem zdjęcie na blipa z odpowiednim tagiem. Posypały się komplimenta od obcych osób, że awwww i jaki piękny kot. Tymczasem wczoraj inni obcy ludzie powrzucali mnie do plonkownic i wyzywali, bo w luźnym trolololo flejmie z kolegami napisałem, że psy śmierdzą, a koty powodują alergię. Gorzej niż Hitler, bo Hitler lubił kotki, pieski i był wege. Nie ma w sieci większych psycholi niż miłośnicy zwierząt. Mnie też jest w sumie milszy pantofelek. 