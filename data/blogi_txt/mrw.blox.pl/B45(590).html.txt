W poprzedniej notce napisałem, że "The Trap Door" oglądałem na Sky One. Nie jestem do końca pewien, czy była to właśnie ta stacja, czy może The Children's Channel. Na której - tu już jestem pewien - znalazłem inną ciekawą animację poklatkową. "Edward i przyjaciele", serial na podstawie klocków Lego Fabuland.  Fabuland był systemem przeznaczonym dla młodszych niż target klocków z serii Legoland/System - duże, gotowe elementy budowli, większe figurki antropomorficznych zwierząt (ach te niewinne czasy przed nastaniem fandomu furry), nastawiony bardziej na zabawę i opowieść (jako dzieciak myślałem, że "fabuland" pochodzi od słowa "fabuła") niż konstrukcję. "Edward i przyjaciele" jest naturalną konkluzją tej idei.  Serial animowany nie został zrobiony z klocków, a z plasteliny naśladującej fabulandowe postacie, co pozwoliło na uzyskanie pełnej swobody ruchów:  co przypomina dzisiejsze trójwymiarowe animacje udające klocki, takie jak z serii gier komputerowych Lego: 