Dzień siedemdziesiąty ósmy.  Videoblogging! Śmieszne filmiki! Hurra! Tytułem wstępu: kupiłem sobie bongosy z powodu awansu społecznego do lepszej dzielnicy. Wcześniej mieszkałem w bloku pełnym proli, emerytów i studentów, była także jedna wróżka. Teraz moimi sąsiadami jest klasa średnia, która ma dzieci, więc jeśli nie włączę sobie jakiegoś podkładu dźwiękowego, to słyszę np. jak mała Józia (czy jakie teraz imiona są w modzie w tych kręgach? tyle się muszę nauczyć!) katuje na pianinie "Szła dzieweczka do laseczka" albo "Dla Elizy", a mały Stasio albo Tadzio łupie w perkusję. Więc dziś wstałem sobie z rana i troszkę pograłem.   Dopiero się uczę! 