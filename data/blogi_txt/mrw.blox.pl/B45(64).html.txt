Dzień czterdziesty czwarty.  Z pomysłami pani kominkowej jest jak z piosenkami Rogera Watersa - jeśli nie wiesz co zrobić, zrób listę. Tym razem jest to spis zbieranych rzeczy. W moim przypadku będę musiał chyba zrobić nie tyle spis przedmiotów z kolekcji, ale spis kolekcji. Pominę takie rzeczy, jak ćwierć klaseru ze znaczkami z lat 80. czy "nieposegregowane pierdoły, które należałoby wyrzucić, a nie trzymać w kartonowych pudełkach pół roku od przeprowadzki". W dzisiejszych czasach pasja zbieractwa z jednej strony jest realizować łatwo (dostęp), jak i trudno (obfitość). Dlatego nie porywam się na nieosiągalne cele jak "zebrać całe anime świata" albo "całego s-f jakie wyszło w Polsce", ale wybrałem sobie kilka niszy (a może one wybrały mnie).  Ghost in the Shell -- anime (VHS, DVD, BR), kinowe i seria, gry, komiksy, powieści, figurki  część wspólna z kolekcją dzieł Masamune Shirow część wspólna z kolekcją dzieł Mamoru Oshii  Blade Runner -- wszystko co się da; pisałem o tym z okazji wydania specjalnego na trzydziestolecie filmu książki Philipa K. Dicka -- mam wszystko co wyszło w Polsce i parę oryginałów, a także powieści do Dicka nawiązujące ("Złe Małpy", "Tajemne wniebowstąpienie" itd.) Hayao Miyazaki i studio Ghibli -- filmy i parę drobiazgów, w tym skarb: kot Jiji w klatce. wielkie roboty Lego Exoforce, seria pierwsza figurki kucyków z McDonalda i KFC owce Sailor Moon -- mangi, anime (VHS), komiksy, albumy; pierwszy tom mangi w kilku wersjach językowych Lego Friends książki Orsona Scotta Carda, kolekcja niepełna, zawieszona książki Michaela Crichtona, kolekcja niepełna, zawieszona książki Davida Mitchella, część po polsku, część w oryginale książki Michela Fabera, część po polsku, część w oryginale książki Neala Stephensona książki Williama Gibsona komiksy "Tytus, Romek i A'tomek" komiksy "Wilq" Świad Dysku, zbieram z siły przyzwyczajenia książki Douglasa Adamsa książki starszych panów z "Polityki" płyty Rogera Watersa  I nie jest to pełna lista, ale wygląda dość niewinnie.  Fragment regału. Bałagan trochę, jeszcze nie ustawiłem wszystkiego, ale ładnie wygląda.  Daleko mi do ludzi, którzy mają np. wszystkie kartridże na SNES albo inne hardcorowe nerdowskie zbiory, więc nie będę się zastanawiał "i po co to wszystko". 