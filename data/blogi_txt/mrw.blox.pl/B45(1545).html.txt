składa się z Polaka właściwego i polskości, którą przywlókł ze sobą niczym ryngraf w walizce na kółkach. Polskość występuje w wariancie pro i anty. Polskość pro jest manifestowana, głośno, kolorowo (no, w dwóch kolorach, biały i czerwonym, symbolizującym Polaka przed i po plażowaniu), bezceremonialnie -- kiedy idzie Polak, to najpierw niesie się polskość, niczym fala uderzeniowa, potem długo, długo nic i wreszcie kroczy Polak właściwy. Znacie, czytaliście o tym notki, felietony i eseje. Polskość anty skrada się, przychodzi niczym Żyd na aryjską stronę -- poznają czy nie? zdradzi mnie akcent? pukiel blond włosów? Chowa się w cieniu, przemyka pod dachami, zerka i obserwuje, czy nadciąga ta propolskość, czy wychynie znienacka, czy zaatakuje podstępnie? Trzeba być czujnym, wypatrywać, obserwować i raportować. Ogłasza się alaram dla miasta... Polak! Przeszedł, koma trzy! Miał sandały? Czek. A skarpety? Obowiązkowo! Ecce Polonus. Masakra, znikąd pomocy, donikąd ucieczki. Polska jest światem. Gdzie były więzienia CIA? W Polsce, czyli nigdzie. 