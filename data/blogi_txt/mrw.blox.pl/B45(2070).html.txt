Jakoś nie miałem dziś siły włączyć się do flejma pod notką Wojtka Orlińskiego, ale uwagę moją zwróciła wypowiedź autora z 10:53:01:  W ustroju kapitalistycznym i tak nie rządzi Kościół, tylko jak wiadomo Błogosławiona Visa i Święty Mastercard. Zanim dziecko dotrze do szkoły, mija wielkie billboardy reklamujące jak nie Ajfona to wczasy w Hiszpanii. I to one tak naprawdę mówią, kto w tym kraju rządzi - ci, których na to stać. I od co najmniej 1843 roku wiadomo, czemu służy krzyż "tak naprawdę". Jest narkozą dla tych, których nie stać. Das Opium des Volkes. Chcesz im zabronić nawet tego? To nieludzkie.  Ale tak przecież nie jest. Religia nie oferuje "opium dla ludu", ale watę cukrową znaną z klasycznego webkomiksu:  W ramach szczenścia - miłość Bozi, całego kościółka i obietnica życia wiecznego; w ramach cyjanku - marnowanie najlepszych chwil prawdziwego życia (np. "białe małżeństwa" dla rozwodników) i obrzydzanie drobnych przyjemności, takich jak orgazm niezakończony uświęconą próbą zapłodnienia. Kościół w swoich działaniach przypomina pedofila - znajduje sobie kogoś, kto potrzebuje wsparcia i miłości (z biedy, ze strachu itd.), po czym korzystając z okazji wykorzystuje seksualnie. Już może lepiej niech sobie to wykluczone dziecko mamione Ajfonem ściągnie empetrójkę z torrenta. 