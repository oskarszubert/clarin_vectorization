Dziś na spacerze wymyśliłem taką grę: licz napotkane dzieci, a co dziesiąte oddamy kosmitom. Have fun! WE WANT A PONY [...] BANG BANG. Russel T. Davies wyrasta na jednego z największych sadystów w historii science-fiction. Nie jest to przy tym sadyzm dla samego sadyzmu, jak np. w "Gniezdzie Światów" Hubberatha, ale gwoli prawdziwej dramy i emocji. A wszystko zaczyna się tak normalnie, jak poprzednie odcinki "Torchwood". Ok, w sezonie 2 straciliśmy dwóch członków, więc bystry widz zaczyna rozpoznawać schemat: pojawia się ciekawski lekarz, który zaraz zostanie zwerbowany, by pomóc powstrzymać inwazję kosmitów. Not. What a twist #1. Lekarz okazuje się szpiclem tajnej rządowej organizacji, która ma za zadanie uciszyć świadków wydarzeń z 1965 roku. What a twist #2. "Super baza z science-fiction" Torchwood zostaje zniszczona, razem z pterodaktylem, lodówką z ciałami ufoków (i bratem Jacka?) i całą pozaziemską technologią. "Children of Earth" zrywa więc z każdym możliwym schematem serialu, wykorzystuje też na maksa możliwości dawane przez miniserię (rozbudowanie wątków pobocznych i tła). Co wychodzi mu na dobre. Cztery cliffhangery i pogrzeb Kupa tego, co Russelowi wychodzi najlepiej - przyziemne dialogi i kawałki życia (genialny szwagier Ianto, małżeńskie sprzeczki Gwen i Rhysa), a jednocześnie w tej precyzyjnej konstrukcji nie ma miejsca na niepotrzebną scenę - wszystko, co widzimy na ekranie okazuje się mieć znaczenie, a kolejne zdarzenia zmieniają wymowę poprzenich scen. Jak na przykład skecz, w którym Ianto i Jack chcą mieć tymczasową bazę tylko dla siebie (by korzystać z życia, wink wink), ale Rhys nie daje się namówić na wyjście do sklepu, bo właśnie skończył przygotowywać fasolkę. A potem uświadamiasz sobie, że to były ostatnie chwile życia Ianto. Zatytułowałem notkę "Wojna Światów", bo skojarzenie Kosmici Układają Się z Politykami poszło mi w stronę szulkinowskiego dzieła. Tylko tam rzecz odbywała się w warunkach totalitaryzmu i totalnej medialnej kontroli, a tu - w smutnych realiach demokracji plebiscytowej, w której dla rządzącego premiera (wyraźnie wzorowanego na Tusku) najważniejsze jest zapewnić sobie dobry dupochron i dobrze wypaść w oczach widzów/wyborców - a kosztem "małej ofiary" (BANG BANG) nawet nabić sobie punktów. Cudowne są sceny, kiedy rada wymyśla, które dzieci można oddać kosmitom - z oczywistym wnioskiem, że jak już zabraknie beżowych, to się dopcha chavami. W tym samym czasie USA miały już pewnie paczuszki pełne Murzyniątek z getta (był podobno taki film telewizyjny "Cosmic Slop" w 1994), a Chinczyki kończyli zbieranie dziewczynek. Co my byśmy wysłali? PGR-y i Polskę B? Panie premierze?         I ten klasyczny dylemat "zwrotnicy i mostka", tu okrutnie pięknie rozpisany na żywe postacie (ilu można poświęcić, żeby ocalić resztę? 12 sztuk? 10% populacji? Własne dzieci?) I nawet pozorne deus ex machina (uniwersum musi zachować status quo) nie razi, kiedy jest podane w tak pełnej emocji scenie. Po takiej dawce cynizmu, depresji i ogólnego mroku z przyjemnością i ukojeniem obejrzałem kolejny odcinek "Psychoville", w którym para wodewilowych wariatów z zimną krwią morduje dwóch facetów. Co za sofcik. 