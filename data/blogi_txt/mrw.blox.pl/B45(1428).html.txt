Ponieważ wyznaję dobrą i słuszną zasadę, żeby na polskie filmy nie chodzić do kina, na temat "Operacji Dunaj" wypowiem się, kiedy go puszczą w telewizji. Na dzień dzisiejszy zastanawia mnie jedno - jest to ręka wyciągnięta ku Czechom za nasz zdradziecki najazd w '68, "polsko-czeska komedia"; a co ze Słowakami? Tymczasem Czechosłowacja się nie rozpadła, nie cała. A było to tak: Zdecydowanie od Polaków próbujących kręcić po czesku (tak jak nie staniemy się Amerykanami nieudolnie kopiując Tarantino, tak nie nabierzemy czeskiego luzu kopiując ich kinematografię) wolę inny rodzaj trzymania sztamy: wspólną organizację Euroconu.  Tricon, czyli joint venture Czechów, Słowaków i Polaków, złożony jest, jak sama nazwa wskazuje, z trzech konwentów. Euroconu, Parconu i Polconu. Tego pierwszego i tego ostaniego przedstawiać chyba nie trzeba; Parcon jest zaś od 1982 narodowym konwentem czechosłowackim i jest nim nadal po rozpadzie. To miłe, nie sądzicie? (notka sponsorowana, sent from my iPhone) 