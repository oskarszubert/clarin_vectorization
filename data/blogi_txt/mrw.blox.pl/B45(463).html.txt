Kiedy pojawiły się zdjęcia nowego, zrebootowanego Spider-Mana: uwagę nerdów zwróciły metalowe wypustki w stroju:  Spekuluje się, że oznaczają one powrót sztucznej pajęczyny. W oryginalnym komiksie Peter Parker po tym, jak wziął ten pająk i go ugryzł, skonstruował sobie wyrzutnie pajęczyny (webshooters), której skład opracował dzięki własnemu pajęczemu geniuszowi. Twórcy kinowej trylogii uznali, że to mało realne, by nastolatek potrafił takie rzeczy i wyposażyli go w organiczną pajęczynę, produkowaną przez organizm chłopaka. Ble. W 2007 w serii "Dissassembled" po przejściu kolejnej mutacji takie same moce zyskał komiksowy Człowiek-Pająk, ale już to zrestartowano. Najciekawiej do zagadnienia syntetyki vs. organiczne podszedł niejaki James Cameron w swoim niesławnym scenariuszu (scena pajęczego seksu) z początku lat 90. Po wzięciu tego pająka i ugryzieniu podobnie jak w wersji Raimiego sieć produkowana jest przez organizm naszego bohatera, ale dodatkowo konstruuje on fejkowne webshootery, żeby nie budzić obrzydzenia! Cały scenariusz (łącznie z przeciwnikami Spider-Mana) rozgrywa właśnie motyw freaka (bo przecież Peter jest pająkiem) i chociaż nie trzyma się wiernie komiksowej mitologii, to jest mroczniejszy i ciekawszy od filmów Raimiego. Można go sobie przeczytać (z obrazkami ze storyboardów) na tej stronie. 