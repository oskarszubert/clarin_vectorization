Spoliczkowanie tabliczką z napisem "TVN kłamie" Grzegorza Miecugowa to najprawdopodobniej najbardziej buntowniczy akt całego owsiakowego festiwalu Woodstock. Duszona spotkaniami z gwiazdami TVN-u i Kubą Wojewódzkim młodzież ma prawo odczuwać niezadowolenie i wściekłość. Dotychczas owsiakowy event skutecznie jednak pacyfikował wszelkie buntownicze tendencje... taka jest jego rola i taką postawę przyjął Owsiak, klejący się do politycznego mainstreamu i usiłujący kontrkulturę i bunt przekuć w kolejną, kolorową, sekcję poparcia polskiego neoliberalnego kapitalizmu.﻿  napisał młody socjalista ze Szczecina i jest to akapit, pod którym mogę się podpisać. Kiedy czytałem relację ze spotkania z Grzegorzem Miecugowem na drugi dzień po "ataku kuca bojowego" (kuc to internetowe przezwisko młodych mężczyzn o poglądach korwinistycznych), który powiedział m.in.:   - W masie jesteśmy społeczeństwem, które szuka rozrywki i zabawy. Wy też tutaj przyjechaliście po zabawę - zwraca się do woodstockowiczów. - Naszym problemem jest to, że coś drożeje. Ale co to za problemy. Prawdziwe mieli moi rodzice, a nasi dziadkowie, którzy przeżyli wojnę - mówi. Widownia reaguje oklaskami.  to pomyślałem sobie "fuck the jazz age, to dopiero jest stracone pokolenie". Oto skrzyżowanie dziennikarza z celebrytą mówi przedstawicielom wydymanej generacji, żeby nie narzekali i żarli trawę, a te rzeźne owce jeszcze mu biją brawo.﻿ Jak widzę tę pasywną masę łykającą kłamstwa TVN-u -- serio, ja tego przecież nie zmyśliłem:  "Wraca temat ''matki Madzi''. Pytanie filozoficzne: co było najpierw - jajo czy kura. Czy prawdą jest, że ludzie oglądają kolejną konferencję dot. sprawy ''małej Madzi'', bo chcą czy oglądają, bo nic innego nie jest im serwowane? Miecugow powołuje się na badania oglądalności. - My, jako stacja komercyjna, nie możemy sobie pozwolić, żeby uciekała nam widownia - mówi Grzegorz Miecugow i podaje sztywne dane. - Wiemy, czego widzowie chcą i idziemy za nimi. TVN24 był 10 lat temu o wiele mądrzejszy niż jest teraz - stwierdza dziennikarz."﻿  to brzydzę się jej bardziej niż tego korwinistycznego kuca bojowego. Czytam te pierdoły, które wygaduje z więzienia swojej głowy, jak widzi lewaków wszędzie, w prawicowym TVN-ie i w szefie prawicowego rządu, i jest mi do niego daleko, żeby mógłby być na Marsie; ale co jeśli odetniemy jego czyn od ideolo i zastanowimy, co to nam mówi na temat zeitgeistu? Fuck the jazz age, to jest stracone pokolenie ze straconego kraju, w którym bunt ma twarz Jakuba "Kuby" Wojewódzkiego.  Hej człowieku w pierwszym rzędziePanie decydencie z agencji reklamowejHej panie menadżerze z MTV prezenterzeSłynna dziennikarkoMamy miłe uśmiechy i oklaski wymierzone w ciebie! /x2wymierzone w ciebie!﻿   Ps. To nie jest notka za agresją. To jest notka przeciwko apatii. 