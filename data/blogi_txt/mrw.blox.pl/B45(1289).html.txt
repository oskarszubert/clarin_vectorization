Tak zdiagnozował mnie Inżynier, kiedy powiedziałem, że nie lubię kultury braterstwa, wszystkich tych buddy movies, bromance'ów i męskich przyjaźni jak w amerykańskich filmach. To kulturowe zjawisko brzydzi mnie z dwóch powodów:  przedstawienie męskiej przyjaźni jest zazwyczaj mizoginistyczczne, co jest jaskrawe w "Seksmisji", gdzie mamy dwóch brachów kontra reszta świata; w filmie "Kac Vegas", gdzie laski to albo prostytutki o złotym sercu, albo wyrachowane kurwy bez serca, przed którymi muszą bronić się trzymający sztamę faceci; najwięcej, na co może liczyć laska w filmie o męskiej przyjaźni, to że będzie taką surową mamusią psującą zabawę uroczym stonersom, bo scenariusze tych filmów pisane są przez mentalnych czterdziestoletnich prawiczków, których wiedza o kobietach zatrzymała się na "wszystko co wiem to moja matka". "He-man woman haters club" i napis "no girls allowed" na domku na drzewie.       co to kurwa jest domek na drzewie, u nas nie było takich rzeczy   jest sprzeczne z moim doświadczeniem życiowym, w którym nie było miejsca na szczególną przyjaźń "męską". Przyjaźnię się z dziewczynami i chłopakami i nie widzę większej różnicy; nie licząc rytualnych wypadów w warunkach wieczorów kawalerskich (tradition!), które w sumie były kalkowymi parodiami supermęskich zachowań. Nie potrafię sobie zdefiniować jakiejś wyjątkowości męskich przeżyć (nie mam kolegi z wojska, a w-f był koedukacyjny), żeby na nich oprzeć "męską przyjaźń" różną od "przyjaźni" jako takiej.       W popkulturze oczywiście nie ma miejsca na przyjaźń między kobietą i mężczyzną, bo od razu musi wchodzić innuendo, kiedy Harry poznał Sally, kiedy Mulder puknie Scully.  z drugiej strony rozumiem "siostrzeństwo" i grunt na jakim wyrosło; nie widzę jednak symetrii między genderami; kiedy ją wprowadzić, dostaniemy bowiem bucuwę z punktu pierwszego. I jak o tym opowiedziałem Inżynierowi na afterku, to powiedział, że nie wierzę w przyjaźń między mężczyzną i mężczyzną. I że trzeba nakręcić "Kiedy Harry poznał Sally'ego".   Well how about - "When Robbie met Gary"?         Może nie wierzę w przyjaźń między mężczyznami, ale w miłość? Jak najbardziej. 