Znowu będzie o internetach, bo tak bloger bloguje, jak mu diabli nadali. Tym razem na głównej stronie gazeta.pl zauważyłem radosny temat "Mikroblog lepszy niż pogoda". Hurm? "Hamburgery lepsze niż rowery"? Nie, to tylko headline'owy skrót od "Mikroblogi dokładniejsze od prognozy pogody". To jeszcze lepiej.  Może i Twitter czy inne mikroblogi to faktycznie "bełkot". A może raczej jest to narzędzie, jak każde inne i od ludzi tylko zależy, jak je wykorzystają. Można na przykład stworzyć aplikację bazującą na API Twittera, która "zlicza" statusy związane z pogodą. Tym samym internauci otrzymują precyzyjny obraz tego, jaka pogoda panuje akurat w mieście, do którego się wybierają.  Ulala. Proszę ja was, mieszkamy w świecie, w którym na każdym kwadracie ustawione są takie fajne budki z termometrami i co jeszcze, które prowadzą non stop precyzyjne pomiary pogody, agregowane i udostępniane on-line. Jeśli ciekawi mnie pogoda w Warszawie, to nie będę szukał blipa z #warszawa #pogoda "ale dziś ciepło", bo to jest kompletnie bezwartościowa informacja (inaczej "ciepło" rozumie mój kolega - rybak po zimnym wychowie, a inaczej ktoś z kiepskim krążeniem). Dzięki sieci dysponujemy w tym względzie znacznie lepszymi narzędziami niż twitter czy blip.  Jednym z moich ulubionych tagów na Blipie są #gastronauci (nawiązujący do świetnego serwisu Gastronauci.pl). Dzięki niemu łatwo znaleźć dobrą restaurację w obcym mieście i unikać tych, w których nic smacznego nie zjemy.  Orly. No więc kliknąłem tego taga i o to co zobaczyłem:  Jak mi ten tag ma pomóc w znalezieniu restauracji?  To zaledwie dwa z dziesiątków przykladów, kiedy mikroblogowanie staje się źrodłem bardzo przydatnych w codziennym życiu wiadomości. Podejrzewam, że gdyby w 2001 roku istniał Twitter, to z niego dowiedzielibyśmy się o zamachach na WTC. (to było głupie, prawda.)  Ach, to stąd się wziął mem, z którego polewałem w piątek. W 2001 Twitter był mi potrzebny jak piąta ręka, bo nie każdy miał stałe łącze. Dwa z dziesiątków?  A fakt, że niektórzy w serwisach mikroblogowych widzą tylko #pokacycki, #bułka i #kupa, świadczy przede wszystkim o nich, nie zaś o samych mikroblogach.  Ale to jeszcze nie powód, by wymyślać im jakieś głupawe "prawdziwe" zastosowania! Blip jest fajny, bo można się podzielić z ziomalstwem złotą myślą, napisać haiku, podrzucić linka, pouprawiać trochę lulzów czy zapytać zbiorowej mądrości bliposfery (#drogiblipie). Tylko tyle i aż tyle. A na twitterze można jeszcze stalkować celebrytów, np. Williama Gibsona. A cytaty pochodzą z notki umieszczonej na blogu o bardzo mądrej nazwie "Socjologia internetu", mojego nieustannego źródła facepalmów i refleksji na temat "po co było kończyć studia". 