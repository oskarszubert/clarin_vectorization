Pisze Dukaj: "Nie da się ukryć, polska literatura od lat cierpi pod wytycznymi wyszydzonego tak przez Nabokova rozumienia sztuki: jako galerii gipsowych odlewów idei. I to po obu stronach barykady medialno-politycznej: i na salonach prawicowych, gdzie ta książka jest dobra, która mówi o słusznych tam ideach, czyli antykomunizmie, rozliczeniu z III RP, historii Polski, tradycyjnych wartościach itp., i na salonach lewicowych, gdzie ta książka jest dobra, która mówi o słusznych tam ideach, czyli feminizmie, antykorporacjonizmie, ekologizmie, homoseksualizmie itp." Czuję nisko przelatujące chochoły; nie wierzę w proste symetrie, nie lubię takich ogólników, że wicie- rozumicie, wolę walić w konkret. Nie czuję się salonem, ale czuję się lewicowy i jakiś niepokój napełnił mnie po lekturze powyższego akapitu; wykładam swoje karty na stół i sprawdzam, na wszelki wypadek. I na ten przykład Wildsteinowe arcydzieło, "Dolinę Nicości", ukochaną przez prawicę nie za walory literackie, ale za "mówienie prawdy o naszej rzeczywistości" odrzucam z marszu nie tylko za niesmaczną niezgodność z ideolo, ale za potężne zwały grafomanii i brzydkiej pornografii. Patrzę sobie na ręce: do dzieła dla mnie słusznego mam wręcz stosunek bardziej krytyczny - stojąc po jednej stronie barykady z partaczem mam przecież szansę oberwać friendly fire. "Zwał" Shuty - słuszna jako antykorpo? Słuszna. Zjechałem ją, bo to gówno. Podobnie z tandetnymi lewackimi opowiadaniami w NF. "Paw królowej" Masłowskiej - słuszna czy nie? Nie mam pojęcia, bo nie urzekły mnie w niej krzywe obrazki z pustego życia celebrytów, ale przepiękna melodia hip-hopowej nawijki. A "Kieszonkowy atlas kobiet" to ideolo? Autorka jest feministką, pisze o kobietach. Czy to ideolo, zauważać kobietę, pisać o niej? Niestety nie mogę się podzielić nieopublikowanym tekstem, który miałem w redakcji; autor rozbił się w nim o szklaną ścianę ideolo właśnie: "dlaczego autorka nie pisze o szczęśliwych kobietach?" No właśnie, dlaczego: bo to ideolo. Z cichym założeniem, że to nie może być prawda, że ideolo to symulakrum - nieszczęśliwe kobiety to wymysł "felietonistek z kobiecych pism", natykając się na kawał takiej naturalistycznej prozy dostajemy zwisu mózgu TO NIE MOŻE BYĆ PRAWDA, DLACZEGO NIE PISZE TEŻ O TYCH CO IM DOBRZE! Idelo niedoszłego recenzenta zaślepiło; czy mnie też? No nie; w linku macie czarno na biały: estetyczny orgazm, jaki przeżyłem, nie wziął się z potwierdzenia przekonań, tylko z odkrycia świata nieznanego; ludzi niewidzialnych, nietykalnych. Nie wiem, może jakaś książka dla wegetariańskich cyklistek niegoląch pach została przez jakiś mityczny salon uznana za pyszną mimo ewidentnej kupiastości, ale wówczas warto by podać nazwiska, adresy itp.  A tak - skojarzniem pierwszym będzie to co na świeczniku, że "Atlas", że "Lubiewo", że Dehnel dobry pedał, bo nie pisze po pedalsku... głupie memy. Not cool, man, not cool. 