Obejrzałem dziś najlepszy film na świecie. "Streets of fire" z 1984.  To uczucie, kiedy oglądasz film, w którym jest totalnie wszystko, co kochasz. Wszedłem w jego posiadanie, bo przeczytałem kiedyś w internecie, że stał się inspiracją "Final Fight", chodzonej bijatyki Capcomu z uniwersum "Street Fightera". Faktycznie, dzielą nazwisko bohatera - Cody - i ogólny zarys fabuły: porwanie dziewczyny w mieście opanowanym przez gangi.  Podtytuł i znakomity plakat też zachęcał.  Ale nie spodziewałem się w pierwszej scenie usłyszeć piosenki pieprzonego Jima Steinmana!   Oczywiście, jak to z piosenkami Steinmana bywa, trafiła później do repertuaru Meatloafa. A jego druga piosenka, "Tonight Is What It Means to Be Young﻿", z ostatniej sceny filmu, znalazła się w "Tańcu wampirów". Kocham Jima. Ale to nie wszystko - ta scena stała się inspiracją dla pieprzonego "Bubblegum Crisis"!   Co do tego - western plus noir skrzyżowany z rockabilly i neonowymi 80s. Gangi motocyklowe. Alternatywny cyberpunk.  Epizod Marine Jahan, tancerki-dublerki﻿ z "Flashdance". Genialna postać McCoy - twarda laska grana przez Amy Madigan, w roli przeznaczonej pierwotnie dla faceta. Willem Defoe w roli życia - fetyszystycznego bad guya. Styl.  Oglądać! 