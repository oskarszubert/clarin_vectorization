Wojtek Orliński jara się projektem dziennikarza S., który chce swojej żonie i córce zgotować piekło PRL-u i napisać o tym książkę.  Nie jest to wyprawa w przestrzeni, tylko w czasie. S. na pół roku spróbuje się cofnąć do PRL, razem z żoną i maleńką córeczką. Znaleźli sobie mieszkanie na Ursynowie, w którym nikt niczego nie udoskonalił od ćwierć wieku, i spróbują żyć jak dobrze sytuowani inteligenci w PRL.﻿  We mnie ten pomysł wzbudza lekkie rozbawienie połączone z lekkim obrzydzeniem, tudzież - lekkie obrzydzenie połączone z lekkim rozbawieniem. Raz, że to pomysł podobny do tego, o czym śpiewał Jarvis w piosence "Common People". Możesz sobie żyć jak człowiek z PRL-u, ale wystarczy telefon do tatusia i cię stąd zabierze.   jak w tym polskim memie: "NIE BYŁO DZIŚ CIEPŁEJ WODY / WIĘC WIEM CO TO PIĄTY STOPIEŃ ZASILANIA DZIWKO"  Dwa, że nie dość, że nie uda mu się odtworzyć warunków życia w PRL-u, to i tak będzie to jakieś biedasymulakrum z opowieści (jeśli to gówniarz w moim wieku) lub zatartych wspomnień (jeśli to koleś #po40, ale wątpię, nikt normalny nie chciałby wracać). Trzy, że najbardziej po dupie zbierze jego żona (co zauważył Wojtek); o ile role-playing będzie pełny, i to na jej głowie zostanie opieka dzieckiem (w tym - gotowanie tetrowych pieluch), zajmowanie się domem i praca na słabo opłacanym etacie; pan powinien w tym czasie bawić się w opozycję, wyjechać na kontrakt, albo, jak zauważyła Szprota, "być w wiecznej delegacji i obracać chętne sekretarki﻿". Cztery, że PRL był systemem i cała radość i nieszczęście z życia w nim polegało na interakcjach z innymi nieszczęśnikami; do pełni eksperymentu trzeba by zbudować odizolowaną społeczność. Pięć, że może by redaktor wybrał się gdzieś w Polskę - a pewnie nietrudno o takie miejsca - gdzie wciąż ludzie żyją jak za dawnych lat, w biedzie i nieszczęściu. Chociaż wtedy nie byłoby zabawy w "Misia". I sześć, że jak Wojtek pisze  Nie da się ukryć, że najbardziej cieszy mnie jednak wizja, że po raz pierwszy i ostatni w życiu będę mógł wystąpić w roli bogatego wujka z Zachodu, który odwiedzi ubogą PRL-owską rodzinę z paczką pełną smakołyków. [...] Wrzucę do koszyka słoik nutelli za osiem pięćdziesiąt, puszkę kawy za dwie dychy, jednorazowe nożyki i pachnący zachodnią dekadencją krem do golenia dla pana domu i podpaski dla pani domu - za pięć dych poczuję się jak panisko, wielkodusznie to wręczając znajomym z PRL... ﻿  to mi pozostaje załamać ręce nad zabawami MMC w ponure letnie wieczory, bo mimo przemian i pięknego wzrostu ani Nutella, ani kawa za 2 dychy nie goszczą ot tak sobie na każdym stole.   Jadymy na bogato. 