Polak-brutal: jak widzi sztukę, to tylko by dewastował (choćby Olbrychski czy Święty Poseł Tomczak Od Meteorytu). Tym razem zniszczony został mural (na stacji metra Marymont) przedstawiający urocze baloniki nad pałacem, a zatytułowany "Baranki boże":  Najsmutniejsze w całej sprawie jest jednak to, że to autorkę z powodu "kontrowersji" wezwano na dywanik:  Po protestach opiekująca się wystawami na stacji Marymont rada programowa galerii w metrze poprosiła autorkę pracy Julię Curyło o dodatkowe wyjaśnienia. W oświadczeniu pisze ona m.in., że tytuł nawiązuje do "biznesu dewocyjnego", masowej produkcji kiczowatych dewocjonaliów, często niewiele mających wspólnego z istotą religii. Według niej owe owieczki - istotnie zaczerpnięte z arsenału sklepów erotycznych - kupowane są często przez młodych ludzi jako zabawne prezenty, gadżety, z których kpią. Sama przedstawia się jako osoba wierząca, stąd zarzut obrażania uczuć religijnych uznaje za szczególnie niesprawiedliwy. Po tych wyjaśnieniach rada programowa uznała, że praca nadal będzie pokazywana na stacji.  Dobrze, że artystka wytłumaczyła, iż nie obraża i dzięki temu wystawa zostaje. Dziwi tylko, że nie musiała ucałować w pierścień księdza Terlikowskiego. 