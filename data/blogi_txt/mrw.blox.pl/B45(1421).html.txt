Wiosna przyszła wcześnie w tym roku (choć pobyła tylko przez niedzielę). Kwitną magnolie, moja żona zrobiła sobie wiosenną czuprynkę, zrobiło się ciepło, a jak poszliśmy karmić kaczki, to podpływały z widoczną blazą, bez tej zimowej pokory głodnego ptaka. I tak sobie szliśmy korzystając z pogody, kiedy na szybie księgarni wyrosła gęba.Gęba zdobiła plakat reklamujący ksiażkę autorki, która "urodziła się w 1942 roku w Warszawie. Socjolog, politolog, publicystka, profesor Uniwersytetu Warszawskiego oraz Instytutu Studiów Politycznych PAN, a także na Wydziale Nauk Politycznych Wyższej Szkoły Biznesu – National Louis University w Nowym Sączu. Jej specjalnościami naukowymi są socjologia organizacji, socjologia polityki i analiza wychodzenia z komunizmu".  Wprawdzie królikowi "trochę bucowate wydaje [..] się takie zbywanie kompetencji kolesia który się czymś zajmuje na poziomie akademickim", ale od dawna wiadomo, że ona po prostu bełkocze. To zdjęcie mówi wszystko. Namalowana szminką symulakra uśmiechu jak u klauna - nie ukrywa zmarszczek, na których uwieczniła się zacięta mina, zaciśnięte usta. Linie życia, które było.Uśmiechajcie się ludziska, żeby na starość nie wyglądać jak buce. 