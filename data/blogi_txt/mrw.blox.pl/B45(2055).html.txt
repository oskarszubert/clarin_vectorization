Tony Scott skoczył z mostu Vincent Thomas. Pewnie widzieliście ten most w różnych filmach. Więc dziś z internetów można się było dowiedzieć, że w cieniu brata, że True Romance (i czy był to Tarantino lepszy od pełnych Tarantino), że Top Gun, że Denzel Washington, że... I pytanie, dlaczego.  Pewnie, dlatego, pomyślałem sobie od razu, bo widziałem taką historię ze zbyt bliska w 1987, choć most nie był tak malowniczy.  Teraz mówią, że miał rak mózgu.  Czytałem sobie wczoraj spoilery do Breaking Bad (sam serial jest zbyt nudny, żeby chciało mi się go ściągać, ale widziałem już początek, więc trochę ciekawiło mnie co dalej); przeszła mi taka głupia myśl (nawet w nią nie wierzę), że to całe leczenie raka to nie ma wcale na celu leczenia raka, tylko trzymanie delikwenta w jakimś pionie moralnym, żeby w obliczu śmierci nie puściły mu hamulce.  W jedną stronę, lub drugą. 