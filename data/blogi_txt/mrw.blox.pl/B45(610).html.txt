Srsly, people. Spielberg boi się seksu i nawet nakręcił o tym film - E.T. (erotica terror). Bohaterami są chłopcy w wieku, kiedy jeszcze jest za wcześnie (jak dla kogo) na dziewczyny, wolą ten czas spędzać grając w erpegi i jeżdżąc na rowerkach. Ale widmo budzącego się penisa wisi nad nimi i w końcu objawia się pod postacią najlepszej metafory pisiora w historii kina - kosmity E.T. (Znacząca jest scena, w której mała Drew Barrymore po raz pierwszy widzi penisa E.T.  i krzyczy -  w adaptacji książkowej tej trop został rozwnięty: matka myśli, że bracia zdjęli małej majty. A także ukazanie braku zahamowań po alkoholu). Spielberg dobrze oddaje lęki młodzieńczego czasu poznawania własnej seksualności - zwłaszcza w konserwatywnym społeczeństwie (symbolizowanym przez agencję rządową), w którym należy spać z rękoma na kołdrze. Jednak nie zdaje ostatecznego testu i pokazuje własne ograniczenia - miast pogodzić się ze swoim penisem i rozpocząć dorosłe życie, każe mu odlecieć statkiem kosmicznym: odrzuca seksualność w imię chęci pozostania wiecznym chłopcem, co rozwinął w filmie "Hook" - w którym Piotrusia Pana gra facet dorosły fizycznie. 