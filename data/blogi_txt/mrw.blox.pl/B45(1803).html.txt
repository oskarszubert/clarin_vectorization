Pytasz mnie, co to smutek? Smutek to jest kiosk z ciastkami koło przystanku na Wyszyńskiego i smutna pani w kiosku z ciastkami i ja przechodzę i patrzę na te ciastka i smutną panią, ale nic nie kupię, bo już nie jem ciastek. Znacie takie uczucie, że się nie ma ochoty na ciastko? Albo smutek to jest że jak jest włoska telewizja i każdy wie, że to najgorsza telewizja na świecie, no może nie na świecie, ale w Europie, nie? Każdy to wie. Ale to jeszcze nie jest smutne, smutno się robi dopiero wtedy, jak te włoskie filmy telewizyjne z najgorszej telewizji w Europie (a może i na świecie) pokazują u nas w kinach, bo jak nie papież, to Jan Sobieski. Trzeci.   A ta tubka co wkleiłem, to mi się kiedyś podobało, bo byłem studentem. A może nie tylko dlatego? Smutne, że kiedyś to był teatr, a teraz tylko nudne reklamy. Chociaż może smutniejsze jest to, co opowiadają w wywiadach. A takie mam miłe wspomnienie jak byłem w teatrze i byliśmy młodzi i żeby zaimponować Karinie załatwiłem miejsca w pierwszym rzędzie.  Śnią mi się ostatnio pogrzeby i wojny. ﻿A mojej mamie się śniło, że ją gonili hitlerowcy i strzelili prosto w serce. 