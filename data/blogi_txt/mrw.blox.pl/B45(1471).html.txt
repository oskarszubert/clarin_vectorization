...o memach dowiaduje się z książek. Dlatego pewnie niesłusznie zachłysnąłem się, kiedy kliknąłem w link podrzucony wczoraj na blipa przez kol. Szwedzkiego, po przeczytaniu pierwszego zdania: Podoba mi się, że Bartek Chaciński łapie rzeczy – zjawiska, powiedzonka, trendy – w momencie ich stawania się.  Po prostu w tej skali, w rytmie życia człowieka (papertarda) dowiadującego się o rzeczach - zjawiskach, powiedzonkach, trendach - z książek, te paromiesięczne lagi Chacińskiego są niezauważalne. Ale #cojaczytam:  Mnie szczególnie spodobali się hejterzy: „Każdy lubi sobie ponarzekać, poprzyczepiać się do wad i błędów – rzeczywistych albo wyimaginowanych – innych ludzi. Ale bycie hejterem – lub antyfanem, bo to wymienne pojęcia – to już wyższy stopień. To przeciwieństwo wielbiciela, wymaga od nas nie przelotnej krytyki obiektu zainteresowania, ale dużego zaangażowania, włożenia całych sił i inwencji w to, żeby kogoś pogrążyć”. Chaciński pisze, że hejterzy chętnie jednoczą się wokół tego samego wroga, którym najczęściej jest „George W. Bush, Paris Hilton, dzieciaki, które lubią emo, i faceci rozmawiający przy pisuarach”. To ostatnie zdanie wiele mówi o charakterze książki Chacińskiego, którego felietony – „językowe” i muzyczne – czytam od zawsze z przyjemnością. Lubię zaglądać do niszy, którą oświetla dla mnie autor. Fajnie. A raczej miodnie i tłusto.  "Miodnie"! Poczułem się, jakby znów był 1993. To domaga się hejtnotki, bo dawno nie czytałem takich bzdur. Hejterzenie jest piękne dlatego, że niczego nie wymaga. To czynność odniechcenna, przeciwieństwo krytyki, do której potrzeba przynajmniej znajomości krytykowanego przedmiotu. Podstawą hejtu jest radosna ignorancja, zwłaszcza, kiedy jest backslashem na hype - nie trzeba iść do kina na film, żeby skwitować wrzutę jego fana słowami "hipster bulshit". Ale to nie wszystko. Autor pisze o "hejterach" jako o niszy (innym hasłem są np. "linuksowcy"). Jednocześnie wstawiając do swojej krotochwili "Georga W. Busha" de facto wrzuca do jednego worka ("niszy") działalność antypisowskiej blogosfery (z mrocznych czasów IVRP) razem z demotywatorowo-komixxowymi gimbusami toczącymi pianę na hasło "Justin Bieber". Hipster bulshit dla papertardów. 