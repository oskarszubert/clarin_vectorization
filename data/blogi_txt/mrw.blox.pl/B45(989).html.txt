Odkąd wysłużony (i zasłużony) Palm Zire wyzionął był ducha, zastanawiałem się nad zastępstwem. Służył mi do a) czytania e-booków b) jako kieszonkowa maszyna do pisania. I żeby się mieściło w chlebaku. I właśnie znalazłem idealne zastępstwo - EEE PC Pink Princess z ekranem 8,9", 160 gigowym dyskiem i Windowsem XP. Waży coś koło kilograma, działa 5 godzin, a w ramach promocji w Vobisie kosztowała mniej niż doba hotelowa (w sezonie) w hotelu Mariott. Idealne dla ciężko pracującego przedstawiciela inteligencji pracującej (LMC). W dodatku to model firmowany przez Disneya, że niby dla naszych milusińskich, dzięki czemu ma wzmocnioną obudowę, system antywstrząsowy, wodoodporną klawiaturę - co przyda się w warunkach polowych. I piękny różowy kolor (są też niebieskie, ale brzydkie i nie ma w nich niczego ciekawego). Głównym zarzutem względem małych netbooków jaki spotkałem to za mała klawiatura (Ajped-srajped nawet nie ma klawiatury). Owszem, jest mniejsza niż notebookowa, ale to nie oznacza, że jest niewygodna. Pisze się na niej po prostu inaczej, wykonując delikatniejsze ruchy. Ja akurat mam wprawę, gdyż rozmiarem przypomina rozkładaną klawirkę od Palma, na której napisałem paręset tysięcy znaków:  Princess jest lekka, więc wygodnie czyta się z niej e-booki. Wystarczy obrócić ekran o 270 stopni i prawym kciukiem zmieniać strony. Ktoś narzekał na ramkę wokół ekranu - tu okazuje się przydatna, bo jest za co złapać. Dla porównania - "Psalmodia" w recenzenckim PDF i na papierze:  Ale to nie wszystko - Princess potrafi coś, czego nie umieją czytniki e-booków - wyświetla komiksy. Do zdjęcia wyciągnąłem komiks rysownika z najbardziej niewyraźnym liternictwem na świecie (PDF recenzencki od śp. "Chichotu", żebyście mnie nie podejrzewali o mordowanie polskiego komiksu): A tak wygląda w łapach:  Do tego ma kamerkę w kształcie łba Myszki Miki, co przebija dowolny argument za iPadem. Księżniczka górą! 