Ludzie, którzy InterRegio: lower middle, radośnie kupujący bilet za 50   zyka. Oraz: ludzie świeżo po awansie klasowym (to my), którym akurat   ten pociąg, ta godzina, ze wględu na Przeróżne Okoliczności akurat   odpowiada. Samoloty ze Szczecina do Warszawy nie latają, chyba że   chcesz wyłożyć równowartość ćwierci do Singapuru. Więc: co nasz może spotkać w IR? Pół składu to podmiejskie wagony piętrowe, czysty oldskul. Fascynowały   mnie jak miałem 6 lat, ale w środku są tragiczne. Ale spoko, powiedzmy,   że zajmuję miejsce w normalnym przedziale. Jest pusto, ciepło, czysto.   Sama radość. Ale tylko do połowy dystansu do Poznania. Najpierw przestaje grzać w tyłek, co przyjmujemy z pewną ulgą, potem powoli robi się coraz bardziej zimno. Zapinam koszulę. Mało. Wzuwam sweterek. Mało. Wiąże   szalik. Do Poznania wystarczy. W Poznaniu podobno dostaniemy nową lokomotywę. Poznań. Nie dostajemy nowej lokomotywy. Robi się ciemno, pora   przekręcić pokrętło, które jest na pozycji 0; świeci się wtedy tylko   tycia lampka oświetlająca pokrętło. Po przekręceniu na pozycję 1 gaśnie tycia lampka. Nie zapala się nic w   zamian. Gruba emerytka (w każdym przedziale zawsze jest jakaś gruba emerytka)   złorzeczy. Rzejakto, piętrowe wagony do WARSZAWY. Co za wstyd! Że   zimno! Że ciemno! Konduktor zbiera cięgi, ale co on może, jedzie na tym samym wózku, w zimnie i ciemności. Ja nie narzekam, to jest InterRegio, tu zawsze tak jest. Zero zdziwień,   zero dramy. Zakładam swoje bezpalczaste rękawiczki i stukam w   zmarźniętą klawiaturę Księżniczki. Na chwilę jej ledowy ekran rozjaśnia mrok. Do Szczecina wrócę czymś cywilizowanym i klasowo słusznym. 