No więc -  drugi Sherlock Holmes według Guya Ritchie. O pierwszej części pisałem kiedyś - o ile miała formę klasycznego kryminału (tajemnicze zgony, śledztwo odkrywające spisek), to druga jedzie formułą bondową - znamy arcywroga, nie wiemy ino co knuje i jak udowodnić, że knuje (co nie dziwi, biorąc pod uwagę materiał źródłowy).   Bardzo mi się podobało - Ritchie i Downey Jr. stworzyli fajną wersję Sherlocka, którego przyjemnie się ogląda. Film jest piękny, dzieje się dużo i spektakularnie, ładnie rozegrano wątki i postacie z pierwszej części (Irene Adler, narzeczona Watsona, planowanie przebiegu pojedynków przez Holmesa - dwukrotnie w pięknej subwersji). Piękna Noomi Rapace, choć nie miała zbyt wiele do roboty. Dużo humoru (kucyk! Mycroft!), dramy - ledwie ciut - akurat film na obejrzenie w takie smutne i ponure katolickie święto jak dziś. 