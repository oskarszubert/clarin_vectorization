Dziś był jakiś dzień zwracania uwagi na głupie teksty w internecie; ktoś tam puści sobie memetycznego bąka i cóż, trzeba coś odpisać, bo wciąż obowiązuje paradygmat odpisywania i zwracania uwagi na różne pierdolety; nie wiem, jak go zmienić, macie może jakieś pomysły? No ale czytam sobie odpowiedź Konrada z Polygamii, ale potem zaglądam w komcie i znajduję taki oto wpis cudnej urody:  Ach, kobiety, które nienawidzą gier komputerowych. Nigdy nie miałem z takimi przyjemności, bo moje wszystkie koleżanki i przyjaciółki giercują, jak nie na konsoli, to na fejsie; ale raz jak siedziałem sobie we wrocławskiej knajpce i wcinałem pizzę, albo zupę cebulową, nie pamiętam; podsłuchałem kilka dziewcząt mniej więcej w moim wieku (to było w 2005), narzekających na swoich chłopaków czy narzeczonych, którzy nic tylko grają w gry i to jest takie szczeniackie, nie. Se pomyślałem, że łojezu, jakie mam szczęście, że się z takimi nie spotkałem nigdy. Ale kilka lat później rozmawiałem sobie ze znajomym, który nie gra - bo nie, bo ma inne hobby; a poza tym jego dziewczyna nienawidzi graczy: jej ex był jakimś hardkorowym gejmerem i prawie nie wychodził z wirtuala.  I jakoś zupełnie inaczej zacząłem wtedy myśleć o tych kobietach, które nienawidzą gier komputerowych. Bo wyobraziłem sobie tych wszystkich graczy, którzy piszą te komcie na portalach, ile oni czasu poświęcają na giercowanie, skąd go mają? Tak jak dziewczyna DJ-a nie ma z kim tańczyć, tak dziewczyna gracza zatraconego w cybernetycznym świecie z pewnością nie ma powodów do zadowolenia.  Tak sobie wyobrażam tego kolesia, który napisał przytoczonego komcia: 