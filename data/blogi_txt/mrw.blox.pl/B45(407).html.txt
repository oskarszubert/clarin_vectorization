czyli małe pierdolnięcia:  Gdyby Lars von Trier powstrzymał się od nazistowskiej rejterady w czasie tegorocznego festiwalu w Cannes, możliwe, że „Melancholia” zdobyłaby więcej laurów niż tylko nagrodę dla najlepszej aktorki – Kirsten Dunst. ﻿ NAZISTOWSKA REJTERADA. Po pierwsze, słowem, którego szuka recenzentka Esensji, jest chyba "tyrada"? Bo chyba nie chodzi o to, że Lars spierdalał z Cannes jak Naziole spod Stalingradu? Więc załóżmy, że "nazistowska tyrada", w ogóle jak to brzmi, ludzie, panujcie nad słowami trochę.  Mam na imię Tomasz Kwaśniewski, jestem dziennikarzem "Gazety" ["Wyborczej" - przyp. mrw], ale przede wszystkim mężem oraz tatą Tosi i Franka﻿ PEDOFIL BIGAMISTA - to pierwsze skojarzenie jakie przyszło mi po przeczytaniu tego zdania: mąż oraz tata Tosi, ale jednocześnie mąż oraz tata Franka. Zamęt bierze się oczywiście z tego, że o ile jest mężem bezimiennego stworzenia, to ojcem konkretnie wyeksponowanych latorośli. W końcu z tego żyje. BTW "nazywam się Tomasz Kwaśniewski", "mam na imię Tomasz", to chyba jakiś brzydki anglicyzm.    Pieczarka drogowa - gatunek z rodzaju płaskoczapkowych, należący do rodziny mundurowych. Charakterystyka - pieczarka drogowa to drapieżnik, przedstawiciel naczelnych, wytwarzający na powierzchni ciała stalowoszary mundur, zwieńczony mięsistym kapeluszem barwy białej lub brudnobiałej, pozbawiony hymenoforu﻿  MOJA PRYWATNA OTCHŁAŃ. Boni, jeden z wielu przyczyn, dla których spierdoliłem z Usenetu, odkrył właśnie blogosferę. Po kilku śmiałych komciach poszedł za ciosem i założył blogaska. Włączył mi się jakiś syndrom sztokholmski (zrozumiałe, jak się z kimś flejmowało 10 lat, nie?) i NIE MOGĘ SIĘ ODERWAĆ OD ZABAWNYCH OPISÓW SPOTKAŃ Z POLICJANTAMI Z DROGÓWKI. Jeremy Clarkson byłby z Ciebie dumny, drogi Bonifacy. 