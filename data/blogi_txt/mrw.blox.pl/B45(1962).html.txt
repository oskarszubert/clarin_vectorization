Nie mogę zrozumieć fenomenu wykładów z cyklu TED, zrobiłem kolejne podejście, tym razem nawet nie próbując wideo (nu-dy-), tylko transkryptu, ale nadal - nu-dy-; oto przez pierwszy akapit ciągnie się i ciągnie jakaś nic nie wnosząca anegdotka. Ta forma zmiksowania stand-upu z wykładem wpada mi chyba w dolinę niesamowitości; ludzie, którzy chcą mi coś przekazać ("wykład"), próbują jednocześnie zabawić i im to nie wychodzi, a jednocześnie nie mogę się doczekać, aż dojdą do sedna i wychodzę, zanim dojdą; bo tu zaraz w 10 tabach czeka 10 innych strumieni kontentu.  Tak samo wkurzały mnie zawsze przegadane zbędną narracją podręczniki programowania.     Więc obejrzałem sobie dziś dwa skecze Stewarta Lee (powyższy i ten - part 1, part 2), który jak pewnie pamiętacie lubi grać przeciąganiem w czasie. Ale jego oglądam dla rozrywki i niczego więcej, jeśli coś przekazuje, to przy okazji, mimowolnie, od niechcenia.  ﻿ Obejrzałem też strasznie długi, ale dziwnie wciągający teledysk Weird Ala, więc problemem nie jest długość komunikatu, ale jego mętność. 