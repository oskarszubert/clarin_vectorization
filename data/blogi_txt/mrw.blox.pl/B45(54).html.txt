Dzień trzydziesty siódmy.  Pani kominkowa kontynuuje nurt psychoanalityczno-ekshibicjonistyczny (może zbliżamy się do odkrycia esencji blogerstwa), tym razem pytając o najważniejsze przedmioty, które blogger ratowałby w czasie pożaru. To chyba nie jest pytanie zbytnio zgodne z sieciowym BHP, co? Ale to nie jedyny powód, dla którego mam problem z tym pytaniem. Samo myślenie o takiej sytuacji sprawia mi przykrość; mam emocjonalne podejście do wielu rzeczy, z którymi wiążą się różne uczucia czy wspomnienia; rzeczy, których nie można odtworzyć ani kupić, albo których wartość tylko ja rozumiem. Kilka rzeczy, które utraciłem z różnych powodów, zostawiło bolesne poczucie braku (czy to ma jakąś nazwę albo jednostkę chorobową?).  Więc o tym nie myślę, bo bym pewnikiem oszalał, w sensie, jeszcze bardziej. 