Nie wiem, jak można nie kochać serialu "Big Bang Theory": stereotypowe przedstawienie jajogłowych jako ludzi niekumających prostych społecznych relacji okazuje się często tak bliskie prawdy, że aż się robi gorąco i boleśnie. A było to tak, że dziś niektórzy załoganci think tanku Dyskurs-Kultura-Nauka dawali odpór idiotycznej notce plwającej na polskie feministki, a mnie się zrobiło wszystko na raz, bo nie wierzę w możliwość wyedukowania tego konkretnego gniewomira. Autorka bowiem zamiast feminizmu woli maskulinizm, bo przecież faceci są tak strasznie prześladowani (np. jak nie zarabiają, to czekają ich KRZYWE SPOJRZENIA, i nie mogą nosić szpilek, i jeszcze przemoc wobec mężczyzn):  Guzik prawda. Tak się przyzwyczaiłeś do narzuconego ci stereotypu, że aż uważasz go za twoją naturę. Spróbuj może ubrać twojego synka całego w różowe ciuszki i poślij go tak do przedszkola.  I tak jak ciule od zaprzeczania globalnemu ociepleniu nie kumają zależności gwałtu na planecie z szaleństwami klimatu, tak jajogłowi autystycy nie kumają zależności międzyludzkich. Przecież problemu różowego kucyka dla chłopca nie rozwiąże się "wyzwalając mężczyzn", bo jego źródło tkwi właśnie w tym, jak traktuje się kobiety. O czym kiedyś pisałem, przytaczając słowa piosenki kogoś, kto może nie ma doktoratu z fizyki, ale kuma jak działa świat:  Girls can wear jeansAnd cut their hair shortWear shirts and bootscause its ok to be a boyBut for a boy to look like a girl is degradingcause you think that being a girl is degrading  Nie można zmienić myślenia o facetach bez zmiany myślenia o kobietach. A jakby ktoś chciał potłuc buca, to tu jest lista ciuli. 