Dzień pięćdziesiąty trzeci.   Pani kominkowa proponuje dziś zbudować quiz w generatorze quizów, który, co mnie zdumiało, wciąż działa.  Nie lubię psychozabaw, #którąbohaterkąbrekingbadjesteś, mam lekki uraz po tym, jak w ramach upadania prasy papierowej prezes wpadł na pomysł otwarcia się jeszcze bardziej na młodzież i w ramach obowiązków służbowych produkowałem rubrykę #którąsailorkąjesteś; więc nie skorzystam z arcyarchaicznego interfejsu Quiz Boxa i nie zrobię ironicznego quizu "jakim bloggerem jesteś"  (1. czy umiesz zrobić budyń 2. czy lubisz gratisy itd.). Za to polecam każdemu przekalkulować swoją nową klasę społeczną na kalkulatorze klas BBC; jest przystosowana wprawdzie do brytyjskich realiów, ale można sobie urealnić dochody i cieszyć nową, naukowo wyliczoną, tożsamością. 