Na przystanku koło KFC wsiadają, jest ich trzech. Dwóch nijakich takich, jeden półdresiarz, mógłby mieć ksywkę Bolo albo coś innego krótkiego i dosadnego. Czego jadą szukać w ten sobotni wieczór? Mam na sobie moją fuck you hat, odpierdol-się-czapkę- nie-słucham-cię z wbudowanymi nausznikami, ale i tak wszystko słyszę, cały dialog, coś w nim się nie klei, aż padają słowa -Dziś będę talkerem, będę podchodził do dziewczyn i pytał "co słychać?" To są najprawdziwsi chłopacy po kursie alpha-male! Słucham co mówią i okazuje się, że im wcale nie jest potrzebny kurs podrywu, im jest potrzebny tygodniowy intensywny kurs "Jak nie być bucem", z lekcjami "Kobieta jest człowiekiem", "Co to jest szacunek i dlaczego należy szanować ludzi". Na przykład: jeden opowiada o jakiejś dziewczynie, która tak wkręciła się w te wszystkie psychodramy tak mocno, że wylądowała w szpitalu po sześciu próbach samobójczych i tu wchodzi rechot Bola, który dodaje "hahaha, nieudanych, haha, pierwsza próba - skok z pierwszego piętra, wziuuuuu".  -A tę laskę znasz, z osiedla wiesz, ile ona ma, 16? Ładna, twarz spoko, tylko za dużo tapety kładzie, nie? -Bitch please, widziałeś tego kwejka, bitch please, albo not bad -z Obamą -no, z Obamą, zajebisty -ty a ty mówiłeś o tej liście top książek z jakiejś stacji telewizyjnej -no, z bbc -tam na drugim był "Władca Pierścieni", a na pierwszy co, zapomniałem... -"Duma i uprzedzenie".  -O, o czym to? Bo "Władcę" czytałem i tak sobie pomyślałem, żeby zaliczyć te topowe książki -To jest o, wiesz, te filmy kostiumowe. Dworskie życie, romanse... -A co tam jest jeszcze jest? -"Zabić drozda". Czytałem, zajebiste. -A ja wczoraj oglądałem "Czas apokalipsy". Hardkor.  I tu musiałem wysiąść. 