Terror poprawności estetycznej: jeśli się pokażesz w internecie w głupiej czapce, to ktoś (np. ja) nie omieszka tego skomentować. "OMG JAKA GŁUPIA CZAPKA". Czym jest ten komunikat? Wyrazem nienawiści czy uzasadnioną krytyką (krytykując głupią czapkę można uchronić kogoś przed noszeniem głupiej czapki, zwiększając ilość dobra we wszechświecie)? A może za łatwo okazujemy uczucia? Kiedyś "OMG JAKA GŁUPIA CZAPKA" usłyszałby najwyżej kot i współlokator, w dobie web 2.0 i nadajników emo (twitter, blip) nasze jęki słychać w całym internecie. INTERNET HATE MACHINE. Więc: krytykować, wychodząc na hejtera, czy milczeć, dusząc w sobie? A może trzeba się pogodzić, że jesteśmy więźniami własnej nienawiści? 