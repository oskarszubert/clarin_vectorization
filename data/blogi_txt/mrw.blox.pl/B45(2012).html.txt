Niedziela  Poprawiny. Może faktycznie jestem na to za stary; opadam z sił. Zostaje mi parę pocztówek z wycieczki:  Nieczynny most kolejowy gdzieś w Zachodniopomorskim. Dzieciaki chodzą nim na papierosy, raz się zapalił nawet kawałek od tego. Własność któregoś PKP.  Poniedziałek  Wczoraj nie miałem siły zrobić notki, dziś mi się nie chce. Postanawiam zrobić sobie tydzień przerwy w blogowaniu, tak jak w zeszłym roku. Wtedy byłem na wakacjach. BBC wypuszcza w sieć przystawkę przed nową serią Doktora:    Wtorek  Dzięki darmowemu dostępowi do systemu Piano można przeczytać wywiad z Cejrowskim. Media streszczając skupiają się na tym, że zwyzywał stacje telewizyjne od takich i owakich, pomijając najbardziej rzygogenny fragment:  I dlatego postuluje Pan rekolonizację Afryki? To kwestia odpowiedzialności. Zakładając kolonie w Afryce, wzięliśmy z tymi ludźmi ślub. A porzucenie ciężarnej kobiety - Afryki - przez białych ludzi, którzy otrzepali ręce i powiedzieli: "Dobra, to wracamy do siebie, a wy się rządźcie sami", to jest nieodpowiedzialność. Trzeba płacić alimenty. Afrykę zostawiliśmy w opłakanym stanie, jeśli chodzi o struktury społeczne. Powinniśmy wrócić i uporządkować to, co nabałaganiliśmy. Tam jest potrzebny gospodarz. Biały człowiek zarządzał roztropnie, Chińczyk zarządza rabunkowo, a Afrykanin nie zarządza w ogóle - oni potrafią się tylko tłuc. Może nam się to nie podobać, brzydko brzmieć, ale tak właśnie jest.   Zarządzanie roztropne wygląda tak.  Środa  Złe wiadomości.  Głupie flejmy nie pomagają.  Śpiewam sobie Nothing ever happens, ale w środku nie czuję nic.   Czwartek  Kolega Wurman odkrywa comedy goldmine: Podchodzi dres JP do Korwina : " Telefon albo wpierdol " . Korwin na to do dresa : " Jesteś za demokracją ? " . Dres na to : " Tak " . Więc Korwin wyciąga swoją spluwę i mówi : " Demokracja albo wpierdol " . Dres : " Demokracja " . Korwin : " Więc głosujemy : kto jest za tym , żeby dres JP spuścił Mi wpierdol " . Dres podnosi rękę , Korwin nie . Korwin mówi : " Jest 50 % za i 50 % przeciwko , a żeby coś przegłosować potrzeba większości . Czyli nic Mi nie robisz . A teraz kto jest za tym , żeby wytłumaczyć dresowi JP co to demokracja ? " Dres widząc , że przegrał , godzi się , Korwin też . Więc Korwin tłumaczy dresowi , a że chłopak miał trochę oleju w głowie , to trochę zrozumiał . Korwin kończy : " Więc ponawiam pytanie : demokracja czy wpierdol ? " . Dres zrezygnowany : " To ja już wolę ten wpierdol . "﻿  Śmieszne, bo prawdziwe.  Piątek  Roadtrip. Obwodnica Gorzowa doskonała.  Ten Jezus ze Świebodzina okazuje się strasznie fajny. Czule zerka na lud świebodziński, wypinając się na podróżnych, ale to taka miła odmiana po combo ekran-las- pole-ekran-pole-las, o Jezus Gigant! O, różowy most! O, sztuczna krowa na stacji benzynowej! Pijany ksiądz na pogrzebie zapomina poświęcić krzyża.  Sobota  Koledzy pytają, czemu nie bloguję. Pierwszy odcinek siódmego sezonu Doktora. Doskonały.  Więcej niż doskonały. Wróciłem. 