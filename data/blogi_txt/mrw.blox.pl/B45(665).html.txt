Douglas Coupland należy do mojego Top 5 pisarzy, może nie tych najlepszych, ale tych   najukochańszych. Bo kiedy pisze, to pisze tak, jakby pisał do mnie. Kumacie?  Na liście jego książek, których jeszcze nie czytałem (ale wiem z pierwszej ręki, że leży w   bibliotece w Singapurze), jest jPod. Nie chodzi o o japońską wersję iPoda, ale o zespół   pracowników firmy Neotronic Arts o nazwiskach zaczynających się na "J", zgrupowanych razem    przez pluskwę milenijną. Nie czytałem, ale Coupland jest producentem i jednym ze   scenarzystów trzynastoodcinkowego serialu.  Dziewczęta i chłopaki z Załogi Dżej powinni zajmować się produkcją gry BoardX, krwawego symulatora ekstremalnej miejskiej deskorolki, ale na ich drodze stają różne poważne problemy   codzienności: problemy z rodzicami i ich uprawą maryjane, lesbijskie lazanie, chińska mafia, psychopatyczne clowny, mroczna przeszłość, niedoszłe gwiazdki porno i temu podobne. Najfajniejszy jest w tym serialu całkowity brak smętnego dilberciego antykorporacyjnego pierdolenia. Upierdliwy szef zesłany do jPiwnicy przez zarząd jest ludzkim człowiekiem i   traktuje się go jak każdy inny problem - z rozbrajającym luzem. To chyba znak czasów - tak jak McDonalds zmienił się na lepsze po "Supersize Me", tak korporacje zmieniły się po   "Pokoleniu X". 