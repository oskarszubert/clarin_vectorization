Lato było piękne tego roku. Byliśmy na koncercie The Killers, na którym jako pierwsi na świecie usłyszeliśmy wykonane na żywo piosenki z nowej płyty, która wyszła pod koniec września; wysłuchałem jej z kilkadziesiąt razy, ale jakoś nie skleiła mi się notka. Ale jest okazja, ukazał się nowy wideos. Ale zanim do niego przejdę, trzeba wyciągnąć coś z przeszłości, pierwszy singiel z pierwszego albumu "Hot Fuss" pt. "Mr. Brightside" (obowiązkowe #over9000 na Singstarze):   Nowy singiel, "Miss Atomic Bomb", jest bowiem jej prequelem:   Ach, cóż za uroczo kiczowata, meatloafowska animacja, ach, co za piękny powrót po prawie dekadzie bohaterów tamtego wideosa!  I taka jest cała płyta, pełna odniesień do przeszłości, pełna melancholii i smutnych piosenek o smutnej miłości, samotności i straconych szansach. Pięknych melodii (te 80sowe synthy w "Be Still"), ale i indie rockowego wkurwu. Emo i aggro. Kiedyś śpiewali, że mają duszę (soul), ale nie są żołnierzami (soldier); tu przypominają, że zrodzili się w bitwie (battle born - te słowa wyszyte są na fladze Nevady, do czego odnosi się wers z piosenki "Flesh and Bone"). Akurat na te ohydne zimowe dni i wieczory (czym one się różnią właściwie?). Mógłbym sobie założyć kajecik i wypisać w nim wszystkie wersy, które szarpią za struny mej umęczonej duszy.  Wspomnienie tego pięknego lata. 