"Machete" nie dostarczył. It was good while it last, ale pod koniec, kiedy zadałem sobie pytanie "no dobra, ale co tu napisać na blogasku", i wpadłem w tę przerażającą otchłań rozkminy, ajajaj, czy tak wygląda alienacja? No trudno, za późno. Nie mam zielonego pojęcia, o czym piszą esensyjni Tetrycy (dosłownie: nie wiem, gdzie Wojtek widział mistrzostwo De Niro, chyba, że umyka mi jakaś szydera; nie rozumiem, co Konrad ma na myśli pisząc o dawaniu roli - Maczetę przeorany meksykański brzydal grał przecież piąty raz, po występach w Spy Kidsach i fejkownym trailerze z Grindhouse). Mam taką teorię, że Rodriguez zrobił postmodernistyczne dzieło w postironicznych czasach, przez co się rozkraczył i portki mu poszły na dupie. Bo: jest tu ta cała krwawa zabawa z nożami i cyckami, ale również całkiem poważny social commentary na temat meksykańskich nielegalnych alienów, podana z subtelnością Mela Gibsona pokazującego okrucieństwo Brytyjczyków w "Patriocie"; zły jest aż tak zły, że żeby był jeszcze bardziej zły, chyba by musiał wrzucać meksykańskie noworodki do blendera wołając "Ameryka Fuck Yeah". No prawie Hitler. Przez co uruchamia mi się skojarzenie, że to taka meksykańska wersja Niesławnych Benkartów; fantazja na temat krwawej zemsty na białych chujkach, którzy wprawdzie potrzebują kogoś do strzyżenia szamba, ale jednocześnie chcą uszczelniać granicę. Tyle, że Rodriguez, co już było strasznie widać przy Death Proof vs. Planet Terror, nie bawi się kinem tak fajnie jak Tarantino. Obaj kochają kino i te Stare Złe Filmy, ale Quentin potrafi je rozłożyć, a potem złożyć w coś co bangla. Robert jest tu takim młodszym bratem, który patrzy jak starszy buduje coś z klocków i próbuje naśladować, ale wychodzi mu taki koszmarek z pomieszanymi kolorami i w ogóle, postaraj się bardziej. I mam jeszcze zagwozdkę, czy śmiejemy się z kimś, czy z kogoś. Czy to serio takie zabawne, że Linsday Lohan dostaje rolę crackwhore i pokazuje cycki? Lubiłem tę dziewczynę, zanim wpadła w szpony niszczącego hedonizmu, potem było mi jej żal. I nadal jest. Podobnie przykro było oglądać Stevena Seagala, który w realu jest megabucem, ale tu wyglądał, jakby ktoś mu powiedział, że ten film jest na serio. Upośledzony piesek próbujący zakopać kosteczkę. Ale największy żal mam, że zakończenie było chaotyczną bieganiną kupy ludzi (jak w pieprzonych "Płonących siodłach"!) zamiast solidną masakrą maczetą.  Ale czego się spodziewać po macho z wygolonymi pachami. 