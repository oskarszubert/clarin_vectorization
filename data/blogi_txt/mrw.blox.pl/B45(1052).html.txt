Na film s.f. "Looper" poszedłem w dniu polskiej premiery, w piątek, korzystając z wolnego "długiego weekendu", przed 13, kiedy są tańsze bilety. Ale ten film okazał się wart obejrzenia nawet w ramach zdzierczej taryfy weekendowej. Poszedłem, bo chciałem zobaczyć mojego ulubionego aktora. Pewnie inni też tak poszli, tylko że oni poszli dla Bruce'a Willisa, a ja - bo gra w nim Joseph Gordon-Levitt (w Esensji ukazał się artykuł na jego temat; korzystam z tej rzadkiej okazji, by pochwalić Esensję). No więc poszedłem na film o podróżach w czasie, w którym - to spoiler, którego nie dało się uniknąć - JGL (z oklejoną buzią) gra młodszą wersję Bruce'a. Zapowiadało się ciekawie, ale nie spodziewałem się, że będzie aż tak fajny. Od samego początku zachwyciło mnie, że akcję "teraźniejszości" umieszczono w 2044, zamiast pójść na łatwiznę "bliskiej przyszłości", czym tnie się koszty filmów o podróżach w czasie odkąd powstał "Terminator". A tu wszystko działo się w pięknym, (post)cyberpunkowym świecie; bez bombastycznej architektury z ostatniego "Total Rekall", ale ze znakomitym studium rozkładu i upadku wszystkiego.  Weekend spędziłem nadrabiając zaległości: Rian Johnson, reżyser i scenarzysta "Loopera", miał na koncie dwa filmy, które leżały na kupce "do obejrzenia" (mniej więcej o czasu, kiedy Marceli miał o nich notkę); okazały się kluczem do niektórych motywów nowego dzieła.  "Brick" to niezależny debiut Riana; nietypowy neonoir, w którym narrację klasycznych powieści Hammeta czy Chandlera wpisał w szkołę średnią; może to brzmieć głupawo, ale dziwnie działa i jest takie dobre: cudne dialogi pełne slangu z lat 40 i bohater - w tej roli JGL - zainspirowany Spike'iem Spiegelem z anime "Cowboy Bebop"; like, moje wszystkie ulubione rzeczy na raz. Dawno nie zakochałem się w żadnym filmie tak bardzo jak zakochałem się w "Brick", serio.  treatment "Brick" w postaci opowiadania można pobrać z sieci:     Po "Bloom Brothers" widać już, że to film robiony z kasą; postmodernistyczna interpretacja filmów o oszustach, takich jak "Żądło", doprawiona sztuczkami z filmów braci Coen czy Wesa Andersona. Urocza anachronistyczna zupa, przedziwne bezczasowie, w którym do Europy kursują parowe statki. Do tego Adrian Brody jako najsmutniejszy białas na świecie, Rachel Welsz, która na potrzeby roli nauczyła się żonglować piłami spalinowymi, zawadiacki Mark Ruffalo i niesamowita, prawie niema, Rinko Kikuchi. Rzecz jest śmieszna i wzruszająca, a przy tym pełna dbałości o szczegóły i drugi plan. Ten anachroniczne ciągotki Riana fajnie zagrały w "Looperze": doskonały rant przybysza z przyszłości na temat obsesji modą XX wieku inaczej wygląda w świetle poprzednich, zafiksowanych na przeszłości filmów; a także tego, sięgającego przecież do tradycji filmów gansterskich i westernów. Wątków meta jest więcej, zwłaszcza na temat filozofii podróży w czasie, od której boli głowa i która prowadzi do spędzenia całego dnia na rysowaniu diagramów  jestem gotowy narysować odpowiedni diagram! Także tutaj cieszy dbałość o szczegóły (uradowała mnie scena, w której JGL przegląda się w lustrze dotykając linii włosów). I to, że podobnie jak poprzednie filmy, "Looper" okazuje się kinem kameralnym. Owszem, są tu świetne sceny akcji, ale na samym końcu chodzi o ludzi i ich małe i większe dramaty. Coś, czego często brakuje w filmach s.f.  Dawno nie widziałem bohatera, który byłby takim chujem. 