Została tylko okolicznościowa piosenka:         Utwór z filmu "When the Wind Blows", o którym pięknie napisał Marceli. Mam go na składance solowych dzieł Rogera Watersa "Flickering Flame". Jest na niej naklejka, że nie da się jej odtworzyć na Maku ani Pececie. Co było prawdą, gdy ją kupowałem. Dziś nawet nie pisknęła, kiedy Windows Media Player pakował ją na Zena. Nie ma wież, nie ma papieża, nie ma głupiego zabezpieczenia. Wszystko przemija, zostają piosenki. Czy łzy na deszczu przepadają jak chwile w czasie, czy tylko stają się na moment częścią czegoś większego? 