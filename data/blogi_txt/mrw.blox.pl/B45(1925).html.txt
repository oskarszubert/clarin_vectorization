Kontynuując rozważania nad słowami, które pytują, pozwolę sobie odpowiedzieć na społeczne zapotrzebowanie i zająć jakże paskudnym memem "TŻ".Francuzi mają Teżewe, my jedynie TeżetJak każdy większość internetowy mem internetowych memów  TŻ ma swoje źródło w memosferze anglosaskiej. Funkcjonuje tam termin Significant other, zdefiniowany w anglojęzycznej wiki jako  a gender-blind, politically correct term to refer to a person's partner in an intimate relationship without disclosing or presuming anything about his or her marital status or sexual orientation. Termin ten jest również, jeśli wierzyć wiki, od 1953 roku używany w psychologii i socjologii; w języku polskim jego odpowiednikiem jest znaczący inny, osoba znacząca. Na co dzień SO służy do konwersacji w warunka poprawności politycznej (np. kiedy w Szkocji zabroniono mówić mama i tata) i faktycznie powiedzene "I went to cinema with my SO" nie zdradza typu relacji ani płci my SO; ale głównie chodzi o to, żebym mógł zaprosić kogoś z jego SO. Fun fact: w języku polskim podobną funkcję pełni "osoba towarzysząca", jak w ślubnych zaproszeniach (niewidzianego od lat kuzyna zapraszam "z osobą towarzyszącą"). Mój nos podpowiada mi, że można by też mówić "bliska osoba". Polski internet jednak musi znaleźć własną drogę, choćby miała prowadzić przez trawnik upstrzony kupami (fun fact: czy wiecie, że istnieje ogromna rzesza tzw. internautów, która nie mówi "mem", tylko "meme", as in "nie znałem tego meme"?) i wynalazł sobie odpowiednik SO - TŻ. Wymawiać - TEŻET. Jest to skrót od Towarzysz (towarzyszka?) Życia. Jak mówi FAQ jednej z najbardziej obleśnych grup usenetowych oznacza to partnera życiowego bez wchodzenia w szczegóły, czy to narzeczony, mąż, konkubent czy inna bliska osoba. I rzecz jasna niczym radziecki przyrząd do dzwonienia w dupie - ani nie dzwoni, ani nie można go włożyć do dupy. Let's groups.google:Mój TŻ zapomina o różnych rzeczach, ale nigdy o moich urodzinach, imieninach czy rocznicy ślubu. Wazelinka dla mojej TŻ Mój TŻ też czasem chrapie. Jest szczupły, ale pali  Ad1. O rocznicy ślubu! Dlaczego zatem nie napisać - uwaga, złapcie się czegoś - "mąż"? Ad2 3 Teżet jest nieprzeźroczysty płciowo. Od razu widać, czy chodzi o chłopca czy dziewczynkę (pragnę zauważyć, że wspomniane terminy "bliska osoba" czy "osoba towarzysząca" płci nie determinują). Co złego jest w takim razie we frazach "mój chłopak", "moja dziewczyna"? Zwłaszcza, że prawda i tak wypłynie z kontekstu.Może zbytnio obnoszę się z moim (rzekomym) heteroseksualizmem, ale pisząc o swojej żonie używam po prostu terminu "żona". Ba, gdybym pozostawał w wieloletnim konkubinacie też bym mówił "żona", bo tak by mi było prościej i wygodniej (a chyba o prostotę i wygodę chodzi w wolnych związkach? niestety nie mam doświadczenia w tej materii). Jest to też kwestia szacunku: w sytuacji imtymnej dozwolone są różne słóweczka i ciumkania, ale jak można przy ludziach (and/or internautach) nazywać czującą istotę ludzką małżem czy teżetem? 