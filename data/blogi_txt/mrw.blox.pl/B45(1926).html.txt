Pokazujemy gościom piękne miasto Szczecin, różne takie zakamarki i ciekawostki; i właśnie siedzimy sobie w pizzerii, jemy rybę prosto z kutra itd. Szczecin jest, co dało się odczuć w czasie łażenia, niepłaskim miastem; goście dla żartu nazywają go "polskim San Francisco"; opowiadam więc historię strasznej katastrofy tramwajowej związanej ze szczecińskimi wzgórzami i stromiznami; nie pamiętam paru szczegółów, zaglądam więc do wikipedii i... znajdujemy tam rozdział "Teorie spiskowe﻿" Wkrótce po katastrofie w materiałach tzw. drugiego obiegu, zaczęły funkcjonować teorie spiskowe, z których największą popularność zyskała hipoteza o wpływie walk frakcyjnych w PZPR na katastrofę. Rok 1967 w środowisku szczecińskim był okresem nasilonych konfliktów o podłożu antysemickim, a także walk między frakcjami Puławian i Natolińczyków w ramach Partii. Hipoteza podaje tych pierwszych jako inicjatorów rzekomego zamachu, w efekcie którego miało dojść do odwołania władz miasta wspieranych przez wysoko postawionych w strukturze partyjnej Natolińczyków. Zwolennicy tej teorii nie zyskali jednak poparcia ze strony rodzącej się wówczas opozycji i po krótkim czasie zaniechali działań zmierzających do wyjaśnienia okoliczności tragedii.﻿  Dobranoc państwu. 