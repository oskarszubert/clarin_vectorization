Mam dziś smutną historię z cyklu "zadzwonił telefon, więc bankomat zjadł mi wypłatę". Opisałem ją w mailu z 26 lutego, który wysłałem do ZDITM-u:Dzień dobry,Jechałem dziś tramwajem numer X (8:42 z XXXXXXXX) na przystanek XXXXXXXX. Przed samym przystankiem rozpoczęła się kontrola biletów - zajęty przygotowaniem do wysiadania oraz wyciąganiem biletu sieciowego z kieszeni zgubiłem ulubioną rękawiczkę (kontroler nie raczył zwrócić uwagi, że mi coś wypadło, nie odniósł także zguby na pętlę). Uprzejmie proszę o poinstruowanie kontrolerów, że robienie kontroli przed samym przystankiem jest niegodziwe i utrudnia życie uczciwym pasażerom.Z poważaniem, Michał R. Wiśniewski Wczoraj przyszła odpowiedź: Odpowiadając na otrzymanego E – maila informuję, że to Pan jest właścicielem posiadanej przy sobie rzeczy i Pan jest odpowiedzialny za jej dopilnowanie. Z całą pewnością, gdyby kontroler zauważył, że pasażer coś upuścił, zwróciłby na to uwagę.Z poważaniem [BEZ PODPISU] 