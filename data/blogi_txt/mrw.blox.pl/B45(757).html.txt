Jedną z głównych przyczyn, dla których webkomiksy generalnie ssą, są nieudolne rysunki. Niektórzy z upływem czasu uczą się rysować, niektórzy nigdy, a inni ze swojej nieudolności zrobi trademark (i nawet wystawiają swoją nieumiejętność na aukcji. $700 za ludzika z kresek, those nerds!). Dlatego też zawsze cieszę się jak małpa z banana, gdy trafię na stronę kogoś, kto umie rysować. A było to tak, że na 4chanie znalazłem krótki komiks:  Odpaliłem googla i tak trafiłem na stronę http://www.whatisdeepfried.com/, należącą do Jasona Yungblutha. Jest komiksiarzem i ilustratorem (m.in. dla magazynu "Mad"), a swoje komiksy publikuje w sieci i na papierze. Różni się tu od autorów webkomiksów wydających drukiem swoje wcześciej upublicznione wypociny, że na papier wrzuca nowe historie. Oprócz nieszczęsnej Clarissy (wesołych świąt) bohaterami jego opowieści są np. Rags, podarta flaga z WTC albo bezręki weteran z Iraku.  Na uwagę zasługuje postapokaliptyczna parodia "Peanuts" pt. "Weapon Brown", rysowana w stylu przypominającym brytyjski magazyn A.D.2000. Łysy cyborg Chuck "Weapon" Brown przemierza pustkowia w poszukiwaniu swojej rudowłosej dziewczyny. Mały rudzielec nigdy się nie pojawiał w kanonicznych komiksach (Charlie Brown wciąż tylko o niej mówił), ale to nie przeszkodziło Jasonowi w narysowaniu swojej wersji. Which is nice. 