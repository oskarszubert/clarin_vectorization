Macie czasem coś takiego, że chcecie obejrzeć jakiś film, odkładacie go na za chwilę, a potem się okazuje, że minęło dziesięć lat? Mnie się tak zdarzyło z "Human Traffic", ale wreszcie obejrzałem w długi weekend i jestem kontent: świetne wizualne metafory, fajna muzyka i oczywiście przecudny John Simm. Genialna drama - jak na film o dragach i rokenrolu clabbingu - nie ma żadnego wątku w stylu "ćpun się zaćpał", tylko prawdziwy smęt smętnego życia (chyba takich niewydmuszkowych postaci zabrakło mi w Klerykach II).Najbardziej rozbawiła mnie scena "Summer of Love 1991", pokazująca rave party z początku lat dziewięćdziesiątych. Została ona wykastrowana w wersji amerykańskiej (wedle wiki): Other material was simply cut [...] the 1991 "Summer of Love" flashback sequence - complete with glow sticks, dummies, whistles, dust masks, etc - possibly because America's "old school rave" period happened at a later date. Otóż w 2000 roku robiłem wywiad z Takkyu Ishino (znany fanom anime m.in. z soundtracku do "Memories" Katsuhiro Otomo i albumu z okładką zrobioną przez rzeczonego Otomo), który grał w szczecińskim klubie Lokomotywa. I ta impreza wyglądała dokładnie jak w tej scenie z 1991. 