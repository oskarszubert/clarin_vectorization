Niezawodny inżynier Mruwnica odkrył dziś dzieci w sieci na blipie (wiedzieliście, że przyszłość narodu mówi "holokaust" na - chyba - lekcję historii? Niech ktoś napisze do Alert24!). Urocze dzieciaczki z 3 LO, które na blipie (a kiedyś na forum naszej-klasy) dzielą się demotywatorami z joemonstera, pokazują zdjęcia z dyskoteki, umawiają się na kulig i nawet odrabiają wspólnie lekcje. Niesamowite. Oni cały czas są w szkole! Za moich czasów jak się wychodziło ze szkoły to się wychodziło ze szkoły, kontakt z klasą (nie licząc kumpla/paczki/dziewczyny) się na resztę dnia urywał. A dzieci sieci nadają do siebie przez internet, jakby siedzieli w jakimś wirtualnym Hogwarcie. "Zgrana klasa" oznacza dziś klasę w tysiącu jotpegów zgraną na pendrive'a. 