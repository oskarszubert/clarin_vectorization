Trafiłem parę razy na mem "moenicle". To złożenie słów "moe" - oznaczającego uroczą panienkę z anime i Bionicle - serii action figures z Lego. Bionicle zaczęły się jako podzbiór Lego Technic - pierwsze zestawy miały nawet mechanizmy zębate, dzięki czemu np. od kręcenia korbą postać machała mieczem, ale szybko się zdegenerowały w proste figurki złożone z dość dziwacznych, chociaż wciąż kompatybilnych elementów.   Oczywiście fantazja jest od tego, żeby zbudować coś fajnego z najbardziej nieprzydatnego i pozornie jednoznacznego klocka. Takiego jak maski Bionicle, których krągłe kształty przywiodły komuś na myśl pełne piersi:  Króliczek, jedno z lepszych osiągnięć gatunku I tak narodził się nurt moenicle - konstruowania seksownych robotów z elementów Bionicle (i potomnej serii Hero Factory); oczywiście można je łączyć również z normalnymi klockami. Oto fragment instruktażowy "jak zrobić cycki z klocka typu kamulec": Nie wiedziałem jednak o skali popularności memu, aż natrafiłem na tumblra dokumentującego "sziteksowe cycki z Bionicle". Wielkość mierzona jest skalą porażki. 