...jak odpowiednia koszulka z Wilqa.  Idę sobie, powiedzmy z żoną, ulicą Krzywoustego, a tu koło KFC wyrasta młody człowiek w koszulce ze sklepiku Wilqa i zrobiło nam się wszystko na raz. Nie zdążyłem puknąć zdjęcia, więc uczyniłem obrazek z pamięci. Żona mówi, że wierny. Koszulki z ironicznymi napisami są głupie z definicji, więc ich trollerskie parodie z wilqowego sklepiku zawsze wydawały mi się zabawne. Ale co innego oglądać takie hasło w komiksie, a co innego na studencie wyznania korwinistycznego, bo na takiego ów młodzieniec wyglądał. W ciasnej przestrzeni popkultury jest miejsce na ludzi, którzy Jakby Nie Rozumieją (RORSCHACH WAS RIGHT! A MASŁOSKA WRAZ Z WARSZAFKĄ POLEWA Z DRESÓW!); znajdą się więc panie z Rzepy, które na poważnie biorą wyliczankę o słoniku i dupci baleroniku, albo salonowi jakże śmieszni blogerzy, którzy biorą sobie ironiczne ksywki z Wilqa i nawet czasem coś zeń cytują. I jest sobie ta koszulka z napisem "UGOTOWAŁAŚ? TO POZMYWAJ LAFIRYNDO", które ładnie brzmiałoby w zamieszkałym przez buców i wykolejonych skwaszeńców komiksowym Opolu, albo na konwencie, między swoimi, gdzie kontekst jest jasny. Gdy wychodzisz w czymś takim na ulicę, to a) albo jesteś trollem IRL, więc w tym wypadku bucem (bo kogo właściwie chcesz trollować?) b) albo uważasz to hasło za zabawne na serio, w ramach jakiegoś "hurr durr walczę z polityczną poprawnością feminazistek". Zwłaszcza, jeśli wyglądasz jak student wyznania korwinistycznego. I w sumie jeśli tak wyglądasz, to dla mnie nie ma różnicy, czy faktycznie jesteś korwinistycznym bucem, czy tylko wyglądasz jak taki, bo nieświadomość fashion statement i kodów też jest jakimś rodzajem bucerki. Mam więc wrażenie, że jeśli ktoś tu został strollowany, to student-korwinista, któremu trolle-Minkiewicze sprzedali koszulkę z komunikatem "UWAGA IDZIE BUC". Oczywiście, może to ja z koleżankami nie rozumiem Wilqa, ale załóżmy, że jednak nie. 