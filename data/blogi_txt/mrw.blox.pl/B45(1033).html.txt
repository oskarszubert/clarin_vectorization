Przeczytawszy pierwsze trzy tomy „Kronik Diuny”, trudno nie spoglądać na tom czwarty inaczej, jak z ogromną niecierpliwością. Herbert nie tylko stworzył arcydzieło, ale i doskonale poradził sobie z wyzwaniem, jakim jest zręczne przedłużenie wątków doskonałej „Diuny”. W dwóch kolejnych tomach zmienił ton opowieści, przeniósł ciężar z akcji na psychologię postaci i dogłębnie wyeksploatował motywy i aspiracje bohaterów, rozgrywki między nimi i relacje ich łączące. Co będzie dalej?The future, Conan? Powyższa kopypasta pochodzi z nowej inicjatywy "Katedry" - "Literackich zgadywanek" (które nie mają nic wspólnego z akcją Esensji), z roku 2009. Młody, ale nie aż tak młody (26 lat, jak powiada enka!) człowiek zastanawia się, co też przyniesie książka NAPISANA PRZED JEGO NARODZINAMI. Way to go! I oczywiście...Obejrzawszy pierwsze dwa odcinki „Gwiezdnych Wojen”, trudno nie spoglądać na część trzecią inaczej, jak z ogromną niecierpliwością. Lucas nie tylko stworzył arcydzieło, ale i doskonale poradził sobie z wyzwaniem, jakim jest zręczne przedłużenie wątków doskonałej „Nowej Nadziei”. W kolejnym epizodzie zmienił ton opowieści, przeniósł ciężar z akcji na psychologię postaci i dogłębnie wyeksploatował motywy i aspiracje bohaterów, rozgrywki między nimi i relacje ich łączące. Co będzie dalej? NO FUCKING IDEA. 