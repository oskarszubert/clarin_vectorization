A propos fajnych coverów, których temat został poruszony w komciach pod notką o piosence "Starstrukk", to stacja "włosko- RTLowska" (że zacytuję pisarza Żulczyka) puszcza ostatnio w kółko Caro Emerald, taką miłą pannę z Holandii. Pokazałem tubkę koledze Braineaterowi, który nigdy nie klika moich tubek z muzyką (smuteczek) i o dziwo dostała fokę akceptacji: Drążąc tubę można znaleźć właśnie fajne covery, które Caro wykonała w radiowym studio. Na ten przykład "Bad Romance" Lady GaGa:           co jest dobre, zwłaszcza na tle aranżacji idących podobnym pomysłem, ale słabo zrobionych, których ostatnio jest jak nasrał (jak usłyszę jeszcze jedną retrowersję "Hot'n'cold" Kate Perry to skopię niemowlaka).  Albo "I'm yours" Jasona Mraza (tylko niech ten gość się zamknie, ech):         W wikipedycznej notce o Caro jest napisane, że śpiewa ona jazz, ale mi się zdaje, że to za fajne, żeby to był jazz. 