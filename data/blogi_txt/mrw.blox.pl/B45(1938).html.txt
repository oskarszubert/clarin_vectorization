Rebuild of anime.com.plSerwis w trakcie odbudowy28 lipca firma OVH zablokowała serwer anime.com.pl z powodu wykrycia na nim oprogramowania do wymiany plików p2p. Jak zapewne wiecie, nasz serwis udostępniał przez BitTorrenta teledyski, filmy z konwentów, fragmenty nagrań telewizyjnych i zwiastuny anime. Okazało się też, że ogólnodostępny tracker anime.com.pl był wykorzystany przez nieznane osoby do rozpowszechniania nielagalnych kopii gier. Kilkudniowe próby wyjaśnienia sytuacji z pracownikami firmy spełzły na niczym. Mimo naszych deklaracji zablokowania nieautoryzowanego korzystania z naszego trackera lub usunięcia w całości oprogramowania p2p z serwera, OVH wypowiedziało umowę dzierżawy serwera, odmówiło dostępu do danych i zwrotu pieniędzy, a na deser postraszyło policją.Działanie firmy OVH było dla nas krzywdzące, a przede wszystkim niezgodne z podpisaną umową. Na serwerze nie znajdowały się żadne nielegalne pliki. Co najważniejsze, firma nie dała nam szansy zareagowania na zaistniałą sytuację, mimo, że jest do tego zobligowana. Od wysłania informacji o rzekomych nielegalnych plikach na serwerze (której nota bene nie otrzymaliśmy) do zablokowania serwera upłynęło niespełna 10 minut. Po uporaniu się z najważniejszym zadaniem, jakim jest przywrócenie działalności serwisu, rozważymy dochodzenie rekompensaty od OVH na drodze prawnej.W chwili obecnej szukamy nowego serwera dla anime.com.pl. Kolejnym etapem będzie odbudowa serwisu z kopii zapasowych. Ostatnia kopia bazy danych pochodzi z 17 lipca, więc wszystkie niusy, komentarze, galerie i artykuły opublikowane po tej dacie przepadną. W wypadku galerii i plikowni braki mogą być jeszcze większe, bo te działy nie były archiwizowane na bieżąco. Sam proces odbudowy serwisu, a w szczególności synchronizacji plików na serwerze z bazą danych będzie mozolny i długotrwały. Mamy nadzieję uruchomić serwis w okrojonej wersji do 8 sierpnia. Pełna odbudowa potrwa dłużej.W imieniu redakcji anime.com.pl przepraszam za zaistniała sytuację.Michał "Joe" DurysPS. Mój tymczasowy e-mail to mdr MALPA poczta.onet.pl. Ponieważ cała korespondencja po 17 lipca róznież przepadła proszę osoby, które pisały do mnie w tym czasie o ponowny kontakt. 