TVP1 puszcza w środy taki serial o lekarzu pt. "Royal pains", czy na polski "Bananowy doktor". Ponieważ dziś każdy musi mieć jakąś queerową specjalizację (wciąż czekam na serial "Ości" o ichtiologu rozwiązującym zabójstwa dokonane celnym ciosem dorszem), to jest a) lekarzem na telefon dla bajecznie bogatych b) ma skille McGuyvera, tj. potrafi zrobić operację tym co ma pod ręką. Takie sobie, ściągać by mi się nie chciało, a tak to akurat do oglądania jednym okiem. Nasz doktór ma też brata Evana, zajmującego się finansami oraz zdolną asystentkę Divyę. I w jednym odcinku...  In the side plot, Evan and Divya give an exam to Mr. Blackmun, a playboy. After Divya says Evan will never have a girl as friend, he meets Ana (Polish correctly Anna), a Polish valet. Evan also tries to make friends with some girls at Blackmun’s party, but they aren’t interested. Evan awkwardly goes to the beach with Ana, and she goes topless. That night, she turns blue. Divya diagnoses this as a side effect of a drug she has been taking for ADHD. Evan is still confronted by Ana’s boyfriend, a 300-pound bodyguard named Lance, but Divya covers for him by giving him a big kiss.  ...owa Ana, mówiąca "czesz" i "pszyjaczel" bardzo się cieszy z wyjścia na plażę, bo nigdy nie była nad morzem! A dlaczego nie była nad morzem? Bo pochodzi z Krakowa! Ale jej koleżanki były nad morzem! 700 kilometrów dalej, w Szczecinie!  Autentycznie uwielbiam mem o Szczecinie leżącym nad morzem (sprawdza się świetnie do trollowania na tagu #szczecin na blipie). Miałem z nim moment pięknego facepalma, a było to podczas oglądania pięknego filmu o szczecińskiej młodzieży pt. "Młode wilki". Oni tam ciągle łazili po plaży, a ja sobie myślałem, że co, chce im się tak jeździć prawie 2h w jedną stronę do Międzyzdrojów? A potem zrozumiałem. Ale w sumie trudno się dziwić, bo mimo tych 100 kilometrów od Bałtyku w Szczecin ciągle gada się o morzu. Piwny festyn nad Odrą nosi dumną nazwę "Dni Morza". Toczą się dyskusje o pielęgnowaniu "morskości miasta". Piwo nazywa się Bosman. Nie można sobie papierosa odpalić od świecy, bo zaraz się oburzy ktoś, kto ma marynarza w rodzinie (marynarze to chyba tacy szczecińscy górnicy, niby tak ich pełno, ale żadnego nie znam). Itd. Więc niech se leży nad morzem, co mi tam. 