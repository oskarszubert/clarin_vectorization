Nie ma chyba lepszej rekomendacji dla książki, niż obrzyganie przez tępego thorgala z Paradoksu. No, to tyle nerd rage'u, i niech mi błogosławi Związek Polskich Tolerancjonistów Na Uchodźstwie. Wspominałem już, że jestem fanem głównonurtowej twórczości Dicka - i powiem, że jest to dobry wybór czytelniczego way of life. Podobnie jak Wojtek Orliński nie mogę zrozumieć, dlaczego nikt nie chciał wydać tych książek (poza "Wyznaniami łgarza") za życia pisarza, chociaż mam pewne podejrzenia. "Humpty..." to klasyczny półkownik, rzecz, która nie mogła zostać opublikowana jako antyustrojowa. Scenariusz "tyrać jak głupi i zdechnąć na zawał or compatible" to jest story of my life małego biznesu, ale głośno się o tym nie mówi. Albo o tym, że duży zawsze wydyma małego. Urzekają ironiczne obserwacje Dicka zawarte w małych scenkach, jak ta, w której bohater spotyka fana fantastyki, mającego zdrowe podejście do czytanych powieści: "Jak chcesz, żeby twój bohater znalazł się na Marsie, mówisz coś takiego: 'Włączył automatyczne dysze wysokiego poboru'. To zdanie akurat nie jest najgorsze, tak jak niektóre inne. Prują przez wszechświat. Łatwo musi być pisać coś takiego. Pewnie skrobią wszystko na chybcika". Ze wszystkich książek Dicka o paranoi ta jest chyba najstraszniejsza. "Prujący przez wszechświat" paranoid android urósł w tych jego kilkudziesięciu powieściach s-f do roli dekoracji. Ach Dick, a więc wariaci, a więc natura rzeczywistości, albo przyćpałem i mnie nie ma, albo Ubik, wiecie, obłażą mnie robaki lol. Tutaj zaś paranoja sączy cicho i niepostrzeżenie, zmieniając cichą desperację codzienności w prawdziwą tragedię. Jaki z tego morał? Nie ma miejsca na przyjaźn między ludzmi w ciasnej przestrzeni amerykańskiego miasteczka, ale może czasem uda się puknąć czarnulkę. 