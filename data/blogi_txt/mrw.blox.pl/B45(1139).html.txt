W zeszłym tygodniu wpadli do nas moi rodzice na kawę i ciacho, tata jak zwykle chciał, żeby mu pożyczyć jakieś fajne filmy. Nie miałem niczego ciekawego czego jeszcze nie widział, więc postanowiłem nauczyć starego kota nowej sztuczki i dałem kilka DVD z anime Satoshi Kona - "Perfect Blue", "Millennium Actress" i "Tokyo Godfathers".  Bo to zwyczajnie dobre kino, dla dorosłych ludzi. Robione przez człowieka, który rozumie do czego służy animacja.         A dziś w internetach okazało się, że Satoshi Kon zmarł wczoraj. Myślałem najpierw - wszyscy tak myśleli - że to głupi żart z 4chana i twittera, ale potem poguglałem. Miał tylko 47 lat. Straszna, straszna strata. Za rok miał mieć premierę jego nowy film, "The Dream Machine". 