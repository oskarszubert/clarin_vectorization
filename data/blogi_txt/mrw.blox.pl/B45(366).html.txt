Kiedy ja oddawałem się hedonistycznym rozrywkomAutorzy najnowszego 46 numeru kwartalnika „Fronda" postanowili odpowiedzieć sobie na pytanie, gdzie podziali się prawdziwi mężczyźni. Pytanie z pozoru banalne i wyświechtane, a domagające się coraz bardziej poważnej odpowiedzi, która nie będzie wyrazem łatwego narzekania na koniec rodzaju męskiego, pojawia się coraz częściej na kartach książek, pism i popularnych poradników. Nie jest dobrze. Obrodziło mamisynkami i zniewieściałymi typkami, zatemPrzydałby się jakiś Samson czy Herkules, który by to kłębowisko pępowin porąbał toporem i uwolnił uwięzionych mężczyzn. Mężczyzn uwięzionych w chłopcach." Kim jest ten ideał machismo? To proste:Tym „Samsonem" czy „Herkulesem" jest postać Chrystusa, który stanowi naprawdę wielkie wyzwanie tylko dla prawdziwych mężczyzn, nie obawiających się prawdziwych wyzwań. Bo życie i nauczanie cieśli z Nazaretu nie są bajką dla maminsynków, sentymentalną opowiastką dla duchowych eunuchów. To jazda bez trzymanki. Prawdziwy hard core. I to prosta droga, żeby "zaliczyć":Kobiety szukają mężczyzn, którzy jak Chrystus potrafią być niezależni w swoich opiniach i nie poddawać się presji otoczenia. Sukces w pracy często okupywany odciąganiem od rodziny to pierwszy z brzegu przykład ulegania tej presji.[...]Kobiety szukają mężczyzn odważnych, rycerskich, odpowiedzialnych i silnych. Stawiających sobie wielkie cele i realizujących je z żelazną konsekwencją. Gotowych do poświęceń i rzucenia wszystkiego dla ukochanej żony i dzieci. Takich, którzy nie zbywają ważnych rocznic i świąt sms-ami z podróży służbowej. Kobiety, które temu zaprzeczają, po prostu kłamią. Oszukują siebie i wszystkich dookoła. Poznać to można po ich nienaturalnej gorliwości, z jaką wynajdują u swoich przyjaciółek podobne problemy z mężczyznami. Niedola łączy. A  w grupie raźniej. Potem takie kobiety wyjeżdżają na południe lub do krajów arabskich w poszukiwaniu „prawdziwego macho", który wie czego chce i bierze bez pytania. Wyzwolone panie, które z pogardą u siebie patrzą na mężczyzn, tam pieją z zachwytu i przypominają sobie stare zaklęcia flirtu. "Weź mnie!" - krzyczą w ekstazie - "Weź mnie jak Chrystus wziął... oh wait". (Nie) chcesz wiedzieć więcej... 