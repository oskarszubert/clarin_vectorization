Na gazetapraca.pl strasznie smutny artykuł - młodzi polscy prozaicy i poeci zamiast pisać kolejne tomiki i tomy zajmują się tworzeniem scenariuszy do seriali:  Oczywiście, że robi się to tylko dla pieniędzy. Jeśli ktoś twierdzi, że nigdy by się takiej pracy nie podjął, to najpewniej utrzymują go rodzice - stwierdza [Żulczyk].   Poza Żulczykiem przy "BrzydUli" pracowali również dwaj inni polscy prozaicy: Darek Foks (poeta, prozaik, redaktor "Twórczości", laureat Nagrody TVP Kultura) i Łukasz Orbitowski (autor powieści grozy "Tracę ciepło"). Doświadczenie zdobyte podczas pracy przy serialu znalazło odzwierciedlenie w fabule najnowszej książki Foksa pt. "Wielkanoc z Tygrysem". Akcja powieści rozgrywa się w świecie mediów. Autor ironizuje na temat osób pracujących w branży serialowej i infantylnego języka narracji, którym seriale operują. Mimo tak sprecyzowanego spojrzenia na specyficzną atmosferę w branży, Foks zdaje sobie sprawę z jej potęgi. - Nie wygramy z telewizją, nie ma szans. To zbyt potężna siła - mówi. - Uznałem po prostu, że opisanie procesu powstawania serialu będzie dla ludzi interesujące.  I dlatego nie możemy mieć ładnych rzeczy. Nie, nie powieści i wierszyków, ale ładnych seriali. Bo co można osiągnąć, zatrudniając jako scenarzystów wyalienowanych ludzi, którzy robią to z ironicznym dystansem, dla michy i kasy? Lata mem "profesjonalizmu": twórca jako rzemieślnik, człowiek do wynajęcia (been there, done that). Pełna kontrola. Ale nie chce mi się wierzyć, że można zrobić cokolwiek dobrego bez odrobiny pasji. 