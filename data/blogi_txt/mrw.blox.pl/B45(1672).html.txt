Wbrew oczekiwaniom wyrażonym we wcześniejszej wrzucie, "Spider- man 3" nie dał się skwitować prostym przyporządkowaniem do "kultu porażki". Trzecia część przygód Pająka jest TO THE MAX. To co było dobre jest jeszcze lepsze - humor (zwłaszcza JJJ i hipsterski Peter) i Kirsten (miło znów usłyszeć jak śpiewa), to co było żenujące - patos i emo - jest jeszcze bardziej żenujące, że aż strach. Może zrozumienie tego dualizmu wiedzie do poznania jakiejś prawdy o Spider-manie, której nie posiadłem. Patrząc zaś z perspektywy trzech filmów, to są one bardzo archaiczne. Każdy z nich wygląda tak samo jak poprzedni. Kto dziś tak jeszcze kręci cykle? Dziś raczej panuje niespójność jako środek artystycznego wyrazu. Już nie mówię o Bondzie, który zawsze był zwierciadłem swoich czasów, ale np. "Harry Potter", gdzie dekoracje (w tym kształt i lokalizacja Hogwartu) i kolorystyka zmieniała się z filmu na film. Albo "Batman: Początek" i "Mroczny Rycerz", znów różnie rozgrywające dekoracje i klimat. Albo kompletne przemodelowanie świata w "Ghost in the Shell" i "Innocence" Mamoru Oshii. "Spider-man" wygląda przy tym jak trzy odcinki nudnego, amerykańskiego serialu. 