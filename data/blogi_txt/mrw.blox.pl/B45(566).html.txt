Z okazji dnia dziecka może by tak pogadać o ludziach starszych; brzydkich, niepotrzebnych, pomarszczonych i woniejących. ﻿Tak się skupiliśmy na lolaniu z gradientu użytego w nowym logo PZU, że umknęło coś innego - jakże obrzydliwie ejdżystowska jest ta cała kampania reklamowa.    Jest to bajka o tym, że PZU się zmienia - upraszcza procedury i kończy z biurokracją. Zmiany to armia młodych zdolnych (pracujących po zmroku, może na śmieciówkach?), którym przygląda się "duch biurokracji" - starszy facet w niewyjściowym garniturze. Nic tu po nim. Chociaż rząd ma inne plany.    To tylko 4 lata, panie Januszu.   To nie jest tak, że reklama nie lubi starszych. Dziadzio dobrze sprawdza się w reklamie leku na ból plecków, jako dystrybutor cukierków, albo erotoman-gawędziarz. Byle tylko trzymał się z dala od miejsc, w których rządzi młodość. Nie przeszkadzał dzielnym bojownikom o lepsze PKB.  Gniewomir od czterech lat czeka, by wymarli.  Także dziś, w dniu dziecka, kiedy myślimy o sobie jak o dzieciach (dziękuję za piękną wywrotkę, mamo), warto pomyśleć o nas jako o starcach; którzy kiedyś też byli dziećmi. 