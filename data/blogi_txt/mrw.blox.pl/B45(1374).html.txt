No proszę, to już ponad cztery lata minęły od premiery "Dragostea din tei", a "numa numa" wciąż żyje. Basshunter (ten od piosenki o banowaniu) wymiksował właśnie taką wersję z panną Aliną Puscau, która nawet nie udaje, że umie (czy próbuje, even) śpiewać i robi to, co umie najlepiej, czyli pokazuje się w bieliźnie: co jest całkiem zabawne. Ale to nie jedyny przejaw podrygów "numa numy": co jest całkiem przykre. W ogóle panna Rihanna to dla mnie jedno z największych popkulturowych rozczarowań ostatnich lat. Po dwóch fajnych numerach - genialnej "Umbrelli" i niezłym "Shut up and drive" - wróciła do dziumdzianej kaczym głosem mamałygi: jej ostatni hicior "Disturbia" to kompletna abominacja - muzyka rozjechana z teledyskiem (for a great WTF effect?), a co gorsza nie sprawdza się nawet na densflorze. Tęsknię za gwiazdami jednego przeboju, którzy po trafieniu jackpota znikali w odmętach memosfery, zamiast być do wyrzygu promowanym przez publikatory z kolejnymi kiepskimi kawałkami. 