Duncan Jones zrobił przegenialny "Moon", więc na "Source code" (w chujowym marketspeaku znany jako "Kod nieśmiertelności", znowu o mało bym nie przegapił) poszedłem w ciemno. Nawet trailer przed "Thorem" przesiedziałem z kapturem naciągniętym na oczy i palcami w uszach.   Warto było. Podobnie jak w "Moon" DJ ładnie miksuje elementy znane wcześniej z fantastyki (tu słychać echa 12 małp, Quantum Leap, Groundhog Day i ociupinkę Donnie Darko, nie ze względu na aktora, a konceptu wszechświatu kieszonkowego), ale wkłada też od siebie tyle, że efekt jest świeży i poruszający. Plakat sugerował kolejny hollywoodki bieganiator s.f. (film, w którym ciągle ktoś biega), tymczasem "Kod źródłowy", choć nie brak momentów bombastycznych, (znów - podobnie jak "Moon") jest świetnie skrojonym kameralnym filmem. warto było iść dla samych min Very Farmigi  Bardzo wzruszający, do tego.   Piosenka, której Duncan znów użył w filmie - w "Moon" była budzikiem, tu - dzwonkiem w komórce.  Tyle, żeby nie spoilerować, serdecznie polecam. Jak ktoś oglądał i chce się pokłócić o sensy/bezsensy, to służę w komciach. 