Dzień pięćdziesiąty piąty.  Pani kominkowa zwraca się dziś do ludzi, którzy nie zabierają głosu w dyskusjach na poważne tematy, bo się na nich nie znają, więc nie mają rozsądnych argumentów, żeby się na czymś poznali i zabrali głos.  Haha, znacie takich ludzi? Ja - niewielu. Większość odzywa się, chociaż nie ma o niczym pojęcia. Ale działa tu większa magia: ma ideolo, chociaż uważa, że żadnego nie ma. Poglądy to jest coś śmierdzącego, co przykleja się do lewicy i prawicy smoleńskiej. Innym wystarczy zdrowy rozsądek, nie.  Dlatego kiedy spotykam takich ludzi, chowam nos do pustej szklanki po drinku i grzechoczę w zażenowaniu kostkami lodu. Nie chce mi się z nimi gadać, choć kiedyś podejmowałem próby. Jak np. z kolesiem, który obejrzał "Obywatela Milka" i on wszystko rozumie, i brońboże nie ma nic do gejów, ale dlaczego oni się tak obnosili i prowokowali? Więc mu opowiedziałem, w jaki sposób sam się obnosi i że odmawianie komuś prawa do "obnoszenia" jest w gruncie rzeczy homofobiczne, to powiedział, że jestem głupi i się obraził.  A na drugi dzień po zamach w Bostonie przyszedł taki koleś i mówi, że on brońboże nie jest rasistą, ale jak widzi coś takiego to ICH nienawidzi i on IM by pokazał i najechał, i zbombardował itd. Taki jasnowidz.   Na wallu znajomego krytyka jakiś jego znajomy pisze o recenzji przesyconego ideologią filmu "Układ zamknięty", która ukazała się w Dzienniku Opinii: "powyższy tekst jest krystalicznym przykładem tego, jak krytyka filmowa zamienia się w ideologiczną indoktrynację﻿". Sam oczywiście nie jest ani lewicą, ani brońboże prawicą (prawica wierzy w Smoleńsk i Kaczyńskiego, nie?) Podoba mi się ten pattern u Ludzi Bez Poglądów, że dokładnie wiedzą, jakich poglądów Nie Mają, Ale. Wiedzą, że z pewnością nie są homofobami, ale; nie są rasistami, ale; i nie są prawicowcami, ale... Działa to też w drugą stronę, np. kiedy jakaś dziewczyna "nie jest feministką, ale". Nie lubię przeklinać, ale ja pierdolę. 