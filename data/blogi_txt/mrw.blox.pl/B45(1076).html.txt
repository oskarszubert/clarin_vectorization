Zaczęło się od bucowego wywiadu, na co słusznie zareagował KRL; moim zdaniem przedadził jednak szarpiąc Tytusa. Stoimy na barkach gigantów, ale to nie czyni nas karłami, nie jest to też powód, by im szczać na głowę. Na to Kiamil postanowił zlustrować Tytusa:A ja jakoś z biegiem lat, z biegiem dni coraz bardziej tracę sympatię, szacunek a nawet tzw. nostalgię do tej małpy i jej twórcy. Już pomijając ostatnie żenujące albumy, ale dość przeczytać równie żenującą autobiografię i spróbować dziś przeczytać te dawne z IPN-owskiej perspektywy i w wielu miejscach chce się rzygać na indoktrynację bardziej kopiącą między oczy niż w “Żbikach”, “Podziemnym Froncie” i “Relaxach” razem wziętychGee, weez. Serio? Serio? Zdjąłem z półki XVI księgę, na której uczyłem się czytać. Leciała w Świecie Młodych w bodajże 1981, w 1984 wyszła w zeszycie. I gdzie ta indoktrynacja? "Macie ochotę na drinka? OWSZEM. A ja dziękuję, jestem harcerzem." A może "Aby nam się dzieci nie czepiały rakiet"? Nie ma nic takiego. Jest kopalnia tekstów, których do dziś używam w różnych sprzyjających okolicznościach ("Dziennikarz nie musi znać ortografii..."), jest świetna satyra na dziennikarzy i innych pracowników redakcji, jest znakomity wątek edukacyjny, jest i przygodowy, i co tylko chcecie. I nie zmieni tego ani jeden syfiasty komiks wydany w ostatnich 15 lat, ani jeden wyskok Chmielewskiego - to był jeden z najlepszych polskich komiksów i basta. 