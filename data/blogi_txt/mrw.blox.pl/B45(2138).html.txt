Tak jak po dwóch haiku musi nastąpić głupi dowcip, tak po dwóch dynamicznych singlach przychodzi zwykle czas na balladę lub inny wolny kawałek. Tak było z Kate Perry (1, 2, 3) czy Fergie (1, 2, 3), chociaż w dzisiejszych czasach dominacji iTunes i kultury singli (i idącej za tym singlowej sraczki) taki kawałek może być i piąty, jak "Paparazzi" Lady Gaga. Po tytule byłem sceptyczny, ale ten zużyty temat sławy i paparazzi jest całkiem nieźle odrobiony; do tego piosenka ma genialne syntetyczne rytmy. Taki wolny numer to ja rozumiem, bierzta i uczta się od Lady Gagi. Tuba ma niestety wyłączone umieszczanie na stronach, a teledysk jest tak fajny, że szkoda byłoby wklejać jakąś niedorobioną pikselozę z dailymotion, więc PROSZĘ KLIKNĄĆ LINKA. Ale serio, bo nie dość, że jest to najlepszy wideos Lady Gagi, to jeszcze robił go Jonas Åkerlund, znany z ło matko, tyle tego jest, że głowa mała, zobaczcie w wiki. Cieszy także dalszy rozwój cyberchiku   CIESZĘ SIĘ TWOJĄ NOTKĄ I DAM CI DOKOŃCZYĆ, ALE BEYONCE MA NAJLEPSZY CYBERCHIC NA ŚWIECIE No fakt, niezły, chociaż trochę nieruchawa jest w tym złotym wdzianku. W każdym razie, o czym mówiłem, zanim mi przerwano, aha - cieszy rozwój cyberchiku (czy są na sali roboseksualiści?), ale i innych ciuchów - Lady odchodzi tu od swojego typowego party slut i wymiata. 