Stopklatkowa recenzja "Kinematografu" zaczyna się tak:  270 procesorów o łącznej mocy 675 GHz, 17 250 klatek, ponad pięćdziesięcioosobowa ekipa, w sumie realizacja ważąca pond 1,5 terabajta. Oto niektóre z podstawowych danych "Kinematografu", najnowszego przedsięwzięcia Tomka Bagińskiego, którego premiera odbyła się wczoraj w Warszawie.  Dalej zachwycony recenzent podkreśla jeszcze:  Części z tych rzeczy, tak drobiazgowo wykreowanych w pamięci komputerów, na ekranie jednak nie widać, co nie znaczy, że ich tam nie ma.  Z kolei w relacji z projekcji połączonej z prelekcją twórców:  Wczorajsza prezentacja w Szczecinie a wcześniej w innych miastach (dziś Gdańsk) przybliżyła ogrom prac nad "Kinematografem". Na początku obejrzeliśmy sam film a potem przez dłuższą chwilę Tomek Bagiński opowiadał o poszczególnych etapach prac swojego zespołu. Widzowie mieli okazję poznać tajniki animacji i odkryć jak skomplikowany jest to proces twórczy. Po prezentacji kulis powstania "Kinematografu" jego autor zaprosił na ponowną projekcję filmu i dopiero wtedy naprawdę doceniliśmy jego wartość.  Ciekawe czy gdyby przed Transformersami został zrobiony wykład o mocy obliczniowej komputerów od efektów specjalnych, ciężkiej pracy na planie (i poza nim), a Shia pokazał z wyrzutem swój paluszek wszystkim krytykom, to recenzja w Stopklatce byłaby bardziej entuzjastyczna? 