Taka historia: europejski nerd przyjeżdza do Ameryki, wynajmuje auto amerykańskie jak hamburger i rusza trasą swoich popkulturowych fascynacji, ze szczególnym uwzględnieniem miejsc odwiedzanych przez UFO - Roswell, Rachel, Strefa 51.  Można przeczytać o tym książkę Wojtka Orlińskiego pt. "Ameryka nie istnieje", która wyjdzie za parę dni w drugim wydaniu (tym razem z większą ilością zdjęć, kto jeszcze nie ma, polecam!). Część z tych przygód Wojtek opisał na blogu, skąd pochodzi ta fotka: Można też obejrzeć film "Paul":  Simon Pegg i jego przyjaciel Nick Frost jako dwa brytyjskie nerdy odwiedzają ComicCon, a potem wyruszają w podróż życia po Ameryce. Ale ponieważ - inaczej niż Wojtek "#jakiemojeżyciejestnudne" Orliński - są w tym symulowanym kraju z celuloidu, okazuje się, że Ameryka istnieje. I mówi głosem Setha Rogena.    Urokliwa komedia, która została stworzona dla tych samych ludzi, co "Super8" (jest nawet cameo Stevena Spielberga!), choć temat nostalgii za starymi filmami s-f bierze z nieco innej strony. Pozycja obowiązkowa. Chyba tradycyjnie olana przez naszych dystrybutorów, na Amazonie są już blureje. 