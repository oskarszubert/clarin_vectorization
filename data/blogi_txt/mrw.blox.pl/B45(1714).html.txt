Kryzys w socialu -- wczoraj, w dniu, który przejdzie do historii jako Dzień Megabeki, na wallu znanego twórcy komiksów Maciejaszka P. polski pisarz urban fantasy i young adult Jakub Ć. zwyzywał znanego na całym świecie scenarzystę Karola K. Od grubasów go zwyzywał. I pedofilów. I sugerował, że jakby co, to spotkanie w realu. Zupełnie jak w klasycznym memie:  I właśnie z puntu widzenia inżynierii memetycznej jest to ciekawy case, któremu warto poświęcić notkę.  Konflikt zaczął się od niewinnego żartu obrazkowego, który Maciejaszek "znalazł w internecie" i umieścił na wallu, gdyż uznał za zabawny. Obrazek przedstawiał zdjęcie pisarza Jakuba Ć. z sugestią, że to pisarza Jakub Ż., który m.in. "grał z Genenesis" "tłumaczył Kinga". Klasyczny "meme" z humorem zbudowanym na pomieszaniu faktów, popularny w serwisach śmiechowych typu Kwejk.pl. W dyskusji pod obrazkiem Karol K. nazwał Jakuba Ć. "śnieżnym mścicielem" [co było odniesieniem do wydarzeń z zeszłej zimy, kiedy Jakub Ć. wszedł w konflikt fizyczny z sąsiadem, którego syn usiłował zniszczyć fort śnieżny zbudowany przez Ć. Rzecz była obszernie relacjonowana przez Ć. na portalu społecznościowym Facebook; pisarz otrzymał tam wsparcie od swoich wiernych fanów], na które Ć. zareagował wspomnianymi obelgami. Nastąpiła eskalacja (tzw. toczenie beki), która zgromadziła widzów (tzw. pójście po popcorn) i zakończyła się, o ile mogę to ocenić, kompletną porażką pisarza Ć.  Użyteczna będzie tu metafora rockera i rapera. Wyobraźmy sobie, że taki typowy, stereotypowy "air head" z gitarą, który umie szarpać druty, chlać piwsko i wdawać się w bójki po koncertach, przychodzi na bitwę raperów. Wiecie - dwa majki i pojedynek na improwizowaną, rymowaną, szyderę; można coś takiego zobaczyć np. w filmie "Ósma mila". To nie jest łatwy sport, wymaga inteligencji, refleksu i opanowania słów. No więc przychodzi taki rocker, bierze majka, widzi grubego przeciwnika i co mówi? "HAHA GRUBASIE". Nie wygra w tej grze; wszyscy wiedzą, że zawodnik jest gruby, pewnie nawet ma jakąś ksywkę raperską, która się do tego faktu odnosi, jak Notorious B.I.G. albo nasz Gruby Mielzky﻿. Z taką żałosną amunicją nie da się wygrać bitwy.  I coś takiego właśnie miało miejsce w tym wątku. Jakub Ć., który, tak się składa, przyjął jakiś czas temu image rockera, strzelał ze strasznie słabej amunicji. Mnie to żenuje. Żeby literata nie było stać na wyrafinowaną szyderę? Że jedyne co umie to wyzywać od grubasów albo pedałów (to miało miejsce w innej anegdocie). Totalna kompromitacja. Pomijając już sprawę braku dystansu do siebie i dealowania ze sławą, która nie przynosi tylko popiskiwań fanek i lajków fanów, ale i ma swoją ciemną stronę (człowiek może stać się memem)  należy podkreślić, jak elegancko wybrnął drugi bohater wesołego obrazka, Jakub Ż. Ewidentnie jest "raperem", nie "rockersem". Szanuję to.  -- skoro już zdecydował się zabrać głos, dlaczego nie skorzystał z okazji do zaprezentowania inteligentnej szydery? Wbicia sprytnej szpili? Zademonstrowania słownej zręczności?  Obawiam się, że po prostu nie umie. Szanuję Jakuba Ć. jako człowieka, tak jak szanuję wszystkich ludzi, ale nie jestem w stanie szanować go jako pisarza.  Myślę, że każdy z młodych autorów, który wpadnie na pomysł szarpania się z kimś na fejsie, powinien wyciągnąć wnioski z tego całego zdarzenia. 