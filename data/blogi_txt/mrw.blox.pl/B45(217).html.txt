Cieszy mnie, że jest taka na ten przykład Ameryka, bo zapodają czasem porcję żenady pozwalającą survive Bolanda: nie jesteśmy sami. Na ten przykład nie tylko w naszym pięknym są nieśmieszne pajace pokroju Szymona Majewskiego jadące na jednym dowcipie i głupich przebierankach.  Ten kawałek nawet mi się podobał z powodu "nananana Batman": No i wiedziony jakimś dziwnym przeczuciem zadałem sobie niedawno pytanie "a cóż tam słychać u Enimema". Wszechświat odpowiedział teledyskiem na 4funie: Czyli nic nie słychać. Szymon Enimemajeski znów się przebiera i na wszyskich pluje, co nie jest ani śmieszne, ani szczególnie odkrywcze. Cóż to za rapowanie? Co takiego ważnego Slim Shady ma do przekazania Polakom? Na czym się zna? Jakich wartości broni? Co ujawnia, czego byśmy nie wiedzieli? Na te pytania odpowiada niezawodny Robert Sankowski: "W świecie politycznej poprawności i plastikowych gwiazdek Eminem odgrywa rolę błazna, który przekłuwa nadęty balon gwiazdorstwa." No tak. Enimem stara się zwrócić naszą uwagę na rzeczy, których nie dostrzegamy. To po pierwsze. Po drugie, Ememem jest pierwszą osobą w naszym amerykańskim show-biznesie, która nie boi się głośno wypowiedzieć swojego zdania. Jestem przekonany, że wiele ludzi ma takie same poglądy jak Slim Shady. Jest to pewne jak przekaz, który dostaliśmy w zeszłym tygodniu z kosmicznej stacji Mir. 