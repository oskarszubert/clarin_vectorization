Kto jeszcze nie widział, ma okazję zwlec się z wyra o 7:15 w sobotę i na TV4 obejrzeć powtórkę powtórki relacji z wręczenie Brit Awards, chociaż nie ma potrzeby wstawać aż tak wcześnie - to co najlepsze, czyli minikoncert Pet Shop Boys, będzie na samym końcu (jest też rzecz jasna na tubie, ale szkoda oglądać w kiepskiej jakości). Razem z chłopakami występuje lider "The Killers" (wobec którego wciąż mam ambiwaletne uczucia, ale powoli zaczynam lubić) i Lady GaGa, którą adoruję za cyberpunkowego stajla. Tu poszła w dziwaczny, acz uroczy steampunk i przebrała się w imbryczkową (czy to aluzja do orientacji chłopaków?) zbroję:  (Photo by  Dave Hogan/Getty Images Europe) A w wersji cyber (i nie tylko) wygląda na przykład tak. Nie wiem, czy można już mówić o jakimś większym trendzie, ale fajnie by było, gdyby taka cyberpunkowa moda się przyjęła. Czyż Beyonce z cyberrączką nie wygląda uroczo? 