Jest taki tekst Adriana Chmielarza, w którym "narzeka" na graczy eksplorujących limity growego świata i opisuje problemy, jakie to stwarza dla deweloperów.  Jest na to tv trope.﻿  Nie rozumiem trochę tego narzekania; w końcu tym się różni gra od filmu - interaktywnością, możliwością podejmowania nieliniowych decyzji. Pewnie, że to nie łatwe - kiedyś granice narzucała plansza labiryntu, dziś ma być wyglądać realistycznie, co wszystko komplikuje.  można też odpowiednio skroić fabułę, by tłumaczyła różne ograniczenia.  Ale o to chodzi w grach i ACh doskonale o tym wie.  Przypomniało mi to się dziś, kiedy ściągnąłem sobie demo gry "Metal Gear Rising: Revengeance﻿"; jest to spin off serii Metal Gear, którego bohaterem jest cybernetyczny ninja Raiden, jedna z pobocznych postaci. Wyróżnia ją zaś broń bohatera - elektryczny miecz, którym można siekać przeciwników i elementy otoczenia; i jest to zajebiste. Więc pierwsze co widzimy, gdy dobijamy do brzegu opanowanego przez złych rebeliantów państewka, to kot.   Co robisz, Player One? Siekam kota, rzecz jasna. Kot miauczy i robi salto w tył. Siekam. Salto. Szybki cios. Salto. Ten kot był tam tylko po to, żeby go się nie dało posiekać. Nie wiem, ile kosztowało - problem, na który uwagę zwracał ACh - zrobienie tego kota, ale było warte każdego yena. Wolę, kiedy trollem jest deweloper, niż kiedy deweloper narzeka na rzekomy trolling graczy. 