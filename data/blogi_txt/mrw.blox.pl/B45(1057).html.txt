Szanuję zawód DJ-a i ludzi profesjonalnie układających playlisty, dlatego nie układam playlist ("my nie pożyczamy pieniędzy, bank nie sprzedaje alkoholu"). Dlatego też nie ściągam pojedynczych mash-upów, tylko całe albumy. Takie jak coroczne składanki Best of Bootie.  A zeszły tydzień spędziłem słuchając nowego megamixowego-mash-upu "All Day" (do ściągnięcia za co łaska) twórcy znanego pod pseudonimem Girl Talk, którego polubiłem dwa lata temu. Co ujmuje mnie w jego twórczości, to zdolność do wyciągania masy utworów, które znałem i lubiłem, chociaż dziś o nich nieco zapomniałem (wikipedia dostarcza - każdy track rozpisany na źródła sampli, piękno i dobro!). Jak np. takie dwa, zupełnie różne, kawałki: 