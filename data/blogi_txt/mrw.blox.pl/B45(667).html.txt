Alex poleciła, a że tam gra Gemma Arterton, to się skusiłem. "Lost in Austen"(as in Jane Austen), choć lepszym tytułem byłoby "The Secret Diaries of Mary Sue": Amanda, an ardent Jane Austen fan, lives in present day London with her boyfriend Michael, until she finds she's swapped places with Austen's fictional creation Elizabeth Bennett.  Miniserię (4 odcinki) zawdzięczamy prywatnej ITV (co objawia się m.in. poruszeniem tematu wydepilowanego, na tzw. bródkę Kupichy, łona Amandy), no i wiadomo, ITV, zawsze krok za BBC. Szczerze mówiąc, nie zachwyca - przyjemnie było pooglądać znajome twarze aktorek, pomysł dawał duże możliwości, ale całość nie trzyma się kupy (o ile rozumiem, że Elizabeth Bennett - w tej roli śliczna Gemma - chętnie przeniosła się do współczesnego Londynu, to za nic nie kupuję motywacji Amandy: w Tamtych Czasach Było Przecież Chujowo). Nie pomogło też to, że raczej nie przepadam za "Dumą i uprzedzeniem" i resztą (dzielę tu raczej zdanie Adriana Mole'a); zdecydowanie wolę siostry Brontë. Takoż i książka "Porwanie Jane E." ("The Eyre Affair" Jaspera Fforde, pierwsza z cyklu powieści o Thursday Next), rozgrywająca podobny motyw co "Lost in Austen", w przeciwieństwie do serialu była dziełem całkiem udanym; polecam. 