Słyszeliście zapewne o zjawisku mockbusterów - ludzie żyją z tego, że kręcą filmy o tytułach łudząco przypominających tytuły aktualnych hiciorów licząc na to, że jakiś frajer się złapie: dlatego po "Mrocznym Rycerzu" znajdziecie na półkach wypożyczalni "Powrót Czarnego Rycerza", a trzy dni przed premierą nowego Terminatora na rynek trafi "The Terminators". W podobny sposób próbują pogrywać katolicy i stąd wymyślony został "nowy feminizm Jana Pawła II", którego, khem, naukowym, khem, badaniem zajmuje się psychiatrykowa inicjatywa "Kobieta 21". Składa się na nią adiunkt Gawkowska, matka czworga Szczepkowska, redaktor Wiater i rodzynek teolog Bartłoszewicz.W ramach zamieniania świata w bardziej przyjazny kobietom odebrałyśmy panom kolejną przestrzeń, w której mogliby się wykazać swoją odpowiedzialnością i dzięki temu dojrzeć pisze pani redaktor zakonnego pisemka na temat pigułki antykoncepcyjnej. Zabójcza logika - ponieważ kobieta ma narzędzie, by się zabezpieczyć, teraz to już tylko jej i wyłącznie jej sprawa, bo przecież przed pigułą bywało i tak, że to facet zachodził w ciążę, dzięki czemu mógł wykazać się odpowiedzialnością (pani redaktor rzecz jasna nie zająka się na temat prezerwatyw). I dojrzeć. Byłoby to nawet śmieszne, gdyby nie było takie smutne. Kobiety, jak uczą na katechezach, mają od bozi dane dary takie jak empatia. Oto jak to trudne słowo na "em" działa w praktyce: któż nie zrozumie lepiej bezpłodnych pragnących dziecka, niż błogosławiona cudem narodzin matka czworga? Not. W ramach bonusu rodzynek teolog dokonuje egzegezy parszywej lewackiej mentalności, bo prof. Senyszyn powiedziała "prawo do posiadania dzieci". A dzieci, jak wiadomo, się nie posiada, bo to nie przedmiot, o czym najlepiej wie każdy prawicowy zwolennik zakazu bicia dzieci. Oh wait, komputer mówi "nie".I jeszcze plwają na girl power, by tej obleśnej parodii feminizmu klasy B dopełnić. 