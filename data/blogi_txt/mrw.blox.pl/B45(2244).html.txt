Wczoraj w telewizji pokazali "Superbad", obejrzałem sobie od niechcenia i jestem generalnie na meh. Tourette'owe napierdalanie już mnie nie bawi, więc długo czekałem, żeby było się z czego śmiać, ale dużo tego nie było, trochę slapsticku i "nerdy się bawią" w stylu Kevina Smitha.         No ale podobno film jest silny teen dramą, ale taka drama to dla mnie zero drama: otóż - dwóch fumfli z liceum (liceum!) idzie na różne colledge bo jeden jest głupszy (red. Orliński odczytuje to oczywiście klasistowsko). Piękna męska przyjaźń w świecie, gdzie kobiety służą do robienia lodów i mają zero osobowości. Bohaterowie, z których perspektywy tak to wszystko wygląda, pasowaliby do uniwersum "Kapitana Bomby", więc zgodnie z jego regułami ochrzczę ich "tępe chuje". Czytam sobie rozmowę redaktorów Wągrowskiego i Dobrego, i kiedy Konrad pisze  Ale wracając do „Supersamca” – to dla mnie jednak najbardziej kluczowa była scena na schodach ruchomych, gdy chłopaki odjeżdżają w różnych kierunkach, każdy z inną dziewczyną, ale jeszcze przez chwilę patrzą sobie w oczy… To takie prawdziwe – żadna męska przyjaźń nie przetrwa, gdy w grę zaczną wchodzić kobiety, ale jednak jakiś żal zawsze na trochę zostaje…  to mi się robi wszystko naraz. 