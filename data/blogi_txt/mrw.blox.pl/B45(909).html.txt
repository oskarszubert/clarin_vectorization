TVN7 to bardzo fajna stacja, bo puszczają tam "Seinfelda", co godne jest i sprawiedliwe, zarazem słuszne i zbawienne. Jest to bowiem najlepszy amerykański sitcom i tyle, nie ma co się rozpisywać: zbudować odcinek na cukierkach PEZ to sztuka.  Jak wiele razy powtarzałem rakiem toczącym komiks sieciowy są komiksy o grach (jak usłyszysz jeden dowcip odnoszący reguły z gry do tzw. reala, to znasz już wszystkie). Ale i w tym ścieku internertu można znaleźć czasem coś dobrego. Np. serial "Fanboys", który - jak większość - obsysa w ogólności, to jednak ma swoje momenty. Plusa dostaje też autor, który nie ma much w nosie i ewidentnie się rozwija. No i podaruję mu każdy słaby scenariusz i każdy nieudany rysunek za odcinek parodiujący Seinfelda. Briliant! 