Kiedyś pod jedną z notek komcionauta zadał pytanie "Czym płócienno-gumowe Chucki różnią się od płócienno-gumowych chińskich trampek?" Jedną z odpowiedzi jest - bo płócienno- gumowe chińskie trampki nie są w kolorze OZZY FUCKING OSBOURNE: ROCK!         Polska to niestety nie jest kraj dla Chucków, bo chociaż są dużo lepiej wykonane niż chińskie klony, to jak na płócienne trampki ceny są spore (zwłaszcza w "wyspecjalizowanych" sklepach, w jednym butiku w Złotych Trasach chcieli nawet 300 stówy, i to za materiał, nie skórę - warto więc polować na przeceny - ten z fotki to fason sprzed dwóch lat, więc go wczoraj korzystanie nabyliśmy w Diversie). Stąd często widuję jakichś studentów w zamordowanych (podartych, znoszonych) Chuckach - jakby wydał te 150 zyka na hipsterskie trampki i postanowił nosić je przez trzy sezony bez przerwy. To już lepiej poszukać jakiś fikuśnych klonów w Deichmanie czy innym CCC za 4 dychy, a za rok kupić nowe. Sobie sprawiłem zaś skórzane trampki Reebooka, zbliżone kształtem do Chucków; a to z takiej przyczyny, że (jak wspomniałem w komciach) mojego numeru (US13/UK12/31CM) w Polsce nie ma bo nie (inne Conversy są, mam już drugą parę skaterskich) i nie, nie sprowadzą bo nie. A jakoś nie potrafię się przemóc, żeby zamówić buty w Amazonie, ale chyba się przełamię. 