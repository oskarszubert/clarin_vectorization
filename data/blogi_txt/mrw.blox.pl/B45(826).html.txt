Jakieś pajace z reklamy od paru miesięcy regularnie beszczeszczą "Come on Eileen",  ale tyle z tego dobrego, że przypomniałem sobie, iż zalegam z notkami o filmach Johna Hughesa. Tu jest otóż zacny cover "Come on Eileen" w wersji ska:Zespół nazywa się Save Ferris, co jest nawiązaniem do filmu Ferris Bueller's Day Off. Ferris jest zajebistym gościem, który nigdy się nie myli, a sam film opowiada o wagarach, na które się udał z dziewczyną i najlepszym przyjacielem (w tym celu zostawił w łóżku manekina i udaje ciężko chorego, czego skutkiem jest spontaniczna akcja "Ocalić Ferrisa", hence the band name). Jest tu nieco slapsticku rodem z "Home Alone", tańca na ulicach i zajebiście bezczelnie sprytnych sztuczek Ferrisa, a także nieco lekkiej dramy (przyjaciel ma daddy issues - przezwycięża je w scenie, która doprowadziłaby załogę Top Gear do zawału). Jeśli chcesz uświadomić sobie, jakim smutnym palantem jesteś w porównaniu z zajebistym gościem, który nigdy się nie myli, obejrzyj przygody Ferrisa. Zwłaszcza, że jego siorę gra sama Jennifer Grey (jeszcze przed operacją!), której partneruje Charlie Sheen. 