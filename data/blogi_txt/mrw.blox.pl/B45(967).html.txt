Podobno pierwsze podejście od tego filmu robiono pod koniec lat 90. Dobrze się stało, że do tego wówczas nie doszło; czasy sprzyjały postmodernistycznym wygłupom. Tymczasem wbrew głupawemu na pozór tytułowi dostajemy uczciwy western z uczciwym wątkiem sci-fi. I choć kocham wideos "Knights of Cydonia" Muse to cieszę się, że twórcy nie poszli w tę stronę.  Na sukces postironicznego podejścia złożyły się tu moim zdaniem dwa czynniki. Film jest ekranizacją komiksu, którego nie czytałem, ale lektura streszczenia na wikipedii nie zachęca; rzecz jawi się dość głupawo. Scenariusz adaptacji trzyma się bardziej kupy, np. jeśli chodzi np. o motywy obcych (i cóż oni robią w Arizonie). A dwa, to obsada: Daniel Craig w roli rewolwerowca z amnezją, pełen łobuzerskiej surowości McQueena z "Siedmiu wspaniałych"; i Harrison Ford, doskonale stary i ogorzały; kiedy obaj są na ekranie, aż skrzy od zajebistości. Do tego wąsaty Sam Rockwell i nowa nerdowa ulubienica Olivia Wilde w rolach drugoplanowych; czegóż chcieć więcej.  I wszystko nakręcone na celuloidzie, bo "westerny powinno się kręcić na celuloidzie", jak powiedział Jon Favreau, reżyser "Kowbojów..." i "Iron Mana". ﻿ 