A dziś w Media Markt potknąłem się o film, na który tak długo czekałem z frajerską chęcią obejrzenia jak cywilizowany człowiek, w kinie, że aż zapomniałem. Dystrybutor przekładał, przekładał, aż cichaczem wypuścił na DVD. "Ponyo" Hayao Miyazakiego, urocza i pełna poezji opowieść o malej magicznej rybce, która zakochuje się w chłopcu i postanawia zostać człowiekiem.  Polskie wydanie posiada oryginalną ścieżkę (i ew. lektora dla analfabetów), dzięki czemu słychać głosy widocznych na zdjęciu uroczych dzieciaczków. Amerykanie nie mieli tyle szczęścia i musieli zadowolić się pomiotami klanów Jonasów i Cyrusów. Ble. To prosty film dla dzieci, chociaż widać w nim typowe dla twórczości Miyazakiego wątki; wspomniany jest konflikt człowieka i przyrody, ale nienachalnie, blisko tu do pozytywnego przekazu "Totoro" i "Spirited away": ręcznie rysowana wielka wizualna celebracja podwodnego życia. Buc, który tego nie puścił do kina (kiedy lecą takie gówna jak "Disco robaczki"!), będzie się smażył w kotle z lokalnymi dziennikarzami sportowymi. Podoba mi się też przekaż, że szynka jest pyszna.  So true. 