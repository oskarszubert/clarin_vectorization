Przyszedł czas na ogłoszenie wyników w konkursu organizowanego wspólnie z Link4. Dla przypomnienia w ostatnim tygodniu października zadaniem czytelników automotivebloga było podanie pomysłu na usługę/produkt „uszyty na miarę”, tzn. maksymalnie dopasowanego do potrzeb. Dziś jury miało ciężki orzech do zgryzienia ale w końcu udało się wyłonić zwycięzcę. Z racji tego, że wybór nie był łatwy, to sponsor konkursu Link4 przewidział jeszcze dwie nagrody niespodzianki. Oto wyniki: Nagroda główna – nawigacja z oprogramowaniem AutoMapa poleci do Benego za komentarz: 26 października 2010 | 10:55 partner życiowy… stworzony na miare.. wedle wymagań „klienta”? rzecz nieosiągalna, ale dobrze pomarzyć   wyobraźcie sobie salon, w którym można dobrać wszystkie aspekty wizualne i charakterologiczne… brunetka, blondynka, niska, wysoka… rozmiary, wymiary… wspólne hobby i poglądy? wiem, że to nie jest realna „usługa”, ale chyba każdy się zgodzi, że miała by wzięcie?    Nagrody pocieszenia powędrują do Jolanty i Kwolocha, za komentarze: 27 października 2010 | 06:48 Jakże w życiu jest wspaniale gdy uszyte jest wszystko na miarę. Czy to ubranie gdy kupujemy jeśli wiemy że na siebie dopasujemy. Także ubezpieczenie samochodu gdy nie daje nam tyle chłodu. Najlepiej żeby ubezpieczenie było elastyczne dla każdego praktyczne. Chcę ubezpieczyć za swoja sumę niech mi ubezpieczyciel coś gwarantuje to co wykupię za swoje pieniądze mogłabym wybrać mieć swoją żądzę. Czybiorę produkt ten z górnej półki czy ten co tańszy i nie jest z tej górki. Niech każdy sobie wybierze kwotę i ubezpiecza na co ma ochotę. Bo niema przecież lepszej metody bo każdy klient szuka wygody. Czy to ubranie czy ubezpieczenie każdy chce dobrze czuć się w terenie. 28 października 2010 | 07:51 A ja myślę o skrojonym na miarę telefonie, takim uczącym się. Czyli poznaje nasze najczęstsze błędy w obsłudze, wie której opcji nie umiemy znaleźć i podpowiada na bieżąco. Wieczorem przypomnienie „nie nastawiłeś budzika, zaśpisz”, przed urodzinami „kup prezent dla teściowej, kup prezent dla teściowej…”, dzień przed wpisanym zaplanowanym spotkaniem „nastaw budzik wcześniej, wyprasowałeś koszulę?”. A najfajniejsze byłoby to, że kiedy przypominanie przechodziłoby w zrzędzenie to można by je było po prostu wyłączyć.;)   Laureatom gratuluje, wkrótce wyślę do Was maile z prośbą o potwierdzenie udziału w konkursie i udostępnienie danych kontaktowych celem wysyłki nagród. Wszystkim pozostałym dziękuje za udział w konkursie 