Potwierdziły się doniesienia prasowe sprzed kilku tygodniu informujące o transferze części wyposażenia do produkcji modeli SAAB 9-3 i 9-5 do Chin. W dniu dzisiejszym General Motors poinformował oficjalnie o podpisaniu porozumienia z Beijing Automotive Industry Holding Corp (BAIC) dotyczącegoh praw do produkowanych obecnie modeli SAAB 9-3 oraz 9-5, narzędzi, wyposażenia oraz technologii jednostek napędowych. Inżynierowie z SAABa będą służyć pomocą koncernowi BAIC w adaptacji technologii w samochodach produkowanych przez chiński koncern. Dyrektor generalny SAAB Automobile Jan Ake Jonsson tak skomentował podpisane porozumienie z BAIC: „Takie rozwiązanie jest korzystne dla obu stron, teraz i w przyszłości. Mamy bardzo dobre relacje z BAIC i oczekujemy współpracy z nimi przy wdrażaniu technologii Saaba w ich przyszłych pojazdach”  BAIC, piąty co do wielkości w Chinach producent samochodów posiada podpisane umowy partnerskiej współpracy z Diamlerem oraz Hyundaiem. Przejęcie praw do produkcji SAABów 9-3 i 9-5 powinno pomóc koncernowi BAIC w walce z SAIC (Shanghai Automotive Industry Corporation) oraz FAW, o czołowe miejsce w rankingu chińskich producentów samochodów. BAIC zaprezentował niedawno prototyp limuzyny z napędem elektrycznym  o roboczej nazwie BE701. Udało mi się znaleźć w sieci jedno zdjęcie prezentujące ten model. Według informacji dostępnych w sieci, ponoć BE701 będzie w stanie rozwinąć maksymalną prędkość 160 km/h, a przy naładowanych bateriach samochód będzie miał zasięg 200 kilometrów.  Porozumienie pomiędzy GM/SAAB oraz BAIC nie dotyczy oczywiście nowego modelu 9-5 oraz fabryki produkcyjnej w szwedzkim Trollhattan. Po wycofaniu się firmy Koenigsegg z chęci zakupu marki SAAB, na placu boju został już tylko koncern Spyker gdyż BAIC dostał już co chciał. Jeśli do końca grudnia nie uda się podpisać umowy z nowym inwestorem to GM przestanie finansować SAABa i najprawdopodobniej ta marka podzieli los Saturna i Pontiaca. Zastanawia mnie tylko skąd chiński BAIC będzie miał części do produkcji modeli 9-3 oraz 9-5. Te modele jak dotąd były produkowane tylko i wyłącznie w Szwecji, dostawcy byli głównie zlokalizowanie w Europie i posiadali kontrakty z SAABem na jasno określony czas. Dostawca wiedząc kiedy wygasa projekt jest w stanie walczyć o kolejne gdyż doskonale wie kiedy będzie miał wolne moce produkcyjne (maszyny, powierzchnia, personel). Więc teraz myślę, że BAIC ma dwa scenariusze. Pierwszy to zakup części u obecnych dostawców, co może być dość trudne i kosztowe lub też drugie rozwiązanie – ulokowanie wszystkich narzędzi do produkcji części do modeli 9-3 i 9-5 w Chinach lub u innych nowych dostawców. Zastanawiam się wtedy jak będzie wyglądała jakość części i całego SAABa 9-3 / 9-5. 