W USA na trwających obecnie targach motoryzacyjnych Kia przedstawiła publiczności nowy model Magentis (Optima). Nowy Magentis został zbudowany na kompletnie nowej platformie, która ma większy rozstaw osi niż obecnie oferowany model.  Na rynkach europejskich nowa Kia Magentis będzie oferowana z silnikiem Diesla 1.7l VGT CRDi o mocy 130 KM oraz dwoma silnikami benzynowymi 2.0l CVVL o mocy 140KM i drugim mocniejszym 2.4l MPI o mocy 178 KM. Na początku 2012 roku w ofercie pojawić ma się wersja hybrydowa na bazująca na benzynowym silniku 2.4l. Wraz z premierą samochodu podczas salonu motoryzacyjnego w Nowym Jorku, w sieci pojawiły się zdjęcia prezentujące wnętrze Magentisa. Samochód w środku wygląda ciekawie, ładna kierownica, gustowne zegary, kolorowy duży wyświetlacz. Niestety umieszczony jest on niezbyt idealnie. Gdy pierwszy raz zobaczyłem zdjęcie konsoli centralnie od razu przypomniało mi się nowe Volvo S60 i niezbyt ciekawa konsola centralna. Tutaj też jest ona nieco kopnięta w stronę kierowcy, chociaż muszę przyznać, że wygląda poprawnie i w dodatku lepiej niż we wspomnianej S60-tce.  Kia Magentis to nie tylko nowy dizajn ale także nowe ciekawe wyposażenie, między innymi: przeszklony dach, sterowanie głosowe, portal bluetooth, dwustrefowa klimatyzacja oraz podgrzewana tylna kanapa.  Kia swoimi nowymi modelami Magentis, Sportage pokazuje, że koreańska marka nie musi być nudna i tandetna. Powtarzam się, ale przypomnę, Magentis namiesza w przyszłym roku dość sporo w segmencie D. 