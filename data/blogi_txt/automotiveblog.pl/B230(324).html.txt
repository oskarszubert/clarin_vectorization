Volvo postanowiło bardziej zaistnieć w segmencie aut klasy C. Obecnie w ofercie Volvo jest model C30, który jest ciekawym 3-drzwiowym hatchbackiem. W te wakacje dzięki dealerówi Volvo Auto-Boss z Chorzowa, miałem możliwość przetestowania tego modelu. Teraz Volvo zapowiedziało rozpoczęcie prac nad kolejną generacją modelu C30, jednak z tą różnicą, że Volvo C30 oferowany będzie w dwóch wersjach jako 5-cio drzwiowy hatchback oraz w wersji trzydrzwiowej.  Volvo aby móc konkurować w segmencie C z takimi samochodami jak Opel Astra IV, VW Golf VI, Ford Focus III z pewnością wykorzysta najnowsze trendy stylistyczne znane chociażby z nowego modelu Volvo S60. Stefan Jacoby z Volvo poinformował ponadto, że nowe C30 będzie też wzorowane na modelu XC60. Media poinformowały, że nowy model Volvo C30 to obecnie bardzo ważny projekt dla marki Volvo. Projektanci i inżynierowie Volvo muszą zmienić teraz listę priorytetów wstrzymując pracę nad nowym modelem XC90 i skupić się na rozwoju C30.  W momencie wprowadzenia nowego pięciodrzwiowego Volvo C30 do oferty, szwedzki koncern spodziewa się przede wszystkim zdobycia większego udziału w rynku zwłaszcza w Europie. W Stanach Zjednoczonych hatchbacki nie należą do najpopularniejszych modeli. Prezentowane zdjęcia to oczywiście wizualizacja, na oficjalne zdjęcia nowego modelu będzie jeszcze trzeba trochę poczekać 