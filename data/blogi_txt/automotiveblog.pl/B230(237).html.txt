Sporo ciekawych imprez ostatnio dzieje się w rejonie Śląska i Gliwic. Tydzień temu w weekend była Industriada, a w ten weekend odbędzie się trzydziesty czwarty Śląski Rajd Pojazdów Zabytkowych, który jest jednocześnie 4 Rundą Mistrzostw Polski Pojazdów Zabytkowych. Jeśli ktoś kocha motoryzację to jest to nie lada gratka by zobaczyć ciekawe starodawne samochody. Uczestnicy rajdu będą startować w trzech klasach, które uzależnione są od roku produkcji samochodu: Klasa I – samochody wyprodukowane do 1945 r. Klasa II – samochody wyprodukowane od 1945 r. do 1964 r. Klasa III – samochody wyprodukowane od 1965 r. do 1979 r. W XXXIV Śląski Rajdzie Pojazdów Zabytkowych według zapowiedzi organizatorów, wystartuje około 40 załóg (kierowca + pilot), a w trakcie rywalizacji odbędą się 4 próby sportowe, testy z przepisów ruchu drogowego oraz historii motoryzacji, ponadto konkurs elegancji i jazda okrężna po wyznaczonej trasie. Rajd rozpocznie się w piątek 18 czerwca ze startu w Kamieniu pod Rybnikiem, trasa rajdu przebiegać będzie przez Gierałtowice, Gliwice, Knurów, Żernicę oraz Sośnicowice. W sobotę 19 czerwca start nastąpi znowu z Kamienia, a następnie uczestnicy rajdy pojadą trasą przebiegającą przez Rybnik, Rudy, Gaszowice i z powrotem do Rybnika, gdzie na rynku około godziny 12:30 odbędzie się Konkurs Elegancji. Konkurs Elegancji polega na najlepszym zaprezentowaniu pojazdu przez załogę występującą w historycznych strojach. Oceny w Konkursie Elegancji będzie przyznawać jury oraz publiczność. Więcej informacji pod adresem: http://www.rada.trynek.gliwice.pl 