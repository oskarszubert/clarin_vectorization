Dziś będzie dzień niemiecki, w związku ze zbliżającymi się targami motoryzacyjnym w Paryżu coraz więcej się dzieje w świecie auto-moto. Nie wiem tylko czy dzieje się dobrze czy źle, ze sprzedażą na pewno nie jest najlepiej, a z nowymi modelami? Dziś dialog w korpo: Kolega: Michale, słyszałeś… Kasakda Ja: (hmmm myślę czy kolega chce się napić – patrz obrazek niżej) chcesz pić?  Kolega: nieee… Ja: (może wygrał, tak na pewno wygrał bo ma dziwnie zadowoloną minę) wygrałeś i chcesz się podzielić?  Kolega: nieee…. Ja: więc? Kolega: (i tu spada na mnie coś czego nie umiem wyrazić): Opel Astra IV Cabrio będzie się nazywać Opel Cascada  Cóż, co zrobić, jak żyć? Casada czy też Kaskada kojarzy mi się ze wszystkim, ale nie z autem Cabrio. Nie kumam tego obrazka i pokazania wodospadu, co to ma wspólnego z Astrą Cabrio, czyżby sugestia że dach może przeciekać w czasie deszczu? Nie wiem kto kieruje teraz działem marketingu w Oplu, ale boje się coraz bardziej kolejnych nazw wymyślonych przez oplowskich speców od marketingu. Najpierw Opel Adam, teraz Opel Cascada, myślę, że Opel powinien iść dalej i w nawiązaniu do tradycji wprowadzić przykładowo na rynek niemiecki specjalną limitowaną wersję Zafiry Tourer w malowaniu FLECKTRAN i sprzedawać ją pod nazwą Zafira Panzerfaust. Patrząc na przywiązanie do marki, wieloletnie tradycje to myślę sobie, że taki model z tak wdzięczną nazwą byłby prawdziwym rynkowym sukcesem w Germanii. A nawet jeśli nie podbiłby słupków sprzedaży to z pewnością o Oplu głośno byłoby w mediach. Ahhh już mi chodzi po głowie wybranie się do salonu Opla i zapytanie: „Jest Adam? A może macie Kaskadę?” 