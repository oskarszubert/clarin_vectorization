Po kilku latach od rynkowego debiutu modelu Insignia Opel zdecydował się na wypuszczenie kolejnego klipu reklamowego promującego ten model. Pamiętam, że Opel w roku 2008 mocno skupiał się na modelu Insignia. W mediach mówiono, że Insignia to być lub nie być dla niemieckiej marki. Po udanym rynkowym debiucie następcy Vectry, Opel promował model Insignia wszędzie gdzie się dało. Był fajny spot reklamowy, były billboardy i reklama w sieci. Wszystko to nakręciło dość dobry klimat wokół Insignii, tak więc Opel nie miał powodów do zmartwieć o wyniki sprzedaży. Teraz Insignia powoli znajduje się w środku cyklu życia i za niedługo powinniśmy pewnie zobaczyć jakiś face lifting. Wątpię by stało się to jeszcze w tym roku, ale na bank nastąpi w kolejnym. Spodziewam się, że Opel pokaże model Insignia po face liftingu podczas targów w Genewie w przyszłym roku. Opel aby nie stracić klienteli zdecydował się wypuścić nową reklamę modelu Opel Insignia, informując dodatkowo o ofercie leasingu za 849 zł netto miesięcznie.  Spot reklamowy fajny, dynamiczny, bardzo pozytywny. A z tym leasingiem to pewnie by przyciągnąć klientów firmowych. Rok temu Insignia ciszyła się dobrymi wynikami sprzedaży, bo to dobre auto dla firmy, a opcja z kratką dawała możliwość odliczenia VATu. 