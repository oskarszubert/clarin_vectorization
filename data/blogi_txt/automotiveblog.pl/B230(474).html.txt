Według danych wygenerowanych na podstawie danych z Centralnej Ewidencji Pojazdów, w czerwcu zarejestrowano w Polsce 24 776 egzemplarzy nowych samochodów osobowych. Zgodnie z przewidywaniami uzyskany wyniki jest gorszy o -8.3% (-2 243 sztuki) od wyniku w czerwcu minionego roku. W porównaniu do maja, liczba rejestracji wzrosła o +11.57% (2 570 sztuk), jednak specjaliści nie mają powodu do optymizmu, gdyż wzrostowy trend w czerwcu jest odnotowywany rok do roku. Jednak w poprzednich latach, wzrost w czerwcu był o wiele wyższy: +16.99% w 2010 r., +12.54 w 2009 r. W pierwszej połowie 2011 roku zarejestrowano w Polsce 137 671 samochodów osobowych, o -5.70% (-8 322 sztuk) mniej niż w pierwszej połowie 2010 roku. Spadem liczby rejestracji jednak nikogo nie dziwi. Mniejsza sprzedaż samochodów jest wynikiem zniesienia od dnia 1/1/2011 możliwości odliczenia pełnej kwoty podatku VAT w momencie zakupu samochodu z tzw. kratką. Od początku stycznia zarejestrowano w Polsce 1 905 samochodów z homologacją ciężarową, co jest wynikiem o -94% gorszym niż w analogicznym okresie roku ubiegłego. Trzeba jednak pamiętać, że sporo rejestracji samochodów z kratką w tym półroczu to jeszcze efekt umów, które podpisano w grudniu 2010 r. Ranking producentów nie uległ większym zmianom. Na pierwszym miejscu w dalszym ciągu znajduje się Skoda. Liczba zarejestrowanych samochodów tej czeskiej marki w pierwszym półroczu to 16 331 egzemplarzy. Osiągnięty wynik jest gorszy o -3.96%, jednak mimo to Skoda jako jedyna marka posiada dwucyfrowy udział w rynku wynoszący obecnie 11.84%. Pozycję wicelidera zajmuje Opel. Klienci zarejestrowali od początku roku 11 403 egzemplarzy, co jest o +0.35% niż w ubiegłym roku. Minimalny wzrost sprzedaży pozwolił marce Opel na zwiększenie udziału w rynku, które kształtuje się na poziomie 8.27%. Opel zawdzięcza swoje wyniki dobre sprzedaży modelu Insignia oraz Astra IV. Na trzecim miejscu rankingu zaszła zmiana. Ford korzystając ze zmniejszenia sprzedaży samochodów marki Toyota i dzięki udanemu debiutowi Forda Focusa III, awansował o jedno oczko w górę. Łączna sprzedaż tego producenta wyniosła 10 666 sztuk, o -6.96% mniej niż przed rokiem. Udział w rynku marki Ford to 7.74%. Tuż za podium znalazła się Toyota, która zarejestrowała w Polsce 10 031 egzemplarzy samochodów. Osiągnięty wynik jest mniejszy o -14.23% niż w roku ubiegłym. Udział Toyoty w polskim rynku to 7.28%. Może wyniki ulegną poprawie po wakacjach, gdy w salonach pojawi się nowa Toyota Yaris. Piątą lokatę w rankingu zajmuje Fiat. Klienci tej włoskiej marki zarejestrowali w pierwszym półroczu 9 533 samochody, co jest wynikiem aż o -21.79% gorszym niż w analogicznym okresie 2010 roku. Udział Fiata w rynku to 6.91%. Szóste miejsce należy do marki Renault. W pierwszych sześciu miesiącach 2011 roku na zakup samochodów tej francuskiej marki zdecydowało się 8 681 klientów. Jest to wynik o +0.65% lepszy niż w 2010 roku i daje on 6.3% udziału w rynku. Siódma pozycja w rankingu przypadła marce Volkswagen, która zarejestrowała 8 068 egzemplarzy – spadek o -16.09% w ujęciu rok do roku. Volkswagen ma obecnie 5.85% udział w rynku. O jedną pozycję wyżej, sprzedając 6 855 samochodów (-9.43%),  awansowała marka Kia, która obecnie zajmuje 8-smą lokatę. Udział w rynku tej koreańskiej marki to 4.97%. Na dziewiątej pozycji także zmiana. W porównaniu do maja aż o 2 oczka w górę swoją pozycję umocniła japońska marka Nissan, notująca w pierwszym półroczu 6 591 rejestracji – wzrost aż o +15.01% w porównaniu do pierwszego półrocza 2010 r. Nissan cieszy się obecnie z udziału w rynku o wielkości 4.78%. Ostatnie miejsce pierwszej dziesiątki z bardzo mała stratą do Nissana zajmuje Hyundai, który jeszcze w maju znajdował się na 8-smej pozycji. Od początku roku na zakup Hyundaia zdecydowało się 6 522 klientów (+9.82%). Udział w rynku to 4.73%. Poza pierwszą dziesiątką rankingu na kolejnych pozycjach uplasowały się odpowiednio: 11) Peugeot – 5 865 zarejestrowanych egzemplarzy, -4.19% w ujęciu r/r 12) Citroen – 5 279 zarejestrowanych egzemplarzy, -8.97% w ujęciu r/r 13) Honda – 3 857 zarejestrowanych egzemplarzy, -27.92% w ujęciu r/r 14) Chevrolet – 3 640 zarejestrowanych egzemplarzy, +17.65% w ujęciu r/r 15) Suzuki – 3 583 zarejestrowanych egzemplarzy, +8.08% w ujęciu r/r Po pierwszych sześciu miesiącach, z marek sklasyfikowanych w pierwszej dziesiątce najwięcej powodu do smutku ma Fiat, Volkswagen oraz Toyota. Natomiast najwięcej powodów do zadowolenia ma Nissan, który już kolejny miesiąc z rzędu utrzymuje wzrost sprzedaży, głównie z powodu popularności modelu Qashqai. Co się wydarzy w kolejnych miesiącach? Ford w czerwcu sprzedał jedynie o blisko 100 samochodów mniej niż Skoda, która króluje na czele rankingu. Opel sprzedał o 600 sztuk mniej niż Ford, co za tym idzie jeśli Ford utrzyma dobry trend to powinien zakończyć rok na drugim miejscu. Analitycy prognozują, że sprzedaż w 2011 roku będzie mniejsza o około 5-10%. Czy tak się stanie? Wszystko na to wskazuje. Źródło: samar.pl 