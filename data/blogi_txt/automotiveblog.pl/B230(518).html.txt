Jakiś wysyp reklam samochodów w telewizji. Firmy chcą polepszyć swoje wyniki w ostatnim kwartale, stąd wzmożona aktywność reklamowa. W ostatnim tygodniu zauważyłem reklamę Opla, Fiata, nowej Mazdy3 oraz Forda Fiesta z opcją KeyFree. Oto wspomniana w tytule wpisu reklama w polskiej wersji językowej:  Jak oceniam sam spot? Lubię reklamy Forda, ale ta jakoś wyjątkowo mi nie przypadła do gustu. Jest mocno niepolska, dubing jest kiepsko zrobiony, całość ratuje jedynie główna bohaterka, która pojawia się w 18-stej sekundzie. Niestety pojawia się stanowczo za krótko, dlatego też podciąga ocenę jedynie na trójkę z plusem. Dajmy jednak spokój samej reklamie i skupmy się na przekazie. Opcja KeyFree w modelu Ford Fiesta, to bezkluczykowe otwieranie drzwi i uruchamianie silnika przyciskiem FordPower. Moim zdaniem fajny gadżet i mega przydatny naszym żonom, które czasami mają problem odnaleźć daną rzecz w głębokich czeluściach damskiej torebki 