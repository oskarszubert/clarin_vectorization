Przedstawiciele Opla chwalą się ilością zamówień w Europie na nowy model Opel Astra IV.  Od premiery, która miała miejsce 5 miesięcy temu, Opel w Europie zebrał ponad 150 000 zamówień na Astrę IV. Opel prognozował, że w pierwszym roku od wprowadzenia na rynek, sprzedaż Astry IV w Europie osiągnie poziom 180 000 sztuk. Na podstawie liczby zamówień widać, że Opel jest na dobrej drodze do osiągnięcia założonego celu. Sprzedaż Astry IV zapewne wzrośnie po wprowadzeniu kolejnych wersji nadwozia. Jeszcze w tym roku w Ellesmere Port rozpocznie się seryjna produkcja modelu Opel Astra IV Sport Tourer. Natomiast w roku 2011 można spodziewać się Astry IV w wersji trzydrzwiowej. Duży wzrost zamówień na Astrę IV to główny powód przywrócenia w gliwickiej fabryce Opla, trzeciej zmiany produkcyjnej. 