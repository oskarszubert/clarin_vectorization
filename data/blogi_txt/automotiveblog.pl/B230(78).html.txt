Szykuje się ciekawy okres wielu nowości w polskich salonach. W styczniu zadebiutuje nowy Opel Astra IV oraz opisywany w poprzednim wpisie Renault Fluence. Kilka tygodni temu do salonów zawitał nowy Fiat Punto Evo, dziś kolejny wpis poświęcony zbliżającej się w styczniu 2010 r. polskiej premierze nowego modelu Kia Venga. Według nieoficjalnych informacji Kia Venga, która została pokazana publiczności podczas ostatnich targów motoryzacyjnych we Frankfurcie, w Polsce ma ponoć kosztować 39 900 zł. Venga z klimatyzacją będzie nieco droższa i jej koszt wyniesie 42 900 zł.  Venga to ciekawie wyglądający model należący do segmentu B mogący wzbudzić spore zamieszanie. Na pewno samochód będzie zagrożeniem dla konkurencji np.: nowego Forda Fiesty, Fiata Punto Evo. Kia Venga zaprojektowana została w całości w Europie. Projekt powstał w oparciu o płytę podłogową stosowaną w modelu Kia Soul oraz przez model Hyundai i20. Venga produkowana jest w fabryce Hyundaia w czeskich Nosovicach. Model Venga będzie oferowany klientom z pięcioma różnymi silnikami, spełniającymi normę Euro5. » Silnik benzynowy 1.4 l. 90 KM z manualną 5-biegowa skrzynia biegów » Silnik benzynowy 1.6 l. 125 KM z manualną 5-biegowa lub automatyczną 4-biegową skrzynia biegów » Silnik Diesla 1.4l 75 KM manualna 5-biegowa skrzynia biegów » Silnik Diesla 1.4l 90 KM manualna 6-biegowa skrzynia biegów » Silnik Diesla 1.6l 128 KM manualna 6-biegowa skrzynia biegów Ciekawostką jest, że model Venga już w podstawowej wersji w ofercie będzie miał systemem ISG (Idle Stop   Go), który automatyczne wyłącza i ponownie uruchamia silnik w warunkach intensywnego ruchu miejskiego.  Klienci będą mogli skorzystać także z ciekawych opcji dodatkowego wyposażenia takich jak nawigacja, moduł bluetooth lub uchylne i odsuwane panoramiczne okno dachowe. Ponadto samochód będzie mógł być wyposażony w różne system podnoszące poziom bezpieczeństwa między innymi: kurtyny boczne, aktywne zagłówki przednich foteli (w wyposażeniu standardowym), system elektronicznej stabilizacji toru jazdy ESC.  Nowa Kia Venga objęta zostanie podwójną gwarancją: 7-letnią na zespół napędowy/5-letnią (lub 150.000 km) na cały samochód oraz 10-letnią gwarancją antykorozyjną. Okresy między przeglądowe wyniosą 30.000 km lub co 12 miesięcy. Niestety w dalszym ciągu nie miałem czasu by odwiedzić salon Fiata i zobaczyć nowy model Punto Evo ale myślę sobie, że to będzie ciekawe porównanie by podczas jednego dnia odbyć jazdę testową modelem Kia Venga oraz Fiat Punto Evo. Wydaje mi się, że to będzie ciekawe porównanie.  Źródło: kia.pl 