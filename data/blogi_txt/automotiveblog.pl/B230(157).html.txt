Wybór i zakup używanego samochodu to dość złożona sprawa. Wiadomo mężczyźni zazwyczaj zwracają uwagę na moc silnikai osiągi samochodu oraz jego wyposażenie. Płeć piękna pewnie zwróci tylko uwagę na kolor i może też na wzór felg oraz konieczne wyposażenie (czyt. lusterko w osłonie przeciwsłonecznej)   Warto jednak przed zdecydowaniem się na zakup konkretnego modelu, zapoznać się z jego awaryjnością i opiniami innych użytkowników. Oczywiście model który przejechał przyjmijmy 100 tyś. km nie będzie się równał drugiemu z tego samego roku i z tym samym przebiegiem. Ponieważ wiadomo różne style jazdy, różny sposób serwisowania i dbania o samochód. Nie mniej jednak podobne usterki czy też zużywanie się poszczególnych elementów może być typowe dla danego modelu. Dlatego też zanim zakupimy samochód, warto zwrócić uwagę czy nie kupujemy modelu, który nosi niechlubne miano „Króla lawet” ale „Stałego bywalca serwisu”.  Pomocne okazać więc mogą się raporty niemieckiej firmy Dekra, która od 1925 r. prowadzi badania i analizy awaryjności samochodów. Na podstawie ponad 15 milionów przeglądów technicznych Dekra wygenerowała raporty awaryjności, które są publicznie dostępne na dwóch stronach internetowych w różnych wersjach językowych: » angielska: www.dekra- faultsreport.com » niemiecka: www.maengelreport.com Użytkownik serwisu ma możliwość wyboru modeli spośród siedmiu różnych segmentów, a po wyborze segmentu oraz producenta należy wybrać markę oraz konkretny model. Ostatnią opcją jest wybór jednej z grup ilości przejechanych kilometrów. Podczas przeglądu samochodu, eksperci DEKRA zwracali szczególną uwagę na 5 elementów samochodu: » podwozie oraz układ kierowniczy » silnik oraz ekologie » karoserie oraz wnętrze » układ hamulcowy » elektrykę, elektronikę oraz oświetlenie Wynik podawany jest w formie procentu zdiagnozowanych samochodów, w których wykryto wady/niezgodności. Obok w kolumnie z szarym kolorem czcionki, są średnie wartości procentowe defektów danego typu w samochodach tej samej klasy, co wybrany przez nas model. Ponadto na stronach DEKRA zamieszczone są ogólne dane z przeglądów z podział wyników na 3 kategorie: » brak defektów » drobne nieznaczące defekty » istotne znaczące defekty Warto więc nieco poszperać w internecie, popytać użytkowników danego modelu czy też zalogować się na forum dyskusyjnym poświęconym danej marce. Czas przeznaczony na zapoznanie się z opiniami o danym samochodzie, który wpadł nam w oko na pewno pozwoli zaoszczędzić sporo nerwów i wydatków. 