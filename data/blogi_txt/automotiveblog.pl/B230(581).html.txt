Mały miejski Volkswagen Up! Decyzją 66 dziennikarzy motoryzacyjnych z 25 krajów, został wybrany Światowym Samochodem Roku 2012. Dla przypomnienia blisko miesiąc temu, VW zdobył drugie miejsce w konkursie Car Of The Year 2012. Niemiecki mieszczuch w finale plebiscytu WCOTY 2012 pokonał BMW serii 3 oraz Porsche 911.  Samochód średnio mi się podoba, w sumie niczym nie zachwyca i nie rzuca na kolana. Jednak stanowi chyba dobrą odpowiedź na potrzeby dzisiejszego rynku. W zatłoczonych miastach gdzie ciężko jest o wolne miejsce parkingowe, mały Up! radzi sobie bardzo dobrze. Nie jest to samochód rodzinny jednak idealnie się nadaje do dojazdu do pracy. Mimo iż model jest mały, to jednak oferuje podróżującym odpowiedni poziom bezpieczeństwa. Zostało to potwierdzone w testach zderzeniowych Euro NCAP, gdzie VW Up! zdobył 5 gwiazdek. Samochód został ponad to dodatkowo wyróżniony przez Euro NCAP nagrodą Advanced Award za zastosowanie systemu awaryjnego hamowania w mieście, który działa przy prędkościach poniżej 30 km/h. VW Up! pojawił się w sprzedaży na niemieckim rynku w grudniu 2012 i od razu uplasował suię na szczycie listy sprzedaży. Obecnie samochód oferowany jest jedynie w wersji trzydrzwiowej, jednak już za niedługo dołączy do niego wersja pięciodrzwiowa oraz wersja elektryczna, która będzie sprzedawana jako e-up! 