Producenci opon umieszczają na boku opony wiele oznaczeń przedstawiających szczegółową charakterystykę opony. Oznaczeń jest sporo i każdy z producentów umieszcza różnego rodzaju oznaczenia, jednak większość z nich ma to samo znaczenie. Na poniższym obrazku przedstawiłem najpopularniejsze możliwe oznaczenia opon, nie oznacza to natomiast, że wszystkie z tych oznaczeń występują jednocześnie.  Legenda: 1.  Producent opon – czyli innymi słowy nazwa producenta np.: GoodYear, Fulda, Dunlop. 2. Nazwa opony – przedstawia nazwę modelu konkretnej opony np.: Energy Saver, Contipremiumcontact 2, Frigo. 3. 205/55/R16 – oznaczenie rozmiaru opony Pierwsze 3 cyfry w tym przypadku 205 oznacza szerokość bieżnika wyrażoną w milimetrach, mierzoną między zewnętrznymi stronami opony. Kolejne 2 cyfry – 55 oznaczają wysokość profilu opony, które wyrażone są w procentach. Wysokość profilu opony oznacza stosunek wysokości boku opony do szerokości bieżnika. R16 – wewnętrzna średnia otworu w oponie, w której montowana jest felga. Wartość jest wyrażona w calach, dodatkowe oznaczenie R oznacza oponę radialną. 4. 91 – oznaczenie indeksu nośności opony, wyrażonej za pomocą międzynarodowego wskaźnika LI (Load Index). Indeks nośności opony mówi jaki nacisk (ciężar) może działać na oponę. By obliczyć ten indeks należy wziąć największą dopuszczalną masę całkowitą pojazdu i podzielić ją przez 4 (ilość kół). Następnie wybieramy oponę o nieco większym indeksie nośności. Przykład: maksymalna masa pojazdu 2000 kg, podzielone przez 4 opony wynosi 500 kg, czyli powinno się wybrać oponę o indeksie nośności 85 (515 kg). Oczywiście zawsze można też odnieść się do danych producenta zawartych w instrukcji obsługi pojazdu Tabela indeksów nośności:    Indeks nośność w kg Indeks nośność w kg Indeks nośność w kg   80 450 92 630 104 900   81 462 93 650 105 925   82 475 94 670 106 950   83 487 95 690 107 975   84 500 96 710 108 1000   85 515 97 730 109 1030   86 530 98 750 110 1060 87 545 99 775 111 1090   88 560 100 800 112 1120   89 580 101 825 113 1150   90 600 102 850 114 1180   91 615 103 875      5. H – oznaczenie indeksu prędkości. Czyli dopuszczalna prędkość z jaką może jechać samochód wyposażony w dany typ opony. Właściwy indeks prędkości opon, które należy zastosować w danym pojeździe można znaleźć w karcie pojazdu. Tabela indeksów prędkości: Indeks prędkość w km/h   J do 100   K do 110   L do 120   M do 130   N do 140   P do 150   Q do 160   R do 170   S do 180   T do 190   H do 210   V do 240   W do 270   Y do 300    6. Rotation – oznacza kierunek toczenia się opony kierunkowej, służący do jej prawidłowego montażu. 7. Outside – stosowane w oponach asymetrycznych – informacja o stronie montażu opony. Ściana opony z napisem „Outside” powinna być zamontowana na zewnątrz pojazdu. 8. M+S – mud + snow – oznaczenie umieszcza się na każdej oponie zimowej/całorocznej i terenowej. 9. DOT FHWC – kod DOT (Department Of Transport) odznaczający zgodność z przepisami Departamentu transportu 10. 4109  –  kod daty produkcji opony – pierwsze dwie cyfry oznaczają tydzień, a dwie ostatnie rok. 4109 oznacza, że opona została wyprodukowana w 41 tygodniu 2009 roku. 11. E2 026532 – oznaczenie homologacji (dopuszczenia) na rynek Europy wraz z numerem. 12. Informacja dotyczące budowy opony, szczegóły odnośnie ilości materiału osnowy w warstwie bieżnika oraz boku opony. Sidewall – bok opony Thread – warstwa bieżnika Aramid – aramidowy Fibreglass – szklany Nylon – nylonowy Polyester – poliamidowy Rayon – wiskozowy Steel – stal 13. Radial/Tubless – radial oznacza oponę radialną, a tub less to informacja o oponie bezdętkowej 14. Reinforced – oznaczenie opony wzmacnianej. Czasami zamiast Reinforced występuje oznaczenie RF. Czasami zamiennie występują też oznaczenia XL Extra Load oraz EXL, RFD, REF, REINF. 15. Made In Poland – informacja o kraju produkcji opony. 16. Max Load / Max Press – Max Load to wskaźnik maksymalnego dopuszczalnego obciążenia, natomiast Max Press to wskaźnik maksymalnego dopuszczalnego ciśnienia w oponie. Inne oznaczenia opon: BasePen – informacja o elektrostatycznym uziemieniu opony. Cold – informacja dotycząca pomiaru ciśnienia opony tylko przy zimnych, nierozgrzanych oponach. DSST – opona typu RunFlat, oznaczenie stosowane przez firmę Dunlop FR – oznaczenie opony ze specjalnym rantem chroniącym felgę przed uszkodzeniami. G1 – informacja o czujniku kontroli ciśnienia wewnątrz opony RFT – opona tylko RunFlat, oznaczenie stosowane m.in. przez firmy Pirelli, Firestrone, Bridgestrone ROF – opona typu RunFlat, oznaczenie stosowane przez firmę GoodYear TT – Tubed Tire – opona dętkowa ZP – opona typu RunFlat, oznaczenie stosowane przez firmę Michelin 