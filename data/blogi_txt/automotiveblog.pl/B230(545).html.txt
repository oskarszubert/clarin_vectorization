Po reklamie Skody Yeti w limitowanej edycji Street, czas na kolejną reklamę, która w sumie emitowana jest w polskiej telewizji od dobrych kilku tygodni. Mowa o reklamie modelu Skoda Octavia. W przeciwieństwie do reklamy Yeti Steet, to międzynarodowy spot reklamowy jedynie z polskim tekstem, ale nie z polskim klimatem.  Reklama jest średnia i w sumie jej przekaz nie jest dla mnie zbyt jasny. Na początku słyszymy, że świat się zmienia, widzimy wyprzedaże minionych kolekcji w sklepach, jakaś kobieta kupuje nowe ciuchy, gość zmienia okulary. Dowiadujemy się też, że wszystko szybko przemija, a w reklamie w tym czasie ktoś wyrzuca stosunkowo nowy telewizor LCD, bo w domyśle chyba w sklepach są już telewizory LED. Jednak akurat w tym momencie bardziej rozumiałbym wyrzucenie starego TV kineskopowego. I na końcu dowiadujemy się, że Octavia to dobry wybór i że jest dobra dziś i jutro. Trochę dziwne jest to zakończenie bo średnio mi pasuje. Nie wiem co ta reklama chce mi powiedzieć. Że Skoda Octavia to dobry samochód dziś i za parę lat? Bzdura, za parę lat Octavia będzie już przestarzałbym modelem, a Skoda wprowadzi następcę. Bardziej pasowałby przekaz, aby zmienić także i samochód. Bo wszystko się zmienia, więc również samochód trzeba zmienić co jakiś czas. Reklama mała polska, z dziwnym przesłaniem, zasługuje co najwyżej na trójkę. 