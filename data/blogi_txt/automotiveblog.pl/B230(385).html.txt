W marcu w polskich salonach marki Peugeot pojawi się długo wyczekiwany model Peugeot 508. Samochód jest połączeniem dwóch modeli dotąd będących w ofercie francuskiego koncernu, to jest Peugeota 407 i 607. Samochód miał premierę podczas ubiegłorocznych targów motoryzacyjnych w Paryżu. Peugeot 508 produkowany jest we Francji w dwóch wersjach nadwozia czterodrzwiowy sedan oraz kombi.    Peugeot 508 zarówno w wersji sedan jak i kombi wygląda nowocześnie. Bryła samochodu wygląda dość masywnie przez co odnoszę wrażenie, że 508-mkę określiłbym bardziej mianem krążownika szos, niż dynamicznej sportowej limuzyny. Chociaż jeśli chodzi o trendy stylistyczne to ciężko jest się do czegoś przyczepić. W środku samochód wygląda elegancko ale też i prosto. Nie ma tu żadnych udziwnień, miliona przycisków na konsoli centralnej, raczej nie widać przepychu i nadmiaru. Wszystko jest wyważone w dobrej proporcji. Podoba mi się deska rozdzielcza, kształt foteli, konsola centralna, jedyne co mi się nie podoba to styl z jakim zaprojektowano trzyramienną kierownicę.  Peugeot 508 oferowany będzie w czterech wersjach wyposażenia Access, Active, Allure oraz najbardziej bogata GT. Klienci będą mogli wybrać jeden z sześciu silników: Silniki benzynowe: » 1,6 l VTi o mocy 120 KM – sterowana elektronicznie 6-cio biegowa manualna skrzynia biegów » 1,6 l THP o mocy 156 KM – 6-cio biegowa przekładnia manualna lub automatyczna Silniki Diesla: » 1,6 l e-HDi FAP  o mocy 112 KM – sterowana elektronicznie 6-cio biegowa manualna skrzynia biegów » 1,6 l HDi FAP o mocy 112 KM – 5-cio biegowa przekładnia manualna » 2,0 l HDi FAP o mocy 140 KM – 6-cio biegowa przekładnia manualna » 2,0 l HDi FAP o mocy 163 KM – 6-cio biegowa przekładnia automatyczna » 2,2 l HDi FAP o mocy 204 KM – 6-cio biegowa przekładnia automatyczna Najtańsza wersja Access wraz z silnikiem benzynowym 1.6l VTi o mocy 120 KM kosztować będzie 75 800 zł. Zaś cena najbogatszej wersji GT z silnikiem 2.2l HDi FAP o mocy 204 KM ma wynosić 139 000 zł. W przyszłości ma pojawić się także wersja HYbrid4 z silnikiem o mocy 200 KM oraz z napędem 4×4. Niestety na chwilę obecną nie wiadomo kiedy ta wersja pojawi się w sprzedaży, ani też nie wiadomo jaka będzie jej cena.  Access, podstawowa wersja Peugeota 508 zawiera między innymi: Układy ABS, ASR (system kontroli trakcji), ESP, REF (elektroniczny rozdzielacz siły hamowania oś przednia/tylna), CBC (elektroniczny rozdzielacz siły hamowania strona prawa/lewa), manualny hamulec postojowy z funkcją Hill Assist. Cztery poduszki powietrzne plus kurtyny. Przednie reflektory halogenowe z technologią NEO (New Efficiency Optics +30% więcej światła), reflektory przeciwmgłowe z funkcją statycznego doświetlania zakrętów, tylne światła z diodami LED. Dodatkowo jest szereg opcji poprawiających komfort, wśród nich na przykład: progresywne wspomaganie kierownicy, manualna klimatyzacja, elektrycznie sterowane szyby przednie, podłokietnik ze schowkiem. Peugeot 508 w wersji Access posiada także komputer pokładowy współpracujący z monochromatycznym wyświetlaczem na desce rozdzielczej i na tablicy zegarów. Kierowca może też skorzystać z radia CD/MP3 sterowanego z kierownicy. W wersji podstawowej Access Peugeot 508 posiada 6 głośników oraz wejścia AUX i USB. Bardziej zaawansowana wersja Active kosztuje wraz z silnikiem 1,6 l THP o mocy 156 KM 85 900 zł. W stosunku do wersji Access klient zyskuje dodatkowo: tempomat, elektrycznie sterowane szyby przednie i tylne z opcją domykania, dodatkowe gniazda 12V, oświetlenia progów, automatyczną dwustrefową klimatyzację, dodatkową regulację fotelu kierowcy i pasażera, radio CD/MP3 z zestawem 8-miu głośników, skórzana kierownica, Alu felgi, czujnik deszczu, elektrochromatyczne lusterko wewnętrzne, automatyczny włącznik świateł. Najbardziej bogate wersje Allure oraz GT posiadają dodatkowo: bezkluczykowy dostęp do auta, system Start/Stop, tylne czujniki parkowania, podświetlenia diodami LED, możliwość zamówienia klimatyzacji czterostrefowej w cenie 2 200 zł, podgrzewane przednie fotele, półskórzana tapicerka. Ponadto w najbardziej bogatej wersji GT klient otrzymuje nawigację satelitarną oraz wyposażenie Head-Up Display, czyli wysuwany ekran przed szybą czołową kierowcy który wyświetla informację o prędkości jazdy, ustawieniach regulatora i ogranicznika prędkości oraz wskazówkach nawigacji WIP NAV 2. Klient ma do wyboru jedną z 10-ciu wersji kolorystycznych. Jednak dostępne są tylko kolory które są odcieniami bieli, szarości oraz czerni. Na próżno szukać więc wersji zielonej, czerwonej czy wiśniowej. Szczegółowy cennik wersji sedan wygląda następująco:  Wersja kombi jest nieco droższa ale oferuje trochę odmienne wyposażenie w stosunku do wersji sedan, na przykład panoramiczny dach.  Ceny nie są małe, ale trzeba przyznać że wyposażenie Peugeota 508 jest bogate i to już w wersji podstawowej. Czy mając wystarczającą ilość gotówki skusiłbym się na 508-mke? Sedana raczej bym nie kupił, to auto to bardziej limuzyna dla jakiegoś prezia, wersja SW już o wiele bardziej do mnie przemawia i można ją określić jako eleganckie, luksusowe rodzinne kombi. Czy nowy Peugeot 508 będzie konkurencją dla takich modeli jak np.: Ford Mondeo, Mazda 6, Skoda Superb, VW Passat czy Opel Insignia? Myślę, że pod względem zaawansowania technologicznego, dostępnej gamy silników jak i wyposażenia Peugeot 508 to godny rywal dla swojej konkurencji. Jednak patrząc na trendy sprzedaży i ranking sprzedaży gdzie na czele jest Skoda, VW i Ford to wątpię by Peugeot pokonał konkurencję. Jednak ten model z pewnością powinien poprawić wyniki sprzedaży francuskiego koncernu. 