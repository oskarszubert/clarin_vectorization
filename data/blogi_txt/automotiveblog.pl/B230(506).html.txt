W dniu dzisiejszym rozpoczęły się dni prasowe 64-tej wystawy motoryzacyjnej we Frankfurcie. Dla publiczności hale wystawiennicze będą otwarte od 15-stego do 25-stego września. Targi to prawdziwa gratka dla fanów 4 kółek. Jeśli chodzi o najciekawsze światowe premiery to moim zdaniem wymienić trzeba: » Fiat Panda » Ford Focus ST » Hyundai i30 » Honda Civic » Mazda CX-5 » Opel Zafira Tourer » Opel Astra GTC » Volkswagen Up! Niestety nie mam czasu obecnie opisywać każdego z tych modeli, gdyż przede mną pracowity tydzień w korpo. Muszę pozamykać wszystkie otwarte sprawy, ponieważ w przyszłym tygodniu wyjeżdżam do Niemiec na targi. W najbliższy poniedziałek mam w planach odwiedzić salon motoryzacyjny we Frankfurcie, a we wtorek mam spotkanie w Ruesselsheim w sprawie projektu Opel Junior. Oczywiście planuję zrobić obszerną relację na blogu z mojej wycieczki   OK to tyle jeśli chodzi o zapowiedź tego co na automotiveblog.pl zobaczycie w przyszłym tygodniu. Teraz kilka słów komentarza na temat Hondy Civic. Premiera nowej europejskiej wersji modelu Honda Civic zaplanowana jest na jutro, jednak już dziś by podgrzać atmosferę Honda ujawniła oficjalne zdjęcia. No i atmosfera się podgrzała, jednak nie wiem czy Honda ma powody do zadowolenia. Obserwując komentarze na różnego rodzaju moto stronach internetowych (nie blogach, bo to nie blogi!) oraz na facebooku, zauważyłem że przeważają negatywne opinie.  Nowa Honda Civic jest bardzo podobna jeśli chodzi o bryłę do obecnie oferowanego modelu. Z pewnością nowego Civic’a wyróżnia kształt tylnych świateł oraz listwy, która znajduje się między nimi i stanowi tym samym tylny spojler. Jednak o ile 8-ma generacja Civica była WOW i wszystkich powaliła na kolana, to Civic 9-tej generacji nie jest już taki futurystyczny. Stanowi kontynuację stylu swojego poprzednika. Nowy Civic ma być bardziej komfortowy, lepiej wyciszony oraz ma charakteryzować go zmniejszony apetyt na paliwo.  Szczegóły dotyczące wersji silnikowych oraz wyposażenia poznamy pewnie jutro. Nowy Civic pojawi się w salonach dealerów Hondy na początku 2012 roku.     źródło: hondanews.eu 