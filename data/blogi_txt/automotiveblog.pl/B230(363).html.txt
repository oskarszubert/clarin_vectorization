Według zapowiedzi, które pojawiły się w mediach, w nadchodzącym roku w ofercie marki Fiat w Europie, pojawi się nowy model o nazwie Freemont. Fiat Freemont w rzeczywistości będzie to Dodge Journey z małymi modyfikacjami. Jeśli wierzyć zapewnieniom mediów, Fiat ma pokazać model Freemont podczas targów w Genewie, a już wkrótce model Journey ma zostać wycofany z europejskiej oferty marki Dodge.  Fiat Freemont w odróżnieniu od modelu Dodge Journey będzie napędzany fiatowskim dwulitrowym turbodoładowanym dieslem o mocy 170 koni mechanicznych.  Model Freemont ma być wprowadzony do sieci dealerskiej włoskiego koncernu jako następca modelu Fiat Ulysse. Samochód będzie produkowany w zakładzie Toluca w Meksyku. W zeszłym roku Dodge sprzedał 8 400 egzemplarzy modelu Journey w Europie. To dość kiepski wynik, Fiat ma nadzieje że dzięki dobrzej rozwiniętej sieci dealerskiej, uda się poprawić znacząco ten wynik. Wydaje mi się, że już kiedyś o tym pisałem, ale powtórzę. Fiat to bardzo ciekawa marka, można powiedzieć że im mniejszy zrobi samochód tym większym będzie on sukcesem. Popatrzmy na przykład na takie modele jak Fiat 500, Fiat Panda, Fiat Grande Punto. Można powiedzieć, że im większy samochód tym gorsza sprzedaż, Fiat Bravo, Fiat Croma raczej nie brylują na top listach. Na miejscu Sergio Marchionne kazałbym projektantom rozwijać tylko projekty małych samochodów, a większe to chyba warto robić na zasadzie joint-venture z inną korporacją. 