Policja opublikowała statystyki kradzieży samochodów za miniony 2009 rok. Jak w przypadku każdych wyników można je przedstawić na różne sposoby, zależnie od interpretacji danych. W ubiegłbym roku w Polsce policja wszczęła 16 915 postępowań w sprawach kradzieży samochodów (art. 278 par. 1 i 279 par. 1 k.k.). To wynik mniejszy (o 326 spraw) niż w roku 2008 i ten fakt na pewno powinien cieszyć polskich właścicieli samochodów. Zarzuty popełnienia przestępstwa kradzieży samochodu usłyszało 1 691 dorosłych podejrzanych i 322 nieletnich. Czyli w blisko 16% postępowaniach zarzuty przedstawiono nieletnim. To dość niepokojący wynik. Samochody głównie kradzione były przez mężczyzn, wśród 2013 osób podejrzanych o kradzież samochodu było zaledwie 40 kobiet. Według danych policji wartość skradzionych w 2009 roku samochodów osobowych wyniosła ponad 530,3 mln zł, z czego odzyskano 39,7 mln zł. Wskaźnik wykrycia wyniósł 23,2% co jest w mojej opinii dość mizernym osiągnięciem. Nie jestem prawnikiem i nie znam się zbytnio na zagadnieniach prawnych, ale zastanawia mnie skąd wzięła się różnica między liczbą wszczętych postępowań (16 915) oraz liczbą przestępstw stwierdzonych która wyniosła 17 271? Jeśli chodzi o miejsca najczęstszych kradzieży samochodów to statystyki wyglądają następująco: » z ulicy: 8 219; » z parkingu: 6 959 (w domyśle chyba z niestrzeżonego); » przy centrach handlowych: 207; » z garaży oraz z terenów wokół domów: 288; Sporadycznie kradziono samochody z innych lokalizacji, m.in.: » z dróg szybkiego ruchu: 39; » z lasu: 33; » ze stacji benzynowych: 21; » sprzed moteli zajazdów: 7; Najczęściej kradziono następujące modele: » VW Passat – 1 770 » VW Golf – 1 318 » Audi A4 – 555 » Audi A6 – 494 » Fiat 126 P – 377 » Skoda Octavia – 320 » Toyota Corolla – 320 » Fiat Cinquecento – 271 » Seat Leon – 266 » Fiat Seicento – 255 » Fiat Panda – 250 » VW Polo – 242 » Audi 80 – 236 » Opel Vectra – 236 » Honda Civc – 222 » Toyota Yaris – 220 » Fiat Uno – 218 » Opel Astra – 216 » Peugeot 307 – 213 » Seat Ibiza – 212 » Seat Toledo – 175 » Skoda Fabia – 169 » Ford Mondeo – 163 » Audi A3 – 161 » Renault Megane – 154 » Ford Focus – 147 » Toyota Avensis – 147 » Ford Escort – 143 Powyższe statystyki potwierdzają, że w dalszym ciągu w Polsce najbardziej popularne marki wśród złodziei to Volkswagen oraz Audi, zaskoczyła mnie trochę wysoka pozycja Fiata z racji dość sporej ilości skradzionych Fiatów 126 p. Nie wiem czy marketingowcy z VW powycierali odpowiednio klamki w IBRM Samar, ale kilka dni temu SAMAR opublikował swój raport kradzieży, który przedstawia wyniki kradzieży w odniesieniu na 1000 zarejestrowanych egzemplarzy. Wyszło, że najbardziej chodliwe wśród złodziei nie są Volkswageny ale Fiaty Cinquecento – 64.72 skradzione samochody na 1000 zarejestrowanych egzemplarzy. Na drugim miejscu również Fiat ale tym razem model 126 p – 26.23 skradzione auta na 1000 zarejestrowanych. Trzecie miejsce to Seat Leon 10.43 skradzione samochody na 1000 zarejestrowanych. Dla mnie wiążące są dane opublikowane przez policje, bo idąc tokiem rozumowania raportu IBRM Samar to na przykład statystykę wypadków drogowych (kolizja min. 2 samochodów) można by przedstawić w sposób następujący: - droga lokalna X– 20 000 samochodów miesięcznie – 2 wypadki - droga krajowa Y – 5 00 0000 samochodów miesięcznie – 34 wypadki Co więcej jest bardziej niebezpieczne, podróż droga lokalną czy krajową? Ja wybrałbym lokalną… Ale niech każdy z Was zinterpretuje wyniki według własnego uznania. Źródła: statystyka.policja.pl oraz samar.pl 