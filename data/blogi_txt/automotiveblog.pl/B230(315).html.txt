Polscy dealerzy mogą być zadowoleni ze wolumenu sprzedaży nowych samochodów osobowych we wrześniu 2010 r. Zgodnie z wcześniejszymi przewidywaniami analityków, sprzedaż nowych samochodów osobowych wzrosła we wrześniu aż o 23.4% w stosunku do sierpnia i o 12.13% w porównaniu do września 2009 r. We wrześniu 2010 r. z salonów polskich dealerów wyjechało łącznie 27 908 nowych samochodów. W całym roku miesięczna sprzedaż była większa jedynie w marcu i czerwcu. Od początku roku całkowita sprzedaż nowych samochodów wyniosła 233 326 egzemplarzy i jest to mniej niż przed rokiem. Nawet w przypadku utrzymania się w kolejnych miesiącach sprzedaży na poziomie z września, nie ma raczej szans na przewyższenie liczby sprzedaży z minionego roku, chociaż zdania analityków są podzielone w tej kwestii. Według analityków wzrost sprzedaży we wrześniu był zgodny z prognozowanym trendem, który podyktowany jest wprowadzeniem zmian w podatku VAT oraz wejściem w życie normy Euro V. U dealerów pojawiły się już samochody z rocznika 2011, chociaż ich cena nie odbiega bardzo od samochodów MY10. Jednak wielu z producentów wprowadziło ciekawe rabaty cenowe na samochody z rocznika 2010, co na pewno powinno pozytywnie oddziaływać na poziom sprzedaży w kolejnych miesiącach. Mocnym motorem napędowym rynku są klienci instytucjonalni, którzy kupują co raz to więcej samochodów, głównie z powodu wycofania opcji „kratka” na początku 2011 r. Ciekawostką jest, że ponad 60% samochodów zakupionych przez firmy, było sfinansowanych przez firmy leasingowe lub wynajmu długoterminowego. Około 30% samochodów klienci instytucjonalni zakupili na kredyt. Jeśli chodzi o poszczególne marki, to tytuł lidera nieustannie posiada Skoda. We wrześniu Skoda sprzedała 3 341 samochodów, co jest prawie 30% wzrostem w stosunku do sierpnia. Łącznie na zakup Skody  od początku roku zdecydowało się 27 908 klientów, co jest o -3.56% mniej niż przed rokiem. Obecny udział Skody w polskim rynku to 11.56%. Fiat zachował pozycje wice lidera rankingu. We wrześniu sprzedaż samochodów tej włoskiej marki uplasowała się na poziomie 2 080 egzemplarzy. Jest to o +35.8% więcej niż w sierpniu, nie mniej jednak od początku roku sprzedano sumarycznie 19 156 samochodów marki Fiat i jest to spadek o -22.19% w stosunku do roku 2009. W ciągu roku Fiat zmniejszył udział w rynku z 10.3% do 8.2%. Na trzecim miejscu również bez zmian. Pierwszą trójkę zamyka Volkswagen. Łączna sprzedaż samochodów marki VW od początku roku wyniosła 19 096, przez co dystans do Fiata to tylko 60 sztuk. We wrześniu VW sprzedał w Polsce 2 496 sztuk samochodów, co jest o +25.2% więcej niż w sierpniu i o +22.8% niż przed rokiem. W momencie gdy trendy sprzedaży VW i Fiata nie zmienią się, to w najbliższym miesiącu można spodziewać się małego przetasowania w rankingu. Ford znalazł się na 4 miejscu, we wrześniu na zakup samochodu tej marki zdecydowało się 2 520 klientów. W ujęciu sierpień-wrzesień 2010 sprzedaż marki Ford wzrosła o +37.6% i o +13% w ujęciu rok do roku. Od początku roku Ford sprzedał w Polsce 18 902 samochody, co jest o -7.18% mniej niż przed rokiem. Obecny udział w rynku marki Ford to 8.10%. Toyota zajmuje piąta pozycję w rankingu. Japoński koncern Toyota sprzedał od początku roku 17 876 samochodów, co jest o -18.02% mniej niż przed rokiem. We wrześniu Toyota sprzedała ponad 2 tysiące egzemplarzy, co jest o +2.8% więcej niż w sierpniu. Obecny udział Toyoty w polskim runku to 7.7%. W roku ubiegłym był to wynik 9.1%. Na szóstym miejscu tak jak w zeszłym miesiącu uplasował się Opel. Opel sprzedał we wrześniu około 2 tyś. egzamplarzy. Udział w rynku wynosi 7.14%, od początku roku na zakup Opla zdecydowało się 16 661 klientów, co jest praktycznie takim samym wynikiem jak w ostatnim roku. Pierwszą francuską marką, która pojawia się w zestawieniu na siódmym miejscu jest Renault. We wrześniu Renault sprzedało 1 509 samochodów, a od początku roku 13 520 sztuk co jest o +7.11% więcej niż przed rokiem. Udział w rynku marki Renault wynosi obecnie 5.79%. Ósme miejsce przypadło w udziale marce Kia, która od początku roku sprzedała 11 522 samochodów, co jest o +1.43% więcej niż przed rokiem. We wrześniu Kia sprzedała 1 311 sztuk samochodów. Marka Kia posiada 4.94 procentowy udział w rynku. Peugeot zajmuje dziewiąte miejsce i z miesiąca na miesiąc polepsza swoje wyniki. We wrześniu na zakup samochodów tej francuskiej marki zdecydowało się 1 222 klientów. Skumulowana sprzedaż od początku roku wynosi 10 131 egzemplarzy. Marka Peugeot w ujęciu rok do roku polepszyła swoje wyniki sprzedaży aż o +11.37% co jest największym wzrostem sprzedaży marek znajdujących się w pierwszej dziesiątce rankingu. Ostatnie miejsce z pierwszej dziesiątki tak jak przed miesiącem, przypadło marce Hyundai. Sprzedaż marki Hyundai w porównaniu do 2009 r. wzrosła o +9.08%, łacznie przez 3 kwartały Hyundai sprzedał 9 854 sztuk samochodów. We wrześniu Hyundai sprzedał 1 344 egzemplarzy samochodów. Obecny udział w rynku wynosi 4.22%. Na kolejnych miejscach poza pierwszą dziesiątką znalazły się tak samo jak w poprzednim miesiącu następujące marki: Citroen, Nissan, Honda, Mitsubishi, Suzuki. 11. Citroen (8 900 sztuk, +27.32% w porównaniu do 2009 r.) 12. Nissan (8 827 sztuk, +27.08% w porównaniu do 2009 r.) 13. Honda (7 767 sztuk, -11.55% w porównaniu do 2009 r.) 14. Mitsubishi (5 770 sztuk, -3.19% w porównaniu do 2009 r.) 15. Suzuki (5 050 sztuk, -17.60% w porównaniu do 2009 r.) Ford sprzedaje podobną ilość samochodów, co sklasyfikowany w rankingu o jedno miejsce wyżej VW. Nie podejrzewam więc aby Ford dogonił VW, nie mniej jednak, podejrzewam że Ford pokona Fiata, zwłaszcza, że niebawem w ofercie Forda pojawi się Mondeo po face-liftingu. Dość duże wzrosty sprzedaży odnotowują marki francuskie oraz Nissan. Myślę, że jeśli trendy się utrzymają to w końcówce pierwszej dziesiątki będą ciekawe zmiany. Źródło danych: samar.pl 