W dniu dzisiejszym niemiecki koncern motoryzacyjny potwierdził wcześniejsze doniesienia agencji „Reuters” o planach zamknięcia fabryki w Antwerpii. Jak wynika z komunikatu produkcja w belgijskim zakładzie należącym do Opla, gdzie obecnie produkowany jest Opel Astra III w wersji trzydrzwiowej oraz kabrio, zakończy się w tym roku. Obecnie belgijskie zakłady Opla zatrudniając ponad 2 600 pracowników. W 2009 roku wyprodukowano tam blisko 89 tyś. samochodów z czego około 96% trafiło na eksport. Przedstawiciele Opla poinformowali, że ten krok zmniejszenia mocy produkcyjnych to jeden z punktów gruntownej restrukturyzacji firmy. Oczywiście pracownicy Opla w Antwerpii już zapowiedzieli strajk i protesty. Nie ma się co dziś, jednak bez takich decyzji przyszłość Opla na pewno nie będzie zbyt kolorowa. Miniony rok był dość udanym rokiem dla Opla, w Niemczech sprzedano blisko 340 tyś. samochodów, co dało Oplowi udział w rynku na poziomie 8.9 %. W porównaniu z rokiem 2008, Opel na rynku niemieckim zanotował wzrost sprzedaży o ponad 31%, ale trzeba jasno powiedzieć, że głównym motorem napędowym sprzedaży były dopłaty do nowych samochodów. Dobre wieści dla Opla płyną też zza oceanu. General Motors przekazał Oplowi 650 milionów Euro, które mają być przeznaczone na rozwój nowych modeli aut. Tutaj jak myślę Opel spożytkuje tą sumę na rozwój auta z segmentu mini, może więc projekt Allegra stanie się rzeczywistością. 