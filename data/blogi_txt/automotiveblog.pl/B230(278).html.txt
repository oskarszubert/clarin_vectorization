Dziś zaległy artykuł na o sprzedaży samochodów osobowych na Polskim rynku w lipcu 2010 r. Według danych opublikowanych przez SAMAR, sprzedaż nowych samochodów osobowych na polskim rynku spadła w lipcu w porównaniu do czerwca i wyniosła 24 488 sztuk co jest o 0.71% mniej niż w lipcu 2009 r i aż o 13.24% (- 3 738) mniej niż w czerwcu 2010 r. Od początku roku do końca lipca, z polskich salonów wyjechało łącznie 182 793 samochodów, co jest wynikiem gorszym o 5.56% w porównaniu do stycznia-lipca 2009 r. Na mniejsze zainteresowanie klientów kupnem nowego samochodu przede wszystkim wpływa okres wakacyjny, a trend obniżki sprzedaży w tym okresie jest obserwowany praktycznie rok do roku. Wielu klientów zdecydowało się pewnie na zakup samochodu jeszcze przed urlopem, a inni odkładają ten zakup pewnie po wakacjach. Tak jak w poprzednich miesiącach tak i w lipcu 2010 r. liderem sprzedaży po raz kolejny okazała się Skoda, która sprzedała w ubiegłym miesiącu 2 806 egzemplarzy. Łączna sprzedaż samochodów marki Skoda od początku roku to 21 051 sztuk, co jest o -5.26% mniej niż w takim samym okresie minionego roku. Drugie miejsce pod względem najczęściej kupowanych marek zajmuje Fiat z ilością 15 544 sprzedanych egzemplarzy w okresie od stycznia do lipca. W porównaniu z analogicznym okresem 2009 r. zainteresowanie marką Fiat obniżyło się aż o -22.73%. Trzecie miejsce w rankingu zajmuje Volkswagen, który sprzedaż w pierwszych 7 miesiącach 2010 r. 14 607 samochodów, co też jest wynikiem gorszym niż w tym samym okresie ubiegłego roku, o -8.47%. Z bardzo niewielką stratą do Volkswagena, na czwartym miejscu uplasował się Ford z wynikiem 14 551 sprzedanych aut. W porównaniu do roku ubiegłego spadek zainteresowania marką Ford jest porównywalny do VW i wynosi -8.37%. Piątą lokatę zajmuje Toyota, w porównaniu do minionego roku sprzedaż nowych samochodów tego japońskiego koncernu na polskim rynku znacząco spadła. Wynik 13 901 sprzedanych samochodów od początku roku jest gorszy w stosunku do roku ubiegłego aż o -22.70%. Z pierwszej dziesiątki tylko Fiat i Toyota zaliczyły dwucyfrowy spadek zainteresowania marką. Szóste miejsce zajmuje Opel, który sprzedał łącznie 13 274 samochodów osobowych od początku roku. Jest to wynik o -5.32% gorszy niż w relatywnym okresie w roku 2009. Patrząc na trend Opla i Toyoty, śmiem twierdzić ze Opel ma szanse w następnych miesiącach awansować o jedno oczko do góry na miejsce Toyoty. Renault jest najbardziej popularną francuską marką na rynku polskim i w rankingu sprzedaży za okres styczeń- lipiec 2010 zajmuje siódmą pozycję. Na zakup samochodów marki Renault zdecydowało się 10 794 klientów, co jest wynikiem lepszym o +6.36% w porównaniu do roku ubiegłego. Ósme miejsce przypadło w udziale koreańskiej marce Kia, której sprzedaż zmalała jedynie o mniej niż -1% i wyniosła w pierwszych siedmiu miesiącach łącznie 9 169 sztuk. Na dziewiątym miejscu, kolejna francuska marka, tym razem jest to Peugeot, który sprzedał od początku roku na polskim rynku 7 865 samochodów.  Peugeot podobnie jak Renault zwiększył sprzedaż rok do roku aż o +8.86% . Z marek znajdujących się w pierwszej dziesiątce jedynie właśnie Renault i Peugeot znacząco poprawiły swoje wyniki sprzedaży. Ostatnią lokatę z pierwszej dziesiątki zajmuje Hyundai. Ta marka w ujęciu rok do roku również zwiększyła sprzedaż ale jedynie o +0.20%. Hyundai sprzedał w pierwszych siedmiu miesiącach 2010 r. łącznie 7 421 sztuk samochodów. Kolejne miejsca w rankingu zajmują: Nissan – 6 996 sprzedanych samochodów, +37.91% Citroen – 6 974 sprzedanych samochodów, +22.91% Honda – 6 190 sprzedanych samochodów, -10.11% Mitsubishi – 4 228 sprzedanych samochodów, -10.99% Suzuki – 3 993 sprzedanych samochodów, -22.19% Jak widać z zestawienia w ujęciu rok do roku najwięcej zyskują marki francuskie: Renault, Peugeot, Citroen. Sporo zyskuje też Nissan, który ma szanse wejść do pierwszej dziesiątki. Najmniejsze różnice są między VW a Fordem, Toyotą i Oplem oraz Peugeotem, Hyundaiem Nissanem i Citroenem. W sierpniu prognozowana sprzedaż jest podobna do tej z lipca, jednak jesienią w salonach mogą pojawić się spore promocję na samochody z silnikiem spełniającym normę spalania Euro4. Dla przypomnienia od początku następnego roku, w sprzedaży będą jedynie modele wyposażone w silniki spełniające normę Euro5. Jeśli promocje okażą się kuszące, wynik sprzedaży nowych samochodów osobowych w roku 2010 może być nieco wyższy niżeli w roku ubiegłym. Źródło: samar.pl 