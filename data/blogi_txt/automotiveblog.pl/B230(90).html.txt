Dziś ostatni artykuł z cyklu porad zimowych dotyczących akumulatora. Dziś opiszę pokrótce jak prawidłowo/bezpiecznie ładować akumulator. Aby wyeliminować sytuację konieczności pożyczania prądu, akumulator można podładować przy użyciu prostownika. Co jakiś czas warto miernikiem napięcia lub areometrem sprawdzić stan naładowania akumulatora. Jeśli parametry odbiegają od norm trzeba jak najszybciej zadbać o doładowanie akumulatora, a w przypadku akumulatorów obsługowych czasami trzeba uzupełnić braki elektrolitu wodą destylowaną. Jeśli mamy auto w garażu w którym jest prąd to zaoszczędzimy trochę czasu na ładowaniu akumulatora gdyż nie będzie trzeba wyciągać z samochodu. Warto jednak na czas ładowania akumulatora odłączyć klemy i tutaj uwaga najpierw odłączamy klemę minusową a potem plusową. W momencie odłączenia klemy plusowej jako pierwszej można nieumyślnie zrobić zwarcie z masą! Po odłączeniu akumulatora podłączamy prostownik, najpierw plus, potem minus, a dopiero następnie prostownik. Odłączając prostownik postępujemy w odwrotnej kolejności.  Dla tych co chcą napisać w komentarzu, że odłączenie najpierw plusa od akumulatora nie jest błędne odpowiadam: tak to prawda błędem nie jest ale pod jednym warunkiem, że nie zewrzemy podczas odłączania klem kluczem masy samochodu. Bezpieczniej jest zatem zacząć odłączanie od klemy ujemnej. 