Ostatnio pogoda nie rozpieszcza polskich kierowców. W połowie maja w południowej Polsce kierowcy zmagali się z trwającymi ponad tydzień opadami deszczu. Teraz kierowcy w całej Polsce zmagają się z falą upałów, które nagrzewają wnętrze samochodu obniżając tym samym komfort oraz koncentracje kierowcy. Zbawieniem dla kierowców i pasażerów jest klimatyzacja, która coraz powszechniej występuje w autach na polskich drogach. Jednak aby nie narazić zdrowa na szwank i klimatyzację trzeba używać z rozsądkiem. Posiadając w samochodzie klimatyzację, trzeba uważać by nie zrobić w aucie klimatu jak na biegunie. Idealna temperatura w samochodzie to około 20-22 stopni. Podróżując w takich warunkach nie dostaniemy szoku termicznego wychodząc z auta. Warto też na 2-3 minuty przed zakończeniem jazdy samochodem, wyłączyć klimatyzację lub też uchylić okna. Należy tez wiedzieć, że ciągle pracująca klimatyzacja ma wpływ na moc silnika oraz konsumpcję paliwa. Gdy nasz samochód nie jest wyposażony w klimatyzację to także można sobie mniej lub bardziej poradzić z upałem. Przede wszystkim należy zadbać o to by auto zbytnio się nie nagrzewało. Co za tym idzie należy starać się parkować w możliwie jak najbardziej zacienionym miejscu. Chociaż trzeba też pamiętać, że parkingi podziemne mogą być bardziej nagrzane niż nam się to może wydawać. Gdy obserwujecie, że w parkingu podziemnym jest cieplej niż pod chmurką, to wtedy warto rozpatrzyć wariat parkowania właśnie pod gołym niebem. A najlepiej już w miejscu zacienionym. Samochody bez klimatyzacji najłatwiej rozpoznać po tym, że ich kierowcy często jeżdżą z otwartymi na oścież oknami. Tutaj dla kierowcy może być złudne, że pęd powietrza wychładza nieco wnętrze samochodu ale tak naprawdę kierowca jest narażony na ciągłe przebywanie w przeciągu, które nie jest zbyt korzystne i może być przyczyną przeziębienia. W przypadku dłuższych podróży, obowiązkowo należy zaopatrzyć się w wodę, warto też robić częstsze przerwy i zaopatrywać się w schłodzone napoje na stacjach benzynowych lub w przydrożnych sklepach. Pamiętać trzeba o zwracaniu uwagi na temperaturę silnika. Zwłaszcza gdy stoi się korku temperatura płynu chłodzącego w chłodnicy może szybko wzrosnąć. Wtedy też powinien automatycznie uruchomić się wiatrak na chłodnicy, który wymusi przepływ powietrza schładzając tym samym płyn. Jeśli temperatura niebezpiecznie wzrasta należy przerwać jazdę i otworzyć maskę pozwalając tym samym na schłodzenie silnika. Należy wtedy skontrolować poziom płynu, a jeśli ten jest w normie to należy udać się do mechanika, gdyż może takie zachowanie może oznaczać problemy z termostatem. Warto również od czasu do czasu sprawdzać poziom oleju. W wysokiej temperaturze olej jest bardziej rzadki co może wpływać na jego zwiększone zużycie. Niestety wielu kierowców nie zdaje sobie sprawy z podstawowych rzeczy jakimi jest też zdrowie podróżujących pasażerów. Pod żadnym pozorem nie należy zostawiać w lecie w nasłonecznionym, zamkniętym samochodzie dzieci lub też zwierząt. Temperatura w zamkniętym samochodzie wzrośnie bardzo szybko co może mieć tragiczne skutki dla osób/zwierząt które w takim samochodzie zostały zamknięte. Parkując w miejscu nasłonecznionym warto czasami zakryć przednią szybę specjalnymi matami, które można kupić na stacjach benzynowych, w hipermarketach lub w sklepach z akcesoriami motoryzacyjnymi. Gdy samochód stoi na mocno nasłonecznionym miejscu, to zanim rozpoczniemy podróż warto otworzyć wszystkie drzwi i samochód przewietrzyć. 