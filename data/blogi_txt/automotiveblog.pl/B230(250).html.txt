Fabryka Samochodów Osobowych na Żeraniu zaliczyła w swojej historii już wiele gwałtownych zwrotów i momentów. Po II Wojnie Światowej planowano, że na Żeraniu powstawać będzie Fiat 1400, nic z tego nie wyszło i miejsce Fiat zajęła Pobieda M-20.  Potem z linii produkcyjnej żerańskiej fabryki zjeżdżały Syreny, Warszawy, Fiat, Polonezy i Opel. W 1995 r. nastąpił przełom w dziejach fabryki. Zdecydowano się na prywatyzację i sprzedaż firmy koncernowi Daewoo, co skutkowało powstaniem firmy Daewoo- FSO. Do produkcji weszły wtedy kolejne wersje modelu Polonez, Lanos, Matiz. Rok 2005 to podpisanie umowy z ukraińskim koncernem AvtoZAZ i rozpoczęcie produkcji Chevroleta Aveo, który raczej nie okazał się zbytnim sukcesem, a wolumeny produkcyjnego tego modelu są coraz to mniejsze. Sytuacja na Żeraniu nie jest zbyt kolorowa, w ciągu pierwszych 5-ciu miesięcy tego roku wyprodukowano łącznie nieco ponad 15.5 tyś sztuk samochodów. Złe czasy w Żeraniu nie oznaczają też nic dobrego dla załogi liczącej blisko 1900 osób. Obecnie zarząd firmy zastanawia się nad redukcją płac o 20 procent. Ratunkiem dla Żerania i jego załogi, z pewnością będzie nowy inwestor. Prasa donosi, że nad przejęciem Żerania od AvtoZAZ zastanawia się chiński koncern Chery. Chery to jeden wiodących producentów samochodów w Państwie Środka. W zeszłym roku wyprodukował ponad 500 tyś. samochodów. Jeśli wierzyć doniesieniom mediów, to Chery rozważa by na Żeraniu produkować model QQ, który jest kopią modelu Daewoo Matiz. Zarząd żerańskiej fabryki na razie nabrał wody w usta i niezbyt chętnie komentuje doniesienia prasowe, ale moim zdaniem warto się zastanowić, czy romans z kolejnym inwestorem, nie będzie znowu wpadnięciem z deszczu pod rynnę. Nie ma się co łudzić, model klasy Matiza nie podbije serc polskich kierowców, a o kierowcach z Zachodniej Europy już nie wspominając. Jeśli QQ miałby być głównie oferowany na rynki Europy Wschodniej to raczej nie wróżę mu sukcesu. Obecnie produkowany na Żeraniu, Chevrolet Aveo, który można porównać do modelu QQ, jakoś nie bije rekordów sprzedaży, co przedkłada się wprost na kondycję spółki. Co dalej będzie z Żeraniem? Ponoć decyzja dotycząca dalszych losów firmy ma zapasać jeszcze w 2010 r. Życzę zatem powodzenia. 