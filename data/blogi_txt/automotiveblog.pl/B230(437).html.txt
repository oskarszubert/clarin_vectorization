Znany program Pimp My Ride czyli „Odpicuj Mi Brykę” pojawi się w polskiej edycji MTV. Chyba każdy moto maniak zna Pimp My Ride, prowadzi go amerykański raper Xzibit, idea programu to renowacja i modyfikacja nieco zdezolowanych samochodów. Przeróbka samochodu przeprowadzona jest w taki sposób, aby odpowiadała hobby jego właściciela. Więc kucharz będzie miał zainstalowaną w bagażniku kuchenkę, a perkusista będzie miał w bagażniku zainstalowaną perkusję.  Program doczekał się międzynarodowej i brytyjskiej wersji, teraz zawita w Polsce. Chętni w wieku od 18 do 30 lat mogą przesyłać swoje zgłoszenia do 13 maja na adres pimpmyride@mtv.pl. W zgłoszeniu trzeba przesłać 1 swoje zdjęcie, 10 zdjęć prezentujących aktualny stan wehikułu, który ma być poddany modernizacji, dodatkowo filmik prezentując właściciela i jego brykę oraz odpowiedzi na pytania zawarte w formularzu zgłoszeniowym. 