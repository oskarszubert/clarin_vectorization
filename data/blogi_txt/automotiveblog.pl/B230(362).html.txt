Japoński koncern Toyota pokazał zdjęcia nowego modelu o nazwie Toyota Vitz, który jest odpowiednikiem sprzedawanego w Europie, modelu Toyota Yaris. Obecna wersja, która jest drugą generacją weszła do sprzedaży na Starym Kontynencie pod koniec 2005 roku. Nowa Toyota Yaris zyskała bardziej dynamiczny wygląd, a stylistycznie przypomina teraz inne modele Toyoty takie jak Auris oraz Avensis. Gabaryty auta nieznacznie się zmieniły. Nowa Toyota Yaris trzeciej generacji jest o 10 cm dłuższa od obecnej wersji i posiada też o 5 cm większy rozstaw osi. Szerokość samochodu pozostałą bez zmian, a wysokość zmniejszyła się ale nieznacznie bo tylko o 2 cm. Inżynierom Toyoty udało się odchudzić samochód, przez co waga wynosi poniżej 1000 kg, co jest niewątpliwie godne uznania. Lżejsze auto jest bardziej ekonomiczne.  Na europejskim rynku nowa Toyota Yaris oferowana będzie z dwoma silnikami benzynowymi o pojemności 1.0 l oraz 1.33 l. Mniejsza jednostka będzie dysponować mocą 69 KM, a większa 95 KM oraz standardowo wyposażona będzie w system Start   Stop. Silnik o pojemności 1.33 l według danych producenta pozwoli na przejechanie 100 km zużywając przy tym średnio jedynie 3.8 l paliwa. W 2012 roku gama silników zostanie poszerzona o silniki wysokoprężny oraz pojawi się też wersja hybrydowa. Co ciekawe to w ofercie ma ponoć pojawić się też Yaris z napędem 4×4.  Yaris to raczej damski samochodu lub też dobry samochód flotowy z segmentu B, Toyota projektując kolejną generację Yarisa starała się aby był on atrakcyjny także dla młodych kierowców płci męskiej. Z zewnątrz samochód może się podobać, niestety wnętrze niczym mnie nie ujmuje. Jeśli chodzi o wnętrze to ponoć zastosowano lepszej jakości materiały. I dobrze, bo obecna druga generacja Yarisa jest bardzo mocno plastikowa. Jeśli Toyota chce się czymś wyróżniać to sugerowałbym zastosowanie naprawdę lepszej jakości materiałów, gdyż obecny Yaris raczej nie bije jakością chociażby koreańskiej konkurencji, a cenowo nie jest zbyt atrakcyjna. Obecnie w salonach Toyoty za podstawową wersję Yarisa w wersji 5-cio drzwiowej trzeba wydać 37 100 zł. To dość sporo jak za mały plastikowy samochodzik. Ciekaw jestem jak będzie wyglądać oferta nowego Yarisa. 