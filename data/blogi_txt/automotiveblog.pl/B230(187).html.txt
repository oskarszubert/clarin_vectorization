Opisując kokpit nowego Volvo S60 zwróciłem uwagę na nawiew umieszczony na konsoli centralnej, który burzył panującą tam symetrię.  Na facebookowym profilu Volvo zauważyłem ogłoszenie następującej treści: Mamy dla Was prawdziwą gratkę. Jutro pierwszy raz do Polski przyjedzie Peter Horbury – Wiceprezydent oraz Szef Designerów w Volvo Cars. Będzie niepowtarzalna okazja, by z nim porozmawiać, więc może Wy chcielibyście o coś spytać Petera? Zachęcamy Was do wpisywania swoich propozycji pytań. Najciekawsze wybierzemy i osobiście zadamy Peterowi, a odpowiedzi opublikujemy na Tablicy :)) Do jutra do 13 zbieramy pytania   Korzystając więc z niebywałej okazji zadałem pytanie: Nowe Volvo S60 wygląda super z zewnątrz. W środku samochód wygląda też ciekawie ale dobry widok psuje konsola środkowa wraz z centralnie umieszczoną dużą kratką nawiewu (main air noozle). Dlaczego Volvo odeszło od zachowania ładnej symetrii podczas projektowania kokpitu? Ku mojemu zaskoczeniu dostałem następującą odpowiedź: Peter Horbury: Centralnie umieszczona duża kratka nawiewu ma zapewnić dostarczenie świeżego powietrza wszystkim pasażerom samochodu – zarówno tym z przodu, jak i z tyłu. Ponadto wcześniej stosowane rozwiązanie nawiewu powietrza zbytnio chłodziło dłonie kierowcy, dlatego zdecydowaliśmy się to zmienić. Niestety nie wiem czy na tunelu centralnym między przednimi fotelami znajdują się nawiewy, które dostarczają świeżego powietrza dla pasażerów siedzących z tyłu. Jeśli takich nawiewów tam nie ma to w pełni rozumiem zastosowanie centralnego dużego nawiewy na konsoli środkowej. Jeśli natomiast na tunelu centralnym zamieszczono nawiewy na tył to w dalszym ciągu decyzja o nawiewie w konsoli centralnej jest dla mnie zagadkowa i nie do końca zrozumiała. Szkoda, że w Gliwicach nie ma salonu Volvo, chętnie wybrałbym się na jazdę testową nowym Volvo S60 i podzielił się z Wami wrażeniami z jazdy. 