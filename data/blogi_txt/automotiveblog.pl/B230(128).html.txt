W tym tygodniu w sieci pojawiły się zdjęcia prezentujące Forda Mondeo MK4 po face liftingu. Niestety na chwilę obecną dostępne są jedynie zdjęcia sylwetkę zewnętrzną więc nic nie wiadomo o jakichkolwiek zmianach wewnątrz samochodu. Jak to bywa w przypadku praktycznie wszystkich face liftingów tak i tutaj mamy kosmetyczne zmiany przedniego zderzaka, w którym zmodyfikowano nieco grill oraz wlot powietrza. W przednim zderzaku projektanci znaleźli też miejsce na światła LED do jazdy dziennej, które będą w wyposażeniu wersji Titanium oraz Titanium X.  Z tyłu niezbyt duże zmiany, porównując zdjęcia Mondeo MK4 po lifcie i te sprzed to z tyłu jedyną różnicę jaką dostrzegam to lekko zmodyfikowana klapa bagażnika oraz dolna część tylnego zderzaka. Jeśli chodzi o modyfikację face liftingowe to nie dotyczą one tylko wyglądu zewnętrznego. W nieco odmłodzonym Mondeo MK4 pod maską znajdą się nowe silniki benzynowe o pojemności 1.6l (160 KM) oraz 2.0l (200 KM) z serii EcoBoost z turbo doładowaniem oraz z bezpośrednim wtryskiem paliwa. Zgodnie z danymi producenta, silniki mają być bardziej dynamiczne niż obecnie stosowane przy niższym zużyciu paliwa które ma sięgać nawet 20%. Ale to nie koniec nowości, pod maską znajdzie się także silnik diesla 2.0l TDCi o mocy 160 KM oraz dwusprzęgłowa skrzynia Powershift. Według zapowiedzi przedstawicieli Forda, nowy Mondeo MK4 po face liftingu zostanie zaprezentowany podczas tegorocznych targów motoryzacyjnych w Paryżu. Do salonów dealerskich samochód ma trafić pod koniec 2010 r. Ford Mondeo MK4 to ciekawy samochód. Z zewnątrz zawsze bardzo mi się podobał, niestety po zajęciu miejsca za kierownicą byłem rozczarowany jakością materiałów, których raczej bym nie oczekiwał w autach tego typu klasy. Dlatego też mam cichą nadzieję, że może w Fordzie Mondeo MK4 po lifcie co nieco zmieni się też wewnątrz samochodu. 