Koncern motoryzacyjny Citroen przedstawił zdjęcia i dane dotyczące nowego modelu C4. Oficjalna premiera modelu zapowiedziana jest podczas tegorocznej wystawy motoryzacyjnej w Paryżu.  Nowy Citroen C4 został zbudowany na zmodyfikowanej płycie podłogowej obecnego modelu dlatego też wymiary nowego C4 praktycznie nieuległy zmianie. Patrząc na zdjęcia nowego C4 dostrzegam w nim podobieństwo do obecnej wersji oraz pewne akcenty zapożyczone z modelu C5 (np.: kształt przednich reflektorów, chromowane wstawki w zderzaku czy kształt lusterek bocznych). Francuski koncern postawił jednak nie tylko na zmiany wizualne ale także na nowe rozwiązania techniczne. W nowym modelu C4 pojawia się więc między innymi: » nowy system car audio z funkcją przestrzennej emisji dźwięku » system kontroli martwego pola » regulowane elektrycznie fotele z funkcją masażu dla kierowcy i pasażera » gniazdko 230 V umieszczone w konsoli centralnej » system informowania kierowcy o niezamierzonym opuszczeniu pasa ruchu » innowacyjne światła przeciwmgłowe z systemem statycznego oświetlenia skrzyżowań » ogranicznik- regulator prędkości z funkcją programowania » Citroen eTouch – paleta usług związanych wezwaniem assistance w przypadku wypadku, lokalizator GPS, wirtualna książka serwisowa oraz porady EcoDriving.   Citroen na chwilę obecną nie ujawnił zbyt wiele szczegółów dotyczących jednostek napędowych, które dostępne będą w nowym C4. Wiadomo na razie tylko tyle, że w ofercie znajdzie się nowy napęd e-HDi łączący niewielki elektryczny silnik z jednostką wysokoprężną, prawdopodobnie o pojemności 1,6 litra. W celu obniżenia emisji CO2 do atmosfery Citroen C4 będzie seryjnie wyposażony w system Start-Stop oraz opony o niskim oporze toczenia.   Kompakt Citroena będzie produkowany we francuskiej fabryce Citroena Mulhouse, na rynku polskim spodziewać się go będzie można pewnie dopiero w 2011 r. i ma być konkurencyjna ofertą w stosunku do Golfa, Focusa czy też Astry 4. Czy nowy Citroen C4 będzie w stanie rywlizować z konkurencją? Patrząc na zdjęcia uważam, że tak. Jeśli za ciekawą stylistyką pójdzie też jakość materiałów oraz konkurencyjna cena to śmiem twierdzić, że Citroen pozyska nowych klientów. 