Trafiłem dziś przez przypadek w sieci na spot zatytułowany Drogi Zaufania 2011. Drogi Zaufania to program poprawy ruchu drogowego na drogach krajowych i autostradach, realizowany przez GDDKiA. Zasadniczy cel programu to zmniejszenie ilości śmiertelnych wypadków drogowych do 2013 roku o 75%. Cel ambitny, zadania realizowane w ramach programu skupiają się głównie na pracach inżynierskich – przebudowach newralgicznych skrzyżowań, miejsc na których zdarzają się wypadki, itp. Jednak jest też drugorzędne działanie skupiające się na odpowiedniej edukacji użytkowników dróg, co ma oczywiście przedłożyć się na poprawę bezpieczeństwa wszystkich uczestników ruchu. Nowy spot promujący program Drogi Zaufania:  O ile video fajne to jakoś narracja średnia. W spocie występuje dr Krzysztof Woźniak, który zajmuje się wykonywaniem sekcji zwłok ofiar wypadków drogowych. Nie wiem czy narracja to głos i wypowiedź Pana Krzysztofa, ale trochę to nie wyszło. A jakie jest Wasze zdanie? Warto wydawać kasę na takie produkcje? Na YouTubie znajdziecie wcześniejsze spoty reklamujące Drogi Zaufania. 