W USA tamtejszy oddział japońskiego koncernu Nissan rozpoczął przyjmowanie rezerwacji na nowy elektryczny samochód Nissan Leaf. Nissan Leaf to elektrycznie napędzany 5-cio drzwiowy kompakt, debiutował na wystawie New York Auto Show 2010. Nazwa „Leaf” ma podwójne znaczenie, z jednej strony w dosłownym tłumaczeniu oznacza listek/liść, a Nissan tłumaczy nazwę jako skrót od Leading, Environmentally friendly, Affordable, Family car. W przybliżonym tłumaczeniu oznacza to „wiodący na rynku, przyjazny środowisku samochód rodzinny w przystępnej cenie” Według zapewnień koncernu Nissan Leaf do marca 2011 zamierza wyprodukować około 12 000 egzemplarzy tego samochodu, a już ponoć zebrano blisko 13 000 zamówień. Samochód trafi do salonów w USA oraz w Japonii z końcem tego roku, w niektórych krajach pojawi się w ofercie w 2011, a początek globalnej sprzedaży jest planowany na rok 2012.  Leaf to samochód klasy BEV (Battery Electric Vehicle), ZEV (Zero-emissions Vehicle) z silnikiem elektrycznym o mocy 106 KM. Przy maksymalnym poziomie naładowania baterie, samochód może pokonać dystans 160 kilometrów.  Średnia cena modelu Leaf na rynkach europejskich szacowana jest na kwotę około 35 000 Euro! To dość sporo, za tą cenę można zakupić bardzo bogato wyposażony samochód z segmentu D. Coś mi się nie wydaję aby ten samochód był hitem sprzedaży w Polsce, no chyba że wśród jakiś eco-maniaków 