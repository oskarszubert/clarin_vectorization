8 stycznia 2010 roku w polskich salonach zadebiutuje nowy model francuskiego koncernu Renault – Fluence. Model Fluence debiutował podczas tegorocznych targów motoryzacyjnych we Frankfurcie i ma zastąpić Renault Megane II w wersji sedan. Model Fluence będzie produkowany tylko i wyłącznie w wersji sedan. Samochód produkowany jest w tureckiej fabryce Renault w mieście Bursa. Z racji tego, że sedany nie są zbyt popularne w Europie Zachodniej to francuski koncern planuje, że głównym rynkiem zbytu będzie Europa Środokowo-wschodnia, Rosja oraz Turcja.   Renault Fluence to dość duże auto, sklasyfikowane na granicach segmentów C oraz D, jest większe od modelu Megane ale mniejsze od Laguny. Długość samochodu to nieco ponad 4.6 metra, rozstaw osi 2.7 m i szerokość 1.8 m. Auto ma dość spory bagażnik o pojemności 530 litrów.  W Polsce za samochód w podstawowej wersji Expression kosztować będzie 54 900 zł. Za tą cenę klient będzie mógł kupić model napędzany silnikiem benzynowym o pojemności 1.6 l i mocy 110 KM z manualną 5-cio stopniową skrzynią biegów. Renault Fluence w podstawowej wersji jest dość dobrze wyposażony i zawiera: manualną klimatyzację, radio CD z mp3, składany kluczyk, system ESP z funkcją zapobiegania poślizgowi kół ASR, ABS z systemem wspomagania nagłego hamowania AFU i elektronicznym korektorem siły hamowania EBD. 4 poduszki powietrzne: kierowcy, pasażera oraz dwie boczne plus kurtyny boczne. Poza tym komputer pokładowy, wspomaganie kierownicy, światła przeciwmgłowe, szyby przednie i tylnie sterowane elektrycznie, konsola środkowa z podłokietnikiem.  Bardziej bogata wersja wyposażenia Privilege oferuje automatyczną dwustrefową klimatyzację, kartę Renault Hands Free, tylne czujniki parkowania, pokrytą skórą kierownicę. W opcji Privilege jako dodatkowe wyposażenie oferowana będzie między innymi nawigacja TomTom, reflektory ksenonowe, podgrzewane siedzenia przednie oraz otwierany dach, system kontroli ciśnienia w oponach. Koszt samochodu z silnikiem benzynowym 1.6 l. 110 KM z wyposażeniem Privilege wynosi 61 900 zł. Prócz silnika benzynowego 1.6 l, Renault oferuje w modelu Fluence również 2 silniki diesla 1.5 dCi o mocy 85 KM lub 105 KM.  Cennik: Renault Fluence Expression: » Silnik benzynowy 1.6l 16V 110 KM manualna 5-biegowa skrzynia biegów – 54 900 zł » Silnik Diesla 1.5 dCi 85 KM manualna 5-biegowa skrzynia biegów – 59 600 zł » Silnik Diesla 1.5 dCi 105 KM manualna 6-biegowa skrzynia biegów – 64 100 zł Renault Fluence Privilege: » Silnik benzynowy 1.6l 16V 110 KM manualna 5-biegowa skrzynia biegów – 61 900 zł » Silnik Diesla 1.5 dCi 105 KM manualna 6-biegowa skrzynia biegów – 71 100 zł I teraz się zastanawiam, czemu Opel Astra IV nie ma takich cen?  Pomijam już, że w przypadku Opla to Astra III 4NB (Sedan) z silnikiem 1.6l 115 KM w podstawowym wyposażeniu Essentia kosztuje 61 840 zł!!! źródło: media.renault.com.pl 