Koniec wakacji to był dla mnie idealny czas na przetestowanie kolejnego samochodu marki Skoda. W porozumieniu z dilerem Skody firmą Emida oraz przy współpracy przy projekcie SkodaiTy.pl, miałem możliwość przetestować model Octavia II Combi z silnikiem benzynowym 1.4l TSI o mocy 122 KM. Poprzednią Skodę, którą testowałem była Octavia Tour z silnikiem 1.6 + LPG, byłem więc ciekaw jak sprawuję się Octavia II po lifcie.  Wygląd zewnętrzny W porównaniu do Octavii Tour, tutaj już widać świeższy design. Kształt przedniej maski niewiele różni się od wersji Tour, jednak od razu w oczy rzucają się nowe reflektory o ciekawej stylistyce, zachodzące lekko w stronę błotników. Ciekawe są także światła do jazdy dziennej umieszczone w dolnej części zderzaka. Linia boczna jest spokojna i stonowana, bez szaleństw. Wnętrze i wyposażenie Styl wnętrza praktycznie niczym się nie różni w stosunku do wersji sprzed face liftingu. Brak więc tu jakichkolwiek zbędnych rzeczy. Wszystko praktyczne i w zasięgu ręki. Na ergonomię wnętrza nie można narzekać. Tym którzy szukają wielu przycisków na konsoli to polecam chociażby Astrę IV kombi, jednak Ci co wolą praktyczność i ergonomię to bardziej ucieszą się z rozwiązań proponowanych przez Skodę.  Testowany egzemplarz wyposażony był w manualną klimatyzację, radio CD oraz podłokietnik. O ile brak podłokietnika doskwierał mi podczas testu Octavii Tour, to tutaj idealnie spełniał swoją funkcję. Wygoda podróżowania była większa i nie narzekałem na dyskomfort spowodowany wystającym boczkiem fotela. Octavie Tour zachwalałem z powodu dużej pojemności bagażnika, co jest niewątpliwie jedną z jej największych zalet. Octavia II FL Combi oferuje jeszcze większą przestrzeń ładunkową, której pojemność wynosi 580 l. Ciekawym rozwiązaniem jest zastosowanie w bagażniku różnego rodzaju haczyków, siatek, itp. Idealnie się to sprawdza podczas przewożenia zakupów.  Tylna kanapa posiada podłokietnik, który po złożeniu umożliwi dostęp do przestrzeni bagażowej, pozwalający na przewożenie dłuższych przedmiotów. Tylna kanapa jest składana w proporcji 60/40. Podczas testu nie narzekałem na widoczność do tyłu, jednak dużym ułatwieniem podczas manewrowania na parkingu, były tylne czujniki parkowania. System informuje o zbliżającej się przeszkodzie za pomocą dźwięku, a także wizualnie na panelu wyświetlacza radia CD.  Silnik i osiągi Wypożyczając od Emidy Octavię najbardziej byłem ciekaw jej osiągów. O volkswagenowskich silnikach z rodziny TSI słyszałem sporo, ale nigdy wcześniej nie testowałem samochodu z tą jednostką napędową. Początkowo wydawało mi się, że silnik o pojemności 1.4l z mocą 122 KM to trochę mało jak na kombi. Jednak ten niewielki turbodoładowany silnik jest żwawy, oferuje 200 Nm przy praktycznie pełnym zakresie obrotów. Nie odczuwałem nigdzie żadnej turbo dziury ani braku mocy. Z silnikiem współpracowała 6-cio biegowa skrzynia biegów. Prędkość maksymalna jaką udało mi się rozwinąć to 210 km, jednak wtedy apetyt na paliwo wzrósł drastycznie. Podczas spokojnej pozamiejskiej jazdy bez problemu można osiągnąć wynik spalania poniżej 6l/100 km.  Podsumowanie Skoda Octavia II to jeden z najbardziej popularnych w Polsce nowo kupowanych samochodów. Ma kilka wad, design jak za auto kosztujące ponad 70 tys. Jakoś materiałów niczym specjalnie się nie wyróżnia, dla niektórych design i stylistka Octavii może być zbyt nudna i oklepana. Jednak na duży plus zasługuje silnik i jego osiągi wraz z dość niską konsumpcją paliwa oraz przestronne wnętrze z dużym bagażnikiem. To dobre auto dla 4 osobowej rodziny. Idealnie nadaje się do jazdy po miesicie jak i do wakacyjnych wypadów. Plusy: Dobre osiągi silnika i małe spalanie Przestronne wnętrze i duży bagażnik Ergonomia wnętrza Minusy: Materiały mogłyby być trochę lepsze Brak alu felg w wersji Ambiente 