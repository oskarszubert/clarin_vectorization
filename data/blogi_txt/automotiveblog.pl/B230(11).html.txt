Kiedy ujrzymy nowe Volvo S60 tego jeszcze na razie nie wiadomo. Volvo zdecydowało o zakończeniu produkcji modelu S60 z końcem marca 2009 r. ale nie ma jeszcze oficjalnych informacji kiedy można spodziewać się następcy. Na razie Volvo prezentuje na swoich stronach informację na temat modelu S60 Concept. I muszę tu przyznać, że samochód naprawdę robi wrażenie. Zastanawiam się tylko czy tak jak na filmach prezentujących concept car, po wprowadzeniu modelu do produkcji, logo Volvo na grillu będzie podświetlane? To byłby w sumie ciekawy gadżet   Koncern Volvo zdecydował się na dość ciekawą formę promocji swojego concept car’a, a mianowicie pokazał jeszcze raz swój concept car podczas zakończonych w zeszłym tygodniu targów gier komputerowych GamesCom. Co ma Volvo wspólnego z grami komputerowymi? No właśnie, chodzi o darmową gre komputerową „Volvo The Game”. „Volvo The Game” to darmowa gra na platformę PC, którą można pobrać ze strony Volvo S60 Concept. Jak informują przedstawiciele szwedzkiego koncernu, grę pobrało już ponad pół miliona użytkowników. Dla osób z najlepszymi wynikami uzyskanymi w „Volvo The Game” czekały nagrody, niestety czekały bo turnieje gdzie zdobyć można było np.: komplet opon marki Pirelli, organizowana były w maju i czerwcu.   Przyznam, że wypuszczenie darmowej gry prezentującej nowy model samochodu to ciekawy zabieg marketingowy. Wcześniej z podobnych rozwiązań korzystały również inne koncerny np.: Ferrari, BMW. Inni producenci też reklamowali swój produkt wśród pasjonatów gier komputerowych np.: Nissan zaprezentował model 370Z w grze „Need for Speed Undercover”. W grze „Gran Turismo 5 Prologue” dostępnej tylko na platformie PS3 można natomiast pojeździć prototypowym Citroenem. Czas pokaże czy doczekamy się kolejnych gier, w których będzie można zasiąść wirtualnie za kierownicą nowego modelu samochodu Ale fajnie byłoby pojeździć np.: takim Ferrari 458 Italia, który swoją premierę będzie miał w czasie najbliższych Targów Motoryzacyjnych we Frankfurcie. 