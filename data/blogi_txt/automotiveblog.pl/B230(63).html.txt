Organizacja EuroNCAP w dniu dzisiejszym opublikowała wyniki testów zderzeniowych debiutujących na rynku samochodów. Testy objęły 12 modeli, z czego 2 nominowane są do nagrody COTY 2010 – Opel Astra IV oraz Mercedes E klasa. Dla przypomnienia zwycięzcę konkursu COTY 2010 poznamy już za 5 dni, 30 listopada. Kilka słów o samych testach EuroNCAP. Test zderzeniowy samochodu składa się z czterech elementów  » zderzenie czołowe (front impact) – polega na uderzeniu z prędkością 64km/h samochodem w nieruchomą, przeszkodę. » zderzenie boczne (side impact) – polega na uderzeniu w bok stojącego samochodu na wysokości słupka A od strony kierowcy odkształcalnym blokiem o szerokości 150 cm, który porusza się z prędkością 50km/h. » zderzenie z pieszym (pedestrian impact) – w różne punkty z przodu pojazdu (na masce, na wysokości przednich reflektorów, na przednim zderzaku) wystrzeliwane są manekiny pełniące role pieszych. Prędkość uderzających manekinów to 40km/h. » zderzenie ze słupem (pole test) – test polega na uderzeniu bokiem samochodu, ustawionym na ruchomej platformie, na wysokości słupka B w nieruchomy słup o szerokości 254mm z prędkością 29km/h.  Test zderzeniowy EuroNCAP ocenia samochód w 4 kategoriach: ochrona dorosłych, ochrona dzieci, ochrona pieszych oraz zastosowanie systemów bezpieczeństwa. Jako całościowy wynik, organizacja EuroNCAP przyznaje gwiazdki od 1 (najgorsza ocena) do 5 (najlepsza ocena). Poniżej zestawienie samochodów, przetestowanych przez EuroNCAP: BMW X1 – 5 gwiazdek - Ochrona dorosłych: 87% - Ochrona dzieci: 86% - Ochrona pieszych: 63% - Zastosowane systemy bezpieczeństwa: 71% Chevrolet Cruze – 5 gwiazdek - Ochrona dorosłych: 96% - Ochrona dzieci: 84% - Ochrona pieszych: 34% - Zastosowane systemy bezpieczeństwa: 71% Chevrolet Spark – 4 gwiazdki - Ochrona dorosłych: 81% - Ochrona dzieci: 78% - Ochrona pieszych: 43% - Zastosowane systemy bezpieczeństwa: 43% Citroen DS3 – 5 gwiazdek - Ochrona dorosłych: 87% - Ochrona dzieci: 71% - Ochrona pieszych: 35% - Zastosowane systemy bezpieczeństwa: 83% Infiniti FX – 5 gwiazdek - Ochrona dorosłych: 86% - Ochrona dzieci: 77% - Ochrona pieszych: 44% - Zastosowane systemy bezpieczeństwa: 99% Mazda 3 – 5 gwiazdek - Ochrona dorosłych: 86% - Ochrona dzieci: 84% - Ochrona pieszych: 51% - Zastosowane systemy bezpieczeństwa: 71% Mercedes Benz GLK – 5 gwiazdek - Ochrona dorosłych: 89% - Ochrona dzieci: 76% - Ochrona pieszych: 44% - Zastosowane systemy bezpieczeństwa: 86% Mercedes E-Class – 5 gwiazdek - Ochrona dorosłych: 86% - Ochrona dzieci: 77% - Ochrona pieszych: 58% - Zastosowane systemy bezpieczeństwa: 86% Opel / Vauxhall Astra IV – 5 gwiazdek - Ochrona dorosłych: 95% - Ochrona dzieci: 84% - Ochrona pieszych: 46% - Zastosowane systemy bezpieczeństwa: 71% Peugeot 5008 – 5 gwiazdek - Ochrona dorosłych: 89% - Ochrona dzieci: 79% - Ochrona pieszych: 37% - Zastosowane systemy bezpieczeństwa: 97% Toyota Urban Cruiser – 3 gwiazdki - Ochrona dorosłych: 58% - Ochrona dzieci: 71% - Ochrona pieszych: 53% - Zastosowane systemy bezpieczeństwa: 86% VW Scirocco – 5 gwiazdek - Ochrona dorosłych: 87% - Ochrona dzieci: 73% - Ochrona pieszych: 53% - Zastosowane systemy bezpieczeństwa: 71% Najlepszą notę w kategorii ochrona dorosłych otrzymał Chevrolet Cruze, a zaraz za nim na drugim miejscu uplasował się bliźniaczy nowy Opel Astra IV. Zaskoczyła mnie dość słaba nota Toyoty Urban Cruiser, trzy gwiazdki jak na Toyotę to trochę moim zdaniem mało. Natomiast żaden z testowanych 12 modeli nie zdetronizował VW Golfa VI, który w testach EuroNCAP w tym roku, zdobył 5 gwiazdek, a ochrona dorosłych to 97%. 