Za nami już pierwsze przymrozki. Zima jeszcze do nas w pełni nie przyszła, ale to tylko kwestia czasu. Warto odpowiednio go wykorzystać aby należycie przygotować samochód do zimowych podróży. Pomijam już oczywistą rzecz jaką powinna być wymiana opon z letnich na zimowe. Ten zabieg najczęściej wykonuje się już gdy średnia dobowa temperatura spada poniżej +7 stopni. Tym którzy ciągle jeżdżą na letnich oponach gorąco namawiam do jak najszybszej wymiany opon. Zimowa aura, ujemne temperatury mogą mieć negatywny wpływ na stan samochodu. Zobaczcie więc poniższy filmik o pasjonatach bezpiecznej jazdy zimą, który przypomni Wam o co warto zadbać przed zimowymi podróżami.   Tak tak… jak zdążyliście się pewnie zorientować po tytule postu i po treści filmu sponsorem dzisiejszego wpisu na automotiveblog.pl jest marka BP. Wierni czytelnicy mojego bloga zauważą pewnie, że to nie pierwsza obecności marki BP na blogu. Z marką BP się polubiłem już jakiś czas temu, a podczas ostatniego tankowania również na lokalnej gliwickiej stacji BP zauważyłem „zimową półkę” z najbardziej przydatnymi zimowymi akcesoriami w które warto się zaopatrzyć by uniknąć niemiłych niespodzianek na drodze. Odnośnie samego przygotowania samochodu do zimy to ja dodałbym do informacji przedstawionych w poniższym filmie jeszcze dwie o jakich pisałem już wcześniej. Pierwsza to prawidłowa eksploatacja samochodu i akumulatora, o której wspominałem już wcześniej na blogu. Druga sprawa to mycie samochodu. W zimie zmorą kierowców jest sól, z jednej strony pomaga ona w zimie utrzymać odpowiedni stan nawierzchni dróg, zaś z drugiej strony razem z błotem pośniegowym osadza się na karoserii mogąc tworzyć ogniska korozji. Dlatego też zimą jest zalecane częste mycie samochodu wraz z podwoziem. Niestety spód auta ciężko będzie wymyć na myjni ręcznej, dlatego tutaj warto skorzystać z myjni automatycznej. Obowiązkowo w zimie należy stosować zimowy płyn do spryskiwaczy. Pozostawienie w zbiorniku płynu letniego może w skrajnej sytuacji skutkować jego zamarznięciem i popękaniem zbiornika. Kolejną przydatną rzeczą będzie odmrażacz do szyb oraz silikon do uszczelek. Zamarznięcie drzwi i ich siłowe otwarcie może skutkować rozerwaniem uszczelki, której wymiana może być dość kosztowna.  Czas na konkurs   czyli to co lubicie najbardziej. Fundatorem trzech zestawów z zimowymi akcesoriami jest oczywiście BP, a Waszym zadaniem jest opisanie swojej najciekawszej zimowej samochodowej przygody. Jak zawsze swoje historie opisujecie w komentarzu pod wpisem. Na Wasze propozycje czekam do 27/12/2013 do godziny 23:59. Rozwiązanie konkursu w Sylwestra   Tu znajdzciecie regulamin 