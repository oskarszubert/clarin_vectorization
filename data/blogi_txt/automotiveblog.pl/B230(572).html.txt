Koncerny General Motors oraz PSA Peugeot Citroen podpisały długoterminowy sojusz, dzięki któremu oba koncerny mają w maksymalnym stopniu wykorzystać swoje potencjały. Co to oznacza naprawdę dla obu koncernów? Nie jest to połączenie obu firmy, lecz sojusz partnerskiej współpracy na podstawie którego obie firmy będą dzielić platformy konstrukcyjne części, ale także dojdzie do utworzenia jednej globalnej organizacji zakupowej. Obie firmy łatwiej i taniej będą kupować części oraz usługi, przez co koncerny będą mogły mocno ograniczyć koszta produkcji. Jeśli chodzi o modele, to oba koncerny będą współpracować przy tworzeniu samochodów jednak będą nadal wprowadzać niezależnie modele, tak jak dotąd rywalizując o finalnego klienta między sobą. Czyli to jest sojusz podobny do trojaczków z Kolina. Tam jest wspólny rozwój, jedna platforma jednak trzy różne marki. Jak to teraz będzie jeśli chodzi o GM i PSA? W ogłoszonym porozumieniu pada informacja o dzieleniu platformy samochodów małych i średnich, aut typu MPV oraz crossoverów. Koncerny poinformowały, że pierwszy samochód bazujący na wspólnej platformie pojawi się w 2016 roku. Patrząc na obecną gamę modeli GM, myślę że pierwszym modelem, który powstanie na wspólnej platformie to będzie  następca modelu Opel Insignia / Buick Regal. Nie protestowałbym gdyby GM wykorzystał bardzo dobre rozwiązania koncernu PSA jeśli chodzi o Powertrain, czyli skrzynie biegów oraz jednostki napędowe. Warto też zwrócić uwagę na fakt, że oba koncerny mają w swoim portfolio samochody elektryczne, GM ma Chevroleta Volta oraz Opla Ampere, a koncern PSA dysponuje niewielkim miejskim modelem Peugeot iOn. Co więcej na bazie podpisanej umowy partnerskiej współpracy, GM nabędzie 7% udziałów w koncernie PSA, stając się drugim co do wielkości udziałowcem. Myślę, że to bardzo dobry ruch, który przyniesie realne korzyści dla obu koncernów. Zastanawiam się tylko czy zmiany dotkną także i mnie, wszakże pracuje w dziale zakupów koncernu GM   Może czas uczyć się francuskiego 