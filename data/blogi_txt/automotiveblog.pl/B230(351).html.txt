Dziś nieco o procesie produkcyjnym, a dokładniej mówiąc o standaryzacji. Standaryzacje inaczej można określić mianem normalizacji. Jej celem jest ujednolicenie procesu produkcyjnego w taki sposób, aby wykorzystywać najefektywniejsze metody pracy, gwarantując przy tym stabilizację procesu. Ponadto ważne jest zapewnienie wykonywania tych samych kroków na danym stanowisku, co doprowadzić ma do osiągnięcia za każdym razem tych samych efektów. OK. to tyle tytułem wstępu, teraz możecie zobaczyć sobie filmik przedstawiający proces produkcji modelu Chevrolet Volt w fabryce GM Detroit-Hamtramck.  Niby wszystko OK., ale popatrzcie na film z produkcji modelu Opel Astra IV w fabryce w Gliwicach, wszyscy w takich samych ubraniach roboczych, wyglądają jak pracownicy jednego zespołu, który wie co robi i jakie ma zadania. Na filmie z produkcji Volta dla mnie wygląda to jak przypadkowe zbiegowisko ludzi, którym przypadkowo udało się zmontować Volta. Oczywiście pewnie tak nie jest, bo w fabryce Detroit-Hamtramck tak jak i w każdej fabryce General Motors obowiązuje jeden i ten sam standard pracy tzw. GM Global Manufacturing System. Sęk w tym, że różne zakłady mogą się pochwalić różną zgodnością z GM GMS, a zakładach w Gliwicach zawsze był jednym z liderów pod tym względem. 