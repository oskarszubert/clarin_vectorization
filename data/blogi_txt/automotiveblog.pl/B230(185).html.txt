Agencja Millward Brown opublikowała nowy raport BrandZ Top 100 w którym przedstawiła wyniki ankiety dotyczącej najbardziej wartościowej globalnej marki. Na pierwszym miejscu znajduje się marka Google, której wartość wyceniono na 114.26 miliardów dolarów. W pierwszej dziesiątce najbardziej wartościowych marek próżno szukać marek związanych z moto biznesem. Pierwsza dziesiątka to prócz Google to też między innymi IBM, Apple, Microsoft, Coca-Cola, McDonald’s, pierwsza marka motoryzacyjna zajmuje dopiero 25 miejsce i jest to BMW.  Wartość marki wyceniono na 21.816 miliarda dolarów, ale niestety wartość marki w stosunku do minionego roku zmniejszyła się o 9%. Tuż za marką BWM, na miejscu 26 jest marka Toyota, której wartość wynosi 21.769 miliarda USD. Toyota natomiast zaliczyła większy spadek wartości marki niżeli BMW, bo aż o 27%. Zapewne jest to spowodowane problemami Toyoty i akcjami serwisowymi. Trzecie miejsce mnie trochę zaskoczyło, w rankingu marek motoryzacyjnych przydało Hondzie, wartość tej marki wyceniono na 14.303 miliarda dolarów. Marka Hondy w ujęciu całkowitym zajęła 46 pozycję na liście pierwszej setki marek i pogorszyła swoją wartość w stosunku do roku 2009 r. o 2%. Kolejne miejsce, 54 w ujęciu Top 100 zajął Mercedes. Wartość tej marki oszacowano na poziomie 13.736 miliardów dolarów. Mercedes także zaliczył sporą stratę wartości marki bo aż o 11% w porównaniu do poprzedniego roku. Piąta moto marka i 65 na liście to Porsche. Wartość marki Porsche to 12.021 miliardów dolarów, co jest wynikiem gorszym o 31% w odniesieniu do 2009 r. Szósta pozycja i 84 na liście Top 100 przypadła w udziale Nissanowi. Nissan tak jaki i wcześniej wymienione marki zanotował zmniejszenie wartości o 16% w porównaniu do roku ubiegłego, co dało łączną wartość 8.607 miliarda USD. I jeśli chodzi o pierwszą setkę to koniec. Kolejne miejsca moto marek ale już poza pierwszą setką zajęły odpowiednio: Ford (7.039 miliardów dolarów, +19%), Volkswagen (6.994 miliardów dolarów, +20%), Audi (3.62 miliardów dolarów, +2%) oraz na miejscu 10 w rankingu auto marek Renault z wynikiem 3.26 miliardów dolarów co jest wynikiem o 4% gorszym niż przed rokiem. Pod względem zysku wartości marki w porównaniu do roku 2009 r. to najwięcej powodów do radości ma Volkswagen oraz Ford, a największą stratę odnotowało Porsche i Toyota. O ile w przypadku Porsche, która jest bardzo luksusową marką, stratę wartości można w pewien sposób wytłumaczyć kryzysem finansowym, tak już W przypadku Toyoty myślę, że głównym problemem utraty zaufania do marki co przełożyło się na jej mniejszą wartość są problemy jakościowe. Prognozuje, że w przyszłym roku w ujęciu TOP10 zobaczymy którą z koreańskich marek i będzie to Hyundai albo Kia. Ford oraz VW powinny polepszyć swoją pozycję. Źródło: millwardbrown.com 