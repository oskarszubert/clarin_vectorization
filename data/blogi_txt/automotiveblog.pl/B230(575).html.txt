W Genewie prócz światowej premiery modelu Opel Mokka debiutowała też nowa Astra OPC. Model Opel Astra OPC to rozwinięcie produkowanego od jesieni w gliwickiej fabryce Opla, modelu Astra GTC. Model Opel Astra OPC oferować będzie jeszcze lepsze wrażenia z jazdy dzięki benzynowemu dwulitrowemu silnikowi o mocy 280 KM. Samochód przyspiesza do setki w 6 sekund, a prędkość maksymalna jest ograniczenie elektronicznie do 250 km/h.  Dzięki zastosowaniu nowoczesnego zawieszenia Hiper Performance Struts w połączeniu z systemem adaptacyjnego zawieszenia FlexRide, oferującego 3 tryby jazdy OPC, Sport i Normal, dostarcza jeszcze lepszych możliwości jazdy. Prócz ulepszonego zawieszenia, model Astra OPC wyposażono w sportowe kubełkowe fotele, które można ustawić w 18-stu różnych konfiguracjach. W wyposażeniu seryjnym znajduje się dwustrefowa automatyczna klimatyzacja, adaptacyjne reflektory z technologią LED, tylne światła w technologii LED, tylne czujnik parkowania, 19’’ alu felgi, przyciemnione szyby oraz system nawigacji satelitarnej. W samochodzie pojawia się tez wiele akcentów OPC, między innymi na kierownicy i gałce zmiany biegów.  Opel Astra OPC kosztować będzie na niemieckim rynku 34 250 Euro, co daje w przeliczeniu na złotówki kwotę ponad 140 000 zł. Samochód tak samo jak Opel Astra GTC będzie produkowany w gliwickiej fabryce Opla.    Źródło: media.gm.com 