Dziś pochwalę się takim mały pitu-pitu przełomem jeśli chodzi o automotiveblog.pl. Patrząc na kalendarz to minęło 19-ście miesięcy odkąd powstał blog. Przez 19-ście miesięcy wydarzyło się sporo rzeczy, traktuję to jako takie mini kamyczki milowe – np.: pierwsze kampanie reklamowe, pierwsze testy samochodów, itp. Dziś więc pora na kolejny kamyczek, a mianowicie rozpoczętą współpracę dziennikarską (nie lubię tego określenia) z magazynem Silesia Airport. Silesia Airport to bezpłatny magazyn Międzynarodowego Portu Lotniczego Katowice. Lotnisko w Katowicach to jedno z największych lotnisk komunikacyjnych w Polsce. Co roku na lotnisku w odprawianych jest prawie 2,5 mln pasażerów. W terminalach pasażerowie mogą bezpłatnie pobrać magazyn, który ma umilić czas spędzony na lotnisku jak i już w trakcie podrózy samolotem. Pozytywnie więc zareagowałem na propozycję współpracy z magazynem jako dziennikarz-bloger, chociaż za dziennikarza motoryzacyjnego nigdy się nie uważałem i bardzo nie lubię tego określenia kierowanego pod moim adresem. W najnowszym 33-cim wydaniu SilesiaAirport możecie przeczytać mój trzystronicowy tekst na temat najważniejszych premier motoryzacyjnych na polskim rynku w 2011 roku. 