Już niebawem podczas targów motoryzacyjnych w Genewie, Chevrolet zaprezentuję popularny model Chevrolet Cruze w wersji kombi. Chevrolet nie ukrywa, że ma duże ambicję aby zwiększyć udział marki w europejskim moto rynku. Chevrolet Cruze kombi dołączy do gamy oferowanych obecnie wariantów hatchback oraz notchback (sedan). Samochód zbudowany jest na płycie podłogowej Global Compact, którą wykorzystują między innymi modele Opel Astra IV oraz nowy Opel Zafira Tourer. Przedstawiciele koncernu Chevrolet poinformowali również, że latem zostanie rozszerzona gama silnikowa. Prócz silników benzynowych o pojemności 1.6 oraz 1.8 litra, w ofercie będzie również znany z Astry IV, benzynowy turbodoładowany silnik 1.4l oraz nowe silniki wysokoprężne w wariantach 1.7l oraz 2.0l, spełniające normę Euro V.  Kolejną nowością wyposażenia będzie nowy system MyLink. Będzie to system umożliwiający podłączenie smartfona i dostęp do zawartych na nim multimediów, za pomocą 7-mio calowego ekranu dotykowego. Dodatkowo Cruze oferowany będzie z systemem bezkluczykowego otwierania drzwi oraz uruchamiania silnika. Chevrolet dobrze sobie radzi w USA, włodarze koncernu GM, do którego należy marka Chevrolet, są zadowoleni z wyników sprzedaży za oceanem. Nieco gorzej ma się jednak w Europie marka Opel, która notuje starty. Opel ogłosi w tym tygodniu wyniki finansowe za 2011 r., jednak nie ma co się spodziewać rewelacji. Koncern GM oczekuje, że będzie zarabiać również w Europie, wydaje się więc że nie odbędzie się bez radykalnych cięć w Oplu, jednak koncern GM upatruje zysku również w zwiększeniu sprzedaży samochodów marki Chevrolet. Obecnie gama Chevroletów została mocno odświeżona, w ofercie pojawiły się nowy Aveo, Orlando, Cruze hatchback oraz Camaro. 