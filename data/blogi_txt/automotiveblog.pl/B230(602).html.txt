Dziś podczas trwających właśnie targów Engine Expo w Stuttgarcie przyznano nagrody International Engine Of The Year 2012. Nagroda ta przyznawana jest od 13-stu lat przez dziennikarzy motoryzacyjnych, podobnie jak nagroda Car Of The Year. W tym przypadku oceniane są natomiast jednostki napędowe. W tym roku 76-ciu dziennikarzy motoryzacyjnych pochodzących z 35 krajów świata przyznało tytuł International Engine Of The Year turbodoładowanej jednostce napędowej 1.0 EcoBoost, opracowanej przez inżynierów marki Ford. Silnik nie tak dawno trafił pod maskę nowego Focusa i oferowany jest w dwóch wariantach: 100 KM oraz 125 KM, które odpowiednio spalają średnio 4.8l i 5.0l benzyny na 100 km.  To pierwsza takie wyróżnienie dla fordowskiej jednostki napędowej, jednak podczas Engine Expo wyróżniono także inne silniki: Kategoria 1.0 – 1.4 l: VW 1.4 TSI. Kategoria 1.4 – 1.8l: benzynowy turbodoładowany silnik 1.6 opracowany wspólnie przez PSA i BMW. Kategoria 1.8 – 2.0l: podwójnie doładowany silnik benzynowy 2.0 l BMW stosowany w modelach serii 1, 3 oraz 5. Kategoria 2.0 – 2.5l: pięciocylindrowy silnik 2.5l Audi montowany w modelu TT. Kategoria 2.5 – 3.0l: sześciocylindrowy 3.0 bi-turbo stosowany w BMW serii 1, M coupe, 335is oraz Z4 35is. Kategoria 3.0 – 4.0l: silnik 4.0 V8 stosowany w modelu BMW M3 Kategoria powyżej 4.0l: wyróżniono także sportową jednostkę 4.5l V8 opracowaną przez Ferrari stosowaną w modelu 458. W kategorii zielony silnik wyróżniono silnik 1.4l stosowany w modelach Opel Ampera oraz Chevrolet Volt. Jednak ta jednostka napędowa nie służy do przeniesienia napędu, a pełni jedynie rolę doładowania baterii samochodu. 