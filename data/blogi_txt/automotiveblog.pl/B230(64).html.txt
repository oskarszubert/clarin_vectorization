W tym tygodniu sporo podróżowałem i byłem poza biurem, w związku z czym ominęło mnie sporo „nowinek” dotyczących obecnej sytuacji Opla no i też SAABa. Jeśli chodzi o przyszłość Opla to wiadomo iż nie ma mowy by bez cięć, redukcji etatów i oszczędności kosztów, marka Opel stanęła solidnie na nogach. Problem leży w tym, że jak tylko ktoś coś powie o redukcji etatów to od razu pojawią się protesty i groźby ze strony związków zawodowych. Dziś na przykład niemiecki związek IG Metal (coś jak nasza Solidarność) sprzeciwił się planom restrukturyzacji Opla, który został przedstawiony przez General Motors. Dlaczego się sprzeciwił? Odpowiedź jest prosta, redukcja etatów głównie dotknie pracowników niemieckich fabryk Opla, ale nie ma też co ukrywać, najwięcej pracowników Opel posiada właśnie w Niemczech. Według przedstawionych planów, plan redukcji etatów w Oplu wygląda następująco:  » Ruesselsheim (Niemcym centrala Opla, centrum inżynieryjne, produkcja modelu Opel Insignia) – około 2400 pracowników, z czego 1300 w administracji, 862 osoby z linii produkcyjnych i 548 osób z centrum inżynieryjnego ITDC (International Technical Development Center) » Antwerpia (Belgia, produkcja Opla Astry III) – tutaj straci pracę ponad 2300 osób, jeśli GM zdecyduje się na zamknięcie tego zakładu. Są też ponoć plany by uruchomić w Antwerpii produkcję małego SUVa, wtedy pracę straci 750 osób » Bochum (Niemcy, produkcja Opla Zafira II, Astra III), Germany – zwolnienie blisko 1800 pracowników » Eisenach (Niemcy, produkowany model: Opel Corsa) – redukcja 300 etatów » Saragossa (Hiszpania, produkcja Opla Merivy oraz Opla Corsy) – tutaj pracę straci 900 pracowników » Luton (Wielka Brytania, produkcja modelu Opel Vivaro) – możliwa redukcja 354 miejsc pracy » Gliwice (Polska, produkowane modele: Opel Zafira II, Opel Astra III, Opel Astra IV) – bez redukcji etatów » Ellesmere Port (Wielka Brytania, produkcja nowego Opla Astra IV) – bez zwolnień      Fabryki Powertrain:  » Kaiserslautern (Niemcy) – zwolnienie 300 osób » Szentgotthard (Węgry) – bez zwolnień »Aspern (Austria) – bez zwolnień  Licząc szybko planowane cięcia w fabrykach: Ruesselsheim, Bochum, Eisenach oraz Kaiserslautern wychodzi, że pracę  straci około 4800 osób. To dużo, jest to połowa ogólnej liczby etatów przewidzianych do zlikwidowania. Zastanawia mnie natomiast SAAB i zakłady w Trollhattan. Plany GM nic nie mówią o żadnej restrukturyzacji tamtej fabryki, oczywiście dlatego że nie widnieje na nim logo świetnej szwedzkiej marki SAAB   GM planował, że pozbędzie SAABa, który nie ukrywajmy był tylko kulą u nogi. Odkąd General Motors w roku 2000 nabył 100% akcji szwedzkiego SAABa, to stracił na nim przez prawie 8 lat blisko 6 miliardów USD. Zastanawiam się co teraz stanie się z szwedzką marką SAAB. Podejrzewam, że zakończy ona swój żywot, pytanie tylko co stanie się z nowym modelem SAAB 9-5? Raczej nikt nie będzie sprzedawał samochodów z logo marki, która nie istnieje. W przypadku nowego SAABa 9-5, GM nie planował aby sprzedawać ten model w USA. Tam istnieje rodzeństwo SAABa 9-5 i Opla Insignia, które w USA sprzedawane są jako Buick LaCrosse i Buick Regal. Czy więc na logo Opla przyozdobi maskę SAABa 9-5? Może i tak się stanie, ale moim zdaniem to będzie idiotyczny krok, ponieważ to auto nie znajdzie nabywców. Raz że w ogóle nie będzie pasowało do portfolio Opla, gdyż w środku zobaczymy klasyczny saabowski wygląda, a dwa że to auto będzie może i lepsze ale też i sporo droższe niżeli bardzo atrakcyjny Opel Insignia. Najgorszy scenariusz to likwidacja SAABa, a tym samym naturalna śmierć wszystkich modeli wraz z nowym 9-5. Po nowym SAABie 9-5 może nikt płakać specjalnie nie będzie, no może z wyjątkiem General Motors, który utopił w tym projekcie sporą kasę. 