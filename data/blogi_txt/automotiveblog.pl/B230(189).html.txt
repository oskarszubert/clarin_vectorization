Mija dziesięć lat od momentu otwarcia w szwedzkiej miejscowości Torslanda, centrum crash testów Volvo. W ciągu dziesięciu lat w celu nieustannych prac nad polepszeniem bezpieczeństwa samochodów Volvo, szwedzki koncern przetestował tam blisko 3000 pojazdów. Doradca do spraw bezpieczeństwa w samochodach Volvo Thomas Boberg zapewnia, że w centrum testów zderzeniowych Torslanda, Volvo ma możliwość odtworzyć w warunkach laboratoryjnych większość wypadków i kolizji drogowych z którymi mamy styczność na drogach. Na podstawie wyników testów Volvo nieustannie pracuje nad polepszeniem parametrów bezpieczeństwa swoich modeli.  Dzięki nowoczesnym metodom testów oraz wyposażeniu centrum w nowe wysokiej klasy oprzyrządowanie, centrum testów zderzeniowych Volvo, uchodzi za jedno z najbardziej nowoczesnych i zaawansowanych technicznie laboratorium testów zderzeniowych na świecie. W laboratorium stosowane są wysokiej klasy kamery, których czułość sięga 200000 klatek na sekundę. Centrum wyposażone jest w dwie ścieżki do przeprowadzenia Cash testów, z czego jedna z nich jest ruchoma (ustawienie kąta od 0 do 90 stopni) co oznacza, że jej parametry można dowolnie modyfikować w celu odzwierciedlenia różnego rodzaju wypadków. Począwszy od zderzeń czołowych przez zderzenia boczne aż do zderzeń dwóch ruchomych pojazdów jadących względem siebie pod różnym kątem i z różną prędkością.  Ciekawostką jest tzw. crash blok, który waży 850 ton i przemieszczany jest na specjalnych poduszkach powietrznych. Widać go na załączonym poniżej filmie video. Kolejną ciekawostką są manekiny, których używa się podczas crash testów. W centrum testów zderzeniowych Torslanda jest ich blisko 100. Wiedziałem, że używa się manekinów męskich, żeńskich oraz dziecięcych, ale nie zdawałem sobie sprawy, że mogą też one różnić się wiekiem, wzrostem i wagą. Baa… jest tam nawet manekin kobieta w ciąży   Myślałem, że nie ma różnicy i używa się jednego manekina faceta, albo też że jest ich kilka (bo wiadomo zużywają się) ale wszystkie są jednego rodzaju, a tu jak widać byłem w błędzie 