W dniu dzisiejszym Fiat przedstawił polski cennik nowego modelu Alfa Romeo Giulietta. Ceny za model w wyposażeniu Progression i 120-sto konnym benzynowym turbodoładowanym silnikiem kosztuje 69 900 zł. Nowa Alfa Romeo Giulietta wprowadzana jest na rynek podczas 100-lecia istnienia marki Alfa Romeo. Poza tym nowa Giuletta to też hołd pierwowzorowi, który był oferowany w latach 50-siątych.  Wchodząca do salonów nowa Giulietta oferowana jest w trzech wersjach wyposażenia: Progression, Distinctive oraz najbardziej bogata Quadrifoglio Verde (czterolistna konicznyna). Ciekawostką jest, że wszystkie Giulietty oferowane będą tylko i wyłącznie z silnikami turbodoładowanymi. Klienci do wyboru będą mieć 5 następujących silników: Benzynowe: » 1.4l TB 16v 120 KM » 1.4l TB 16v 170 KM » 1.75l TBI 16v 235 KM Diesla: » 1.6l JTDM 16v 105 KM » 2.0l JTDM 16v 170 KM  Podstawowa wersja wyposażenia Progression zawiera między innymi klimatyzację manualną, radio z mp3, układ kierowniczy Dual Pinion, układ stabilizacji toru jazdy VDC (ESP), system Start Stop oraz sześć poduszek powietrznych. Bardziej bogata wersja wyposażenia nazwana Distinctive zawiera dodatkowo między innymi alufelgi, automatyczną klimatyzację oraz przyciski sterowania na kole kierownicy.  Najbardziej bogata wersja wyposażenia Quadrifoglio Verde wyposażona w silnik 1.75 l TBI  16v 235 KM to koszt 105 900 zł. Szczegółowy cennik wraz zestawieniem silników i wyposażenia:  Za kilka miesięcy okaże się czy Alfa Romeo Giulietta zdobędzie serca i kieszenie polskich kierowców, oby tylko właściciele nowej Giulietty do kieszeni musieli sięgać tylko przy zakupie samochodu, a nie potem na naprawy po okresie gwarancji. Mi Giulietta bardzo się podoba, to prawdziwe auto z charakterem, szkoda tylko że przód jest trochę podobny do MiTo. źródło: Fiat Media 