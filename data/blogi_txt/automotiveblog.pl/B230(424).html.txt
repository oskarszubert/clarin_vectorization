Podczas wystawy motoryzacyjnej w Seulu Kia zaprezentowala nowy crossover z napędem elektrycznym. Koncepcyjny samochód został nazwany Kia Naimo (czytane jako neh-mo), a pracowali nad nim styliści z centrum projektowego w Seulu.  Projekt jest mocno futurystyczny, jak podkreśla Peter Schreyer, szef grupy projektowej koncernu Kia, concept Naimo jest perfekcyjnym balansem pomiędzy innowacyjnością, rozwiązaniami hi-tech oraz koreańską tradycją. Jeśli chodzi o rozwiązania hi-tech to zauważcie, że samochód nie ma lusterek bocznych tylko małe kamery umieszczona przy słupkach A, nie ma także wycieraczek szyby przedniej, a brud usuwany jest za pomocą specjalnych dysz sprężonego powietrza. Przód samochodu mocno odjechany ale wygląda dość przyjemnie, czego nie można powiedzieć o tyle auta. Środek samochodu mi się absolutnie nie podoba. Fotele muszą być mocno niewygodne, całość jakaś taka chłodna i mało przyjemna, jedyne co jest ciekawe to panoramiczny dach. Mierzący 3.89 metrów długości, koncept Naimo napędzany jest elektrycznym silnikiem o mocy 109 KM, który zasilany jest jonowo-litową baterią o pojemności 27 kWh, znajdującą się pod tylną podłogą. Samochód ma rozwijać maksymalną prędkość około 150 km/h, a zasięg wyniesie około 200 kilometrów. Co ciekawe to czas ładowania, 80% naładowania baterii uzyskać będzie można już w czasie zaledwie 25 minut. Jednak pełne ładowanie baterii wymaga aż 5-ciu i pół godziny.  Podsumowując koncept średnio mi się widzi, nie trafia do mnie wcale. Jednak szacun dla koncernu Kia za prace rozwojowe nad samochodami elektrycznymi. Naimo raczej nie wejdzie do produkcji, Kia enigmatycznie stwierdziła, że teraz będą badać czy warto uruchomić produkcję tego samochodu. Ja mam nadzieję, że stwierdzą że nie warto, a innowacyjne rozwiązanie związane z napędem wykorzystane zostaną w nieco lepszym koncepcie 