Europejska organizacja Euro NCAP, która ocenia bezpieczeństwo pojazdów udostępniła wyniki testów zderzeniowych ostatnio przetestowanych modeli. Najlepszą ocenę otrzymała nowa Toyota Verso, najgorzej w testach wypadł natomiast kombivan Citroen Nemo – tylko 3 gwiazdki.  Kilka słów o samych testach EuroNCAP. Test zderzeniowy samochodu składa się z czterech elementów  » zderzenie czołowe (front impact) – polega na uderzeniu z prędkością 64km/h samochodem w nieruchomą, przeszkodę. » zderzenie boczne (side impact) – polega na uderzeniu w bok stojącego samochodu na wysokości słupka A od strony kierowcy odkształcalnym blokiem o szerokości 150 cm, który porusza się z prędkością 50km/h. » zderzenie z pieszym (pedestrian impact) – w różne punkty z przodu pojazdu (na masce, na wysokości przednich reflektorów, na przednim zderzaku) wystrzeliwane są manekiny pełniące role pieszych. Prędkość uderzających manekinów to 40km/h. » zderzenie ze słupem (pole test) – test polega na uderzeniu bokiem samochodu, ustawionym na ruchomej platformie, na wysokości słupka B w nieruchomy słup o szerokości 254mm z prędkością 29km/h.  A oto wyniki testów: CITROEN NEMO  – 3 gwiazdki - Ochrona dorosłych: 59% - Ochrona dzieci: 74% - Ochrona pieszych: 55% - Zastosowane systemy bezpieczeństwa: 29% KIA VENGA  – 4 gwiazdki - Ochrona dorosłych: 79% - Ochrona dzieci: 66% - Ochrona pieszych: 64% - Zastosowane systemy bezpieczeństwa: 71% NISSAN CUBE  – 4 gwiazdki - Ochrona dorosłych: 83% - Ochrona dzieci: 64% - Ochrona pieszych: 56% - Zastosowane systemy bezpieczeństwa: 84%  SEAT EXEO  – 4 gwiazdki - Ochrona dorosłych: 77% - Ochrona dzieci: 81% - Ochrona pieszych: 50% - Zastosowane systemy bezpieczeństwa: 57%  TOYOTA VERSO  – 5 gwiazdek - Ochrona dorosłych: 89% - Ochrona dzieci: 75% - Ochrona pieszych: 69% - Zastosowane systemy bezpieczeństwa: 86% Ciekawostką są wyniki testów zderzeniowych modelu Kia Venga. Organizacja Euro NCAP zauważyła, że podczas zderzenia czołowego może dojść do uszkodzenia taśmy pasa bezpieczeństwa kierowcy. By zapowiedz uszkodzeniom Kia rozpoczęła akcje serwisową, która obejmie blisko 2100 samochodów, z czego 1100 zostało wydane klientom, a pozostały 1000 samochodów to auta demonstracyjne u dealerów. Akcja serwisowa polega na wprowadzeniu polipropylenowej osłony pasa bezpieczeństwa. Zawsze myślałem, że pas bezpieczeństwa jest bardzo wytrzymały i w rzeczywistości jest ale tylko na rozciąganie. Trzeba użyć dużej siły aby włókna taśmy pasa się rozerwały przy ciągnięciu pasa wzdłuż, jednak pas bardzo łatwo uszkodzić w poprzek, można go z łatwością przeciąć zwykłymi nożyczkami nie zużywając przy tym zbyt dużo siły. Pas można przeciąć praktycznie tak samo łatwo jak kawałek grubszego materiału. 