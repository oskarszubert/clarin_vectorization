Już w najbliższy weekend tj. 6-8 sierpnia odbędzie się ogólnopolska akcja prospołeczna „Weekend bez ofiar – Narodowy Eksperyment Bezpieczeństwa”. W Polsce mamy jedne z najbardziej niebezpiecznych dróg w Europie. Pod względem śmiertelnych wypadków drogowych niestety zajmujemy wysokie miejsce w rankingach. Organizatorzy akcji chcą dotrzeć do świadomości użytkowników dróg aby Ci zdawali sobie sprawę z własnych zachowań na drodze, tym samym podnosząc bezpieczeństwo.  Nie kupuje prasy, ale ponoć w najpopularniejszych pozycjach, można znaleźć naklejki promujące akcje. Organizatorzy zachęcają do ich nalepiania na samochodzie. Nie wiem czy akcja jeszcze nie ruszyła pełną parą ale chyba nie widziałem jak dotąd żadnego samochodu z takową nalepką. Do weekendu pozostało już tylko kilka dni, a jak dotąd do udziału w akcji przyłączyło się na oficjalnej stronie, jedynie około 22 000 użytkowników. Na facebookowym profilu jest około 1000 fanów. Jak na wielki narodowy eksperyment i akcję promująca bezpieczeństwo, za którą stoją duże organizację i massmedia (m.in. TVN, Fakt, Onet.pl, RadioZET, Gazeta, Rzeczpospolita, itp.) to trochę kiepsko. Organizatorem akcji jest Generalna Dyrekcja Dróg Krajowych i Autostrad, która jedyne co dobrego jak dotąd zrobiła dla tej akcji, to zleciła wykonanie dość ciekawej i fajnej strony internetowej poświęconej akcji. Głównym punktem akcji mają być ćwiczenia służb ratunkowych w upozorowanym karambolu 20 samochodów na autostradzie A2 koło Łodzi. Poza tym będą też dwa pikniki motoryzacyjne, jeden w Kołobrzegu, a drugi w Warszawie. Na oficjalnej stronie akcji zamieszczono też kilkanaście różnego typu porad: jak przewieźć kajak, jak pokonać zmęczenie czy też jak nie udławić się gumą do żucia. Dodatkowo w czasie najbliższego weekendu kierowcy będą mieli możliwość pozyskania informacji o utrudnieniach na drogach poprzez SMS. Każdy kto chce otrzymać wiadomość o sytuacji na drogach danego województwa powinien wysłać SMS pod numer 70567 z kodem województwa. Można też uzyskać informację od razu o stanie dróg kilku województw za jednym razem. Wtedy też trzeba wysłać SMSa o treści np.: LD.SL.WP. Koszt jednego SMSa to 50 gr + VAT. DS – dolnośląskie KP – kujawsko-pomorskie LB – lubelskie LS – lubuskie LD – łódzkie MP – małopolskie MZ – mazowieckie OP – opolskie PK – podkarpackie PL – podlaskie PM – pomorskie SL – śląskie SK – świętokrzyskie WM – warmińsko-mazurskie WP – wielkopolskie ZP – zachodniopomorskie Sam pomysł akcji jest bardzo fajny i godny pochwalenia, niestety samo wykonuje już gorzej. Strona internetowa ładna, nowoczesna. Informacje na stronie oceniłbym na czwórkę, ale sama ilość pikników (A2/Łódź, Kołobrzeg, Warszawa) jak na ogólnopolską akcję to trochę mizerna. Ciekawy wydaje się być pomysł z tymi SMSami i szkoda, że to tylko będzie funkcjonować przez najbliższy weekend. Akcja trochę słabo jest rozreklamowana, ktoś chyba miał mega fajny pomysł, ale z wykonaniem już nie jest tak kolorowo. Paradoksem będzie, jeśli w najbliższy weekend na polskich drogach zginie więcej osób niż w miniony weekend. 