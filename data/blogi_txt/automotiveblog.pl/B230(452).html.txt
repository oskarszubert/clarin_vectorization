Jak można się tego było spodziewać znowu mogliśmy obserwować kolejny odcinek telenoweli pod tytułem „Upadek marki Saab”. Po fiasku transakcji z koncernem Hawtai, właściciel marki Saab ponownie rozpoczął gorączkowe poszukiwania kolejnego inwestora z Azji. Tym razem padło na firmę Pang Da Automobile Trade Company, która jest największym dystrybutorem samochodów w Chinach. Firma Pang Da posiada ponad 1100 salonów sprzedaży i oferuje samochody takich marek jak Honda, Audi, Mercedes, VW. Według ustaleń pomiędzy stronami, Pang Da ma wydać 30 milionów Euro na zakup samochodów marki Saab, które zostaną sprzedane w Chinach. Jeśli transakcja wypali to chińczycy złożą kolejne zamówienie w kwocie 15 milionów Euro. Ponad to Pang Da pozyska 24% udział w koncernie Spyker za kwotę 65 milionów Euro. Oczywiście obie strony są zgodne, że to świetna transakcja, która obu stronom da super korzyści. Media donoszą, że Saab potrzebuje natychmiastowego zastrzyku gotówki by spłacić długi wynoszące około 30 milionów Euro i móc ponownie rozpocząć produkcję. Analitycy raczej dość sceptycznie podchodzą, do zawartej w ekspresowym tempie umowy z firmą Pang da. Może i Pang Da da kasę co pozwoli marce Saab na kontynuacje agonalnego stanu przez najbliższe miesiące, ale co dalej? Bez realnego planu rozwoju firmy raczej prędzej czy później znowu usłyszymy o problemach szwedzkiej marki. 