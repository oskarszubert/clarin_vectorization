Bardzo lubię wszelkiego rodzaju plebiscyty na najlepszy samochód. Z uwagą śledzę takie konkursy jak „Kierownica Roku” czy „Car Of The Year”. Lubię też konkursy gdzie głosują ludzie, kierowcy takich jak mijamy codziennie na drogach. Kilka dni temu przeczytałem w Internecie, że kobiety dziennikarki wybrały międzynarodowy „Kobiecy Samochód Roku 2010”, został nim Jaguar XF. Trzeba przyznać to piękne auto na które stać niewielu, a wiadomo kobiety lubią to co piękne no i też to co drogie więc wybór jakoś mnie nie zaskoczył.  Warto tutaj nadmienić, że polski miesięcznik dla pań „Twój Styl” też organizuje konkurs na „Kobiecy Samochód Roku 2009” [Nie wiem niestety skąd ta różnica w latach ;)]. To już czwarta edycja tego konkursu organizowana przez ten miesięcznik. Zdobywca tytułu zostanie wyłoniony przez jury redakcji miesięcznika, czytelniczki oraz internautki. Ciekawi mnie skład jury redakcji, w którego skład wchodzą: » Ilona Łepkowska – scenarzystka, producentka filmowa » Agata Młynarska – prezenterka telewizyjna » Beata Sadowska dziennikarka TVP2 » Grażyna Wolszczak – aktorka » Agnieszka Litorowicz – Siegert dziennikarka Twojego Stylu No tak te panie mają wiele wspólnego z motoryzacją, każda z nich umie wyjaśnić bez problemu działanie dwusprzęgłowej skrzyni biegów, każda umie wymienić samodzielnie koło i każda wie w jaki sposób produkuje się na przykład poduszki powietrzne   No ale do rzeczy bo lekko tutaj odchodzę od zasadniczego tematu…. Wyniki konkursu organizowanego przez „Twój Styl” poznamy w lutym, ale patrząc na samochody startujące w tym konkursie to muszę powiedzieć, że jestem pozytywnie zaskoczony. Nie znalazłem tam żadnych dziwnych samochodów typu jakieś Ferrari, Porsche czy Bentley, są normalne jak na polskie warunki pozycje np.: Fiat 500C, Hyundai i20, Mazda 3, Opel Astra IV, Renault Scenic, Toyota IQ czy Seat Exeo. Patrząc więc na modele startujące w plebiscycie organizowanym przez „Twój Styl” to dochodzę do wniosku, że polskie kobiety mają normalne zapatrywania jeśli chodzi o luksus i piękno. Tak sobie myślę, że to chyba dobrze, wszakże chyba zdecydowana większość mężczyzn wolałabym usłyszeć od swojej żony/narzeczonej/kochanki „proszę kup mi nowego Forda Ka” niżeli „proszę kup mi nowego Jaguara”   W ostatnim tygodniu w sieci pojawiły się też wyniki plebiscytu na „Samochód Roku 2010 według magazynu Playboy”. Nagrodę główną zdobył Porsche Panamera. To auto mi się nie podoba, ale z pewnością niektóre z kobiet patrząc na wyniki tego konkursu, pomyślą sobie, że mężczyzna traktuje swój samochód jako przedłużenie własnego „ego”   Poza tym jeśli założyć, że prawdziwy maczo-playboy jeździ Panamerą to chyba w Polsce playboyów jest raptem kilkanaście, reszta to zwykłe pitusie    Jestem ciekaw jaki jest najlepszy samochód roku wybrany przez międzynarodowe stowarzyszenie poławiaczy dorszy lub też światową organizację proktologów. Jakby ktoś dotarł do takich wyników to proszę się nimi ze mną podzielić   A na koniec trochę bardziej na poważnie, Rafał na swoim blogu rozpoczął konkurs Best Bloggers’ Car 2009, dla ludzi związanych z blogosferą obowiązuje bezwzględny nakaz wcięcia udziału w głosowaniu, tak aby znowu samochodem polskiej kilkuosobowej blogosfery nie został wybrany Peugeot 308CC 