Oba koncerny Ford oraz GM są bliskie mojemu sercu. Fordem jeżdżę na co dzień, a General Motors jest od ponad 8-miu lat moim pracodawcą. Dziś ucieszyła mnie bardzo wiadomość dotycząca współpracy obu koncernów nad nową automatyczną 9-cio i 10-cio stopniową skrzynią biegów. Według specjalistów skrzynie biegów z większą ilością przełożeń przyczyniają się do zmniejszenia zużycia paliwa i poprawy osiągów. W założeniu Forda i General Motors, 9-cio stopniowe skrzynie biegów trafią do samochodów z przednim napędem oraz do SUVów, natomiast 10-cio stopniowa przekładania trafi do ciężarówek oraz SUVów z tylnym napędem, czyli oznacza to że tej ostatniej skrzyni raczej nie zobaczymy na starym kontynencie.  Prace nad nowymi skrzynia biegów będą przebiegały wspólnie jedynie w fazie projektowej. Każdy z koncernów opracuje natomiast swój software sterujący pracą skrzyni biegów oraz będzie produkował skrzynie biegów we własnych zakładach produkcyjnych. Osobiście bardzo lubię automaty, świetnie się sprawdzają w ruchu miejskim, jednak automatyczne skrzynie biegów stosowane przez General Motors pozostawiają wiele do życzenia. Opel ze słabszym silnikiem i automatyczną skrzynią to koszmar, mocniejsze jednostki napędowe jeszcze jako tako współpracują z automatem, ale też szału nie ma. Trochę lepiej jest w Fordach. Ponad dwa lata temu testowałem Forda S-Maxa, który wyposażony był w automatyczną skrzynię biegów Power Shift i pamiętam, że wtedy S-Max z automatem sprawdzał się o wiele lepiej niż Astra. Jadąc blisko 2 tygodnie temu na testy nowej Kugi w ramach akcji „Fani Forda Testują: Nowy Ford Kuga” miałem nadzieję, że testowanym modelem będzie Kuga z silnikiem 1.6 EcoBoost 182 KM i skrzynią automatyczną PowerShift. Myślę że Kuga w takim układzie lepiej by się sprawdziła niż egzemplarz z silnikiem 2.0 TDCi 162 KM i 6-cio biegową manualną skrzynią biegów. Odnośnie jeszcze akcji Fani Forda Testują: Nowy Ford Kuga  to gorąco zachęcam Was do zerknięcia na facebooka, gdzie możecie głosować w aplikacji na najlepszą drużynę danego epizodu. Macie przy tym szansę wygrać jeden z 50-ciu zestawów Bluetooth Samsung HM1100. 