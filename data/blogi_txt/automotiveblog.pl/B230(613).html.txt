Niebawem na polskich drogach pojawi się mały miejski SUV – Opel Mokka. Samochód  został zbudowany na rozszerzonej platformie Global Gamma drugiej generacji, którą wykorzystuje również nowy Chevrolet Aveo. Samochód będzie produkowany w Korei, stamtąd trafią również jego bliźniacze odmiany czyli Buick Encore oraz Chevrolet Trax. Mokka będzie stanowić uzupełnienie oferty niemieckiego koncernu, który dotychczas nie posiadał w swoim portfolio miejskiego małego SUVa z napędem 4×4.  Pierwsze egzemplarze pojawią się w polskiej sieci dealerskiej Opla dopiero w październiku, jednak już przyjmowane są zamówienia na pierwsze egzemplarze. Obecnie klienci mogą wybierać spośród trzech wersji wyposażenia Essentia, Enjoy oraz Cosmo. W ofercie znajdą się trzy silniki, dwa benzynowe: 1.4l EcoTec 140 KM w opcji z systemem Start Stop oraz napędem 4×4 i 6-cio biegową manualną skrzynią biegów, 1.6l EcoTec o mocy 115 KM w opcji z systemem Start Stop oraz 5-cio stopniową przekładnią manualną. Zwolennicy silników diesla będą mieli do wyboru jedynie wariant 1.7l CDTI o mocy 130 KM występujący natomiast w 3 wariantach: z systemem Start Stop i 6-cio biegową skrzynią manualną, z systemem Start Stop i 6-cio biegową skrzynią manualną oraz napędem 4×4, a ostatni wariant będzie umożliwiać wykorzystanie 6-cio biegowej przekładni automatycznej.   Wyposażenie Essentia będzie dostępne jedynie z silnikiem 1.6l EcoTec i jego cena wynosi 67 900 zł. Wersja Essentia zawiera między innymi: Elektryczne podgrzewane i sterowane lusterka, stalowe felgi 16”, elektrycznie sterowane szyby przednie, radio CD MP3 z regulacją z koła kierownicy, komputer pokładowy, ABS+ESP, układ kontroli zjazdu ze wzniesień HDC, układ wspomagania ruszania pod górę HSA, 4 poduszki powietrzne plus kurtyny boczne, centralny zamek z alarmem, tempomat oraz światła do jazdy dziennej. Za klimatyzację manualną trzeba zapłacić dość kosmiczną cenę bo aż 4 150 zł, co sprawia że model kosztuje powyżej 72 000 zł. Nieco bardziej bogate wyposażenie pakietu Enjoy zawiera w stosunku do bazowego między innymi: reflektory przeciwmgielne, alu felgi 18”, skórzaną kierownicę, elektrycznie regulowane szyby boczne przednie i tylne, radio CD MP3 z modułem BlueTooth i złączem USB oraz manualną klimatyzację. Wyposażenie Enjoy występuje we wszystkich wersjach silnikowych i cena z najsłabszym silnikiem benzynowym 1.6l 115 KM wynosi 74 950 zł. Wyposażenie Enjoy można już poszerzyć o cały szereg różnorakich pakietów oraz elementów wyposażenia dodatkowego.  Natomiast Opel Mokka w najbogatszej wersji Cosmo będzie posiadać dodatkowo między innymi: elektrycznie składane lusterka zewnętrzne, elektroniczną klimatyzację, czujniki parkowania z przodu i z tyłu, automatyczne sterowania światłami, światłoczułe lusterko oraz czujnik deszczu. Za wersję Cosmo z silnikiem 1.6l 115 KM trzeba będzie zapłacić 78 450 zł. Zastanawiam się kto kupi model Mokka z silnikiem 1.6l. To ten sam silnik, który znajduje się w modelu Astra IV HB5 i powiem szczerze, że silniki jest dość mułowaty i mało żwawy. Gdy jeszcze do samochodu z tym silnikiem dołożymy klimatyzację to aby ruszyć trzeba się będzie odepchnąć chyba nogą. Teraz już wiem, czemu golas Mokka w wersji Essentia występuje jedynie z tym silnikiem. Jak dla mnie pierwsza możliwie ciekawa opcja z silnikiem benzynowym to 1.4 EcoTec 140 KM w opcji 4×4 i wyposażeniu Enjoy. Jednak gdy do samochodu dodamy lakier metalik w cenie aż 2 200 zł, to za taki egzemplarz trzeba będzie zapłacić aż 90 700 zł! Trochę dużo jak na małego miejskiego SUVa. Jeśli ktoś chce kupić Mokke to radzę poczekać kilka miesięcy i zobaczyć jak będą się kształtować polskie ceny modelu Chevrolet Trax, który zadebiutuje już za kilka tygodni podczas salonu motoryzacyjnego w Paryżu.   Źródło danych: media.gm.com 