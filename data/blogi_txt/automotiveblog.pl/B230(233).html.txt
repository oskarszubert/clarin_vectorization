W dniu dzisiejszym pojawiły się w Internecie zdjęcia nowego VW Jetta szóstej generacji. Patrząc na ofertę Volkswagena, model Jetta to tak naprawdę VW Golf w wersji sedan. Nowa Jetta w porównaniu z obecnie oferowaną wersją jest dłuższa o 9 cm co z pewnością przełoży się na większą ilość miejsca w środku oraz na być może większą przestrzeń bagażową. VW Jetta będzie oferowany w Europie z pięcioma wariantami silników. Trzy benzynowe o pojemności 1.2 TSI (105 KM), 1.4 TSI (144 KM) oraz najmocniejszy z silników benzynowych 2.0 TSI o mocy 200 KM. W gamie silników znajdą się też dwa Diesle 1.6 TDI (105 KM) oraz 2.0 TDI (140 KM).  W ofercie pojawić ma się także proekologiczna wersja Bluemotion oraz dwusprzęgłowa automatyczna 6-cio biegowa skrzynia biegów DSG. Patrząć na zdjęcia samochód wygląda okazale, nie jestem zwolennikiem sedanów, ale tak jak w przypadku VW Polo Sedan tak samo w przypadku Jetty, inżynierom z VW należą się słowa uznania za bardzo dobrą stylizację nadwozia. 