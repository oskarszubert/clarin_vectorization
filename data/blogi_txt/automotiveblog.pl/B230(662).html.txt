Lubię reklamy motoryzacyjne, nawet można powiedzieć że jestem ich fanem. Większość reklam mi się podoba i wywołuje u mnie pozytywne reakcje, jednak są reklamy, które wywołują u mnie irytacje. Jedną z takich reklam była reklama Chevroleta, teraz podobne odczucia mam gdy widzę w telewizji tą reklamę.  Okazuje się, że w Polsce mamy zajebiste morze, same Dębki są zajebiste, położone wśród gór z piaszczysto-kamienną plażą. Co lepsze nad brzegiem morza siedzą rybacy (przecież tylu ich można spotkać na całym wybrzeżu) i łowią sobie ryby, rozmawiając w wolnych chwilach po angielsku z zagranicznymi turystami. Takiej bzdury dawno nie widziałem. Odnośnie wykorzystania w reklamie Kimiego Raikkonena to nie będę się rozpisywał zbytnio. Gość niewątpliwie potrafi jeździć samochodem, innych zalet nie potrafię stwierdzić. Aaa.. imię ma fajne, ale w sumie nie wiem czy to zaleta… W reklamie pojawia się info 1 500 km, na jednym baku. Sprawdziłem to, w reklamie pojawia się wersja Renault Megane Bose Edition Energy dCi 130, kosztująca 80 450 zł, wyposażona jest w 60 litrowy bak paliwa. Według danych producenta w cyklu mieszanym samochód spala 4.0l na 100 km. Już to widzę, jak Meganka z Kimim za kierownicą osiąga taki wynik. Ale mniejsza o to. Nadal czepiam się tych Dębek, czemu Dębki? Pomyślałem, pewnie kluczem było to 1 500 km. Zerknąłem na Google Maps bo zastanawiałem się czy w linii prostej (1 500) od Dębek jest jakaś duża miejscowość we Francji, ale niczego nie znalazłem. Pomyślałem więc, że może myk z linią prostą jest za głupi i trzeba wyznaczyć trasę… to też zrobiłem, z Dębek do Paryża jest 1 527 km. Więc nie kumam czemu akurat Dębki, może dlatego że w innym przypadku dubbing by się nie zgadzał… Tak czy inaczej mega irytuje mnie ta reklama, nie będę jej oceniał, w sumie do głowy przychodzi mi tylko jeden komentarz. 