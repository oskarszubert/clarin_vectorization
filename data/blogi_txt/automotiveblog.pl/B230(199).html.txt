Ostatnimi czasy obserwuję w telewizji wysyp reklam motoryzacyjnych. Reklamuje się między innymi Ford, Mazda, Opel, BWM, Jaguar, Peugeot. Wiele w z tych reklam już zamieściłem na blogu, dziś kolej na spot reklamowy marki Hyundai – „Prawo do jazdy dla wszystkich„.  Reklama zachęca do odwiedzin u dealerów marki Hyundai i odbycia jazdy testowej, z tą uwagą że jazdy odbywają się 7 dni w tygodniu. Patrząc na godziny pracy salonów to mało które są otwarte w niedziele. Czy spot przekona polaków aby po niedzielnej mszy, a przed niedzielnym obiadem  udać się do salonu na jazdę testową? Tego nie wiem, ale sam spot jest dość przyjemny i na końcu pojawia się w nim celebryta  Tomasz Karolak. Zastanawia mnie tylko czemu Fiat nie sięgnął w swoich reklamach po Karolaka, który jest rozpoznawalny pewnie głównie dzięki głównej roli w serialu „39 i pół„, gdzie jeździł starym wysłużonym Fiatem 125p. o ciekawie brzmiącym imieniu Kazik Oczami wyobraźni widzę Karolaka w skórzanej kurtce, jeansach i czerwonej bluzie z kapturem, jak wsiada do czarnej 500-tki z charakterystycznym płomieniem na masce i po bokach i mówi „Kazik, coś tak zmalał”. Albo w przypadku Fiata Bravo, „Kazik aleś się odpicował” 