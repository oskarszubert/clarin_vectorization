Koreański koncern Hyundai opublikował pierwsze szkice nowego modelu Hyundai i30. Obecnie oferowana wersja i30 to brat bliźniak modelu Kia cee’d. i30 w obecnej wersji produkowany jest od 2007 roku, czas więc na zmiany. Nowy Hyundai i30 podobnie jak model i40, został w całości zaprojektowany w Centrum Projektowym Hyundai Motor Europe, mieszczącym się w niemieckim Ruesselsheim. Aktualny i30-ści nie przemawia do mnie, przód jest jeszcze jako tako akceptowalny, ale tył z tymi dużymi lampami o dziwnym kształcie pasuje do tego auta, jak kwiatek do kożucha. Nowy i30 wygląda już lepiej, samochód zyskał bardziej dynamicznej sylwetki. Jeśli chodzi o przód, reflektory oraz linię drzwi (przetłoczenia) z łatwością można się dopatrzyć podobieństw do modelu Hyundai i40, który kilka dni temu debiutował w salonach polskich dealerów koncernu Hyundai.  O nowym i30 nie wiemy zbyt dużo, koreański producent nie ujawnił jeszcze żadnych szczegółów technicznych. Wiadomo tylko tyle, że oficjalnie samochód zobaczymy na nadchodzących targach motoryzacyjnych we Frankfurcie, a w sprzedaży nowy Hyundai i30-ści pojawi się jesienią 2012 roku. Poprzez wprowadzenie do oferty odświeżonego modelu i30, Hyundai liczy na poprawę wyników sprzedaży w Europie. i30-ści będzie konkurencją dla VW Golfa, Opla Astry i Forda Focusa. Zastanawiam się teraz, kiedy zobaczymy odświeżonego cee’da, gdyż ten jest starszy od obecnego i30 i ma już 5 lat. 