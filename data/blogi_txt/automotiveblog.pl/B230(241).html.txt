Sporo dobrych rzeczy dzieje się w Saabie. Po wielu miesiącach nerwowej atmosfery i różnorakich doniesień medialnych dotyczących przyszłości szwedzkiej marki, wydaje się że ostatnie kilka miesięcy przyniosły wyraźną ulgę. W końcu inżynierowie Saaba mogą się skupić na swojej pracy, a nie na obawie o jej utratę. Jeśli wierzyć doniesieniom prasowy, to Saab ma w planach aby do końca 2013 r., wprowadzić na rynek aż 5 nowych modeli. W tym roku do oferty wprowadzono nowego Saaba 9-5, natomiast za rok możemy się spodziewać wersji 9-5 Estate (w nadwoziu kombi) oraz nowego SUVa 9-4X. W rok 2012 r. kolejnym nowym modelem Saaba ma być nowa generacja modelu 9-3 w nadwoziu 5-cio i 3 drzwiowym. Saab 9-2, który będzie bazował na platformie innego koncernu motoryzacyjnego, zadebiutuje w 2013 r. Saab planuje aby roczny wolumen produkcyjny modelu 9-2 był na poziomie 30 000 – 60 000 egzemplarzy. Trzeba przyznać, że to dość ambitne plany. O ile prace związane z modelem 9-4X oraz 9-5 Estate zapewne są już na dość zaawansowanym etapie, o tyle o nowej generacji modelu 9-3 niczego konkretnego nie słyszałem. Ciekawie zapowiada się też wskrzeszenie serii modelu 9-2. Niestety w przypadku 9-2 zaporowa może być cena, która według przedstawicieli szwedzkiej marki, może być o około 10% większa niżeli konkurencyjnego MINI Cooper’a. 