Dziś 8 maja, niby zwykły dzień, niby znowu wszystko takie jak zawsze. Jednak tak naprawdę dzisiejszy dzień jest inny. Od dziś mój świat nie będzie już taki jak zawsze. Wstałem jak zawsze o 6:30, śniadanie, droga do pracy, gdzieś tam w tle wschodzące słońce. I tak sobie idę z uśmiechem do pracy, pamiętając że dziś 8 maja. To dziś Opel ogłosi oficjalną nazwę nowego modelu z segmentu mini, który produkowany będzie w niemieckiej fabryce w Eisenach.  Nie ujawniono jeszcze wyglądu nowego samochodu, jednak w sieci pojawiły się fotki szpiegowskie zamaskowanego modelu. W mojej korpo projekt cały czas funkcjonował pod nazwą Junior, jednak od początku podejrzewałem, że to jedynie codename i finalna nazwa będzie zupełnie inna. W prasie spekulowano jakoby nowy model miał się nazywać Allegra, ale ta nazwa nigdy nie padła w żadnym korpo mailu. Spore było moje zaskoczenie dziś, gdy z oficjalnego facebookowego fan page’a marki Opel, o godzinie 7:38 dowiedziałem się, że nowy model Opla będzie nazywać się ADAM. WTF!!! Czy w dobie dzisiejszej rywalizacji o klienta, mnogości ofert konkurencji, czy nie było można wymyślić lepszej nazwy niż Opel Adam? Nie wiem czy to żart, czy jak… prima aprilis był ponad miesiąc temu. Jeszcze gdzieś w myślach kłębi mi się, że to może taki joke, żart, zajawka, wywołanie buzzu. Ehhh już lepszy byłym Opel Adolf, albo Opel Helmut… nadal nie mogę się otrząsnąć. 