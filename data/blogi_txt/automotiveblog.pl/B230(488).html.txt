Dawno nie publikowałem żadnej reklamy motoryzacyjnej. Okres ogórkowy i wakacje wyjazdy to nie najlepszy na okres dla sprzedawców samochodów, stąd też moto spotów w TV jak na lekarstwo. Jednak kilka dni temu namierzyłem w telewizji reklamę modelu Hyundai i40, w którym pojawia się zaproszenie na dni otwarte związane z debiutem i40 w Polsce. Dni otwarte będą już w soboty 6 sierpnia i potrwają tydzień. Sam spot nijaki. O ile model i40 może sporo namieszać w segmencie D, zwłaszcza że ceny rozpoczynają się już od 84 900 i są zbliżone do oferty konkurentów takich jak na przykład Ford Mondeo kombi, czy Opel Insignia Sports Tourer.  Reklama jak dla mnie zbyt monotonna, utrzymana w konwencji reklam Hyundaia, gdzie promowane jest przewodnie hasło marki New Thinking. New Possibilities. O ile sam spot New Thinking. New Possibilities jest OK bo odnosi się bardziej do marki niż do konkretnego modelu, to spot i40 jakiś nudnawy mi się wydaje. Hyundai i40 to ciekawy samochód, od spotu reklamowego oczekiwałbym większych emocji i dynamiki. A Wam się podoba? 