Peugeot ujawnił oficjalne zdjęcia najnowszego swojego dzieła jakim jest model 208. Następca popularnego modelu 207 pojawi się w sprzedaży na początku przyszłego roku. Model Peugeot 208 oferowany ma być w dwóch wersjach nadwozia trzy i pięciodrzwiowej. Uwagę przede wszystkim skupia świeży i atrakcyjny design, który ma być zapowiedzią nowej stylistyki samochodów marki Peugeot. Francuscy projektanci postanowili zmodyfikować nieco uśmiechnięty ryjek i teraz nowy 208 wygląda bardziej drapieżnie, a nie jakby się do wszystkich szczerzył.  W porównaniu do swojego poprzednika, model 208 nieco się skurczył, jednak dzięki optymalizacji konstrukcji pojazdów wygospodarowano większą przestrzeń pasażerską. Co ciekawe to projektantom Peugota udało się także zmniejszyć wagę samochodu. W porównaniu do modelu 207 średnio zaoszczędzono aż 110 kg. Piszę średnio gdyż zależy sporo od wersji wyposażenia. W maksymalnej zaoszczędzono aż 173 kg. To bardzo dobry wynik, który zapewne przełoży się to na mniejsze spalanie. Jeśli chodzi o wnętrze to Peugeot postanowił odejść od dotychczasowych rozwiązań i przedstawił w modelu 208 zupełnie nową stylistykę wnętrza. Od zera zaprojektowano wszystkie wskaźniki oraz przełączniki, tak aby ich obsługa była prostsza i bardziej intuicyjna.  Nowy Peugeot 208 w ofercie będzie posiadać aż pięć silników wysokoprężnych, z czego 4 wyposażone będą w system Stop Start. Pojawią się także nowe 3-cylindrowe silniki benzynowe o pojemności 1.0 oraz 1.2l. Producent informuje, że silniki mają wyróżniać się niską emisją CO2 oraz niskim zużyciem paliwa. Patrząc na zdjęcia wydaje się, że model Peugeot 208 może być hitem. Samochód będzie stanowił silną konkurencję wobec nowej Pandy oraz Toyot Yaris. Zastanawia mnie natomiast jakość materiałów zastosowanych we wnętrzu oraz cena nowego modelu. Źródło: www.peugeot-pressepro.com 