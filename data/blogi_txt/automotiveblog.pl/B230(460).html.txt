Volvo poinformowało dziś oficjalnie, że rozpoczyna się proces produkcyjny nowego elektrycznego Volvo C30. Pierwsza partia 250 samochodów zostanie dostarczona do europejskich klientów w Belgii, Holandii, Norwegii oraz Szwecji. Samochody głównie trafią do firm oraz instytucji rządowych. Volvo C30 w wersji elektrycznej produkowane będzie w fabryce w Gandawie, skąd następnie trafi do Goeteborga, gdzie dokonany zostanie montaż elektrycznej jednostki napędowej, akumulatorów oraz elektroniki. Aby zaoszczędzić miejsca w dość małym bagażniku Volvo C30, akumulatory litowo-jonowe o wadze 280 kg i pojemności 24 kWh, zlokalizowane zostaną w miejscu baku paliwa oraz centralnie pod podłogą. Silnik elektryczny będzie oferował moc 111 KM, a przyspieszenie od 0 do 100 km/h wynosi 10.9 sekundy. Prędkość maksymalna samochodu to 130 km/h. Zasięg samochodu na w pełni załadowanych akumulatorach wynosi 150 km, a czas ładowania akumulatora to 7 godzin, co nie jest jakimś imponującym wynikiem. Ładowanie baterii odbywa się za pomocą standardowego gniazdka. Wolumen 250 sztuk nie jest imponujący, ale Volvo zapowiada że w przypadku zapotrzebowania rynku jest w stanie wyprodukować większą partię samochodów. Zasięg 150 km nie powala, dla przypomnienia konkurencja w postaci Nissana Leaf też oferuje podobne wartości.  Volvo nie ujawniło szczegółów dotyczących ceny elektrycznego Volvo C30, również nie wiadomo czy ten model będzie oferowany na pols kim rynku. 