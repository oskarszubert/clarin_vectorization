Miałem napisać ten wpis kilka tygodni temu jednak, jakoś wyleciało mi to z głowy i dopiero dziś sobie przypomniałem o pewnej sytuacji z połowy stycznia. Wojtek spożył swój Bebilon, więc musiałem podjechać do centrum handlowego do Rossmana w celu zakupu kolejnej paczki. Z racji tego, że to miał być szybki szpil to postanowiłem znaleźć miejsce do parkowania dość blisko wejścia, aby nie musieć zasuwać przez pół parkingu. Jadąc powoli zobaczyłem wolne miejsce w równoległej alejce. Dojechałem więc do końca alejki na której byłem, skręciłem w główną, w lewo i znowu w lewo jadąc do swojego upatrzonego miejsca. Włączyłem kierunkowskaz w lewo celem zajęcia upatrzonego miejsca, ale nie skręcam bo widzę że z naprzeciwka mknie wieśniacko stuningowane czarne Renault Megane. W zasadzie bym zdążył, ale postanowiłem nie ryzykować i poczekać chwile. I co się stało? Wieśniak z Meganki skręcił bez kierunkowskazu tuż przed moją maską w moje upatrzone miejsce do parkowania. Ehhh skąd w ludziach takie zwyczaje? Z Meganki wytoczył się lekko napakowany wieśniacki koks, zostawiając swoją blond blachare w samochodzie. W pierwszej chwili pomyślałem by zaparkować na dziko na alejce i niech gość czeka aż wrócę. Jak się okazało szedł on tylko do bankomatu. Gdyby zostawił samochód bez blondi to zastanowiłbym się jeszcze nad szybkim spuszczeniu powietrza z dwóch kół. Irytuje mnie na maksa takie chamskie cwaniactwo na drodze rodem ze wsi, oby do przodu, oby jak najszybciej, oby postawić na swoim. 