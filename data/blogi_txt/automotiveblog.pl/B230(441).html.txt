W dniu dzisiejszym Opel ujawnił oficjalne zdjęcia swojego najnowszego modelu jakim jest Astra IV GTC. Nie ujawniano jak na razie specyfikacji technicznej, ale Opel już dziś zapowiedział, że pełne informacje techniczne dotyczące tego modelu zostaną ujawnione 7 czerwca. Wtedy Opel rozpocznie także przyjmowanie zamówień na ten model. Tak jak było się można tego spodziewać, swoją oficjalną premierę Astra IV GTC będzie miała podczas jesiennych targów we Frankfurcie.   Trzydrzwiowa Astra IV GTC w wersji produkcyjnej jest bardzo zbliżona do wersji Paris Concept, która została zaprezentowana przed rokiem w Paryżu. Zasadnicze różnice to drobne zmiany kształtu zderzaków oraz wyeliminowanie przednich świateł przeciwmgłowych w technologii LED. Nowy Opel Astra IV GTC będzie produkowany w Gliwicach. Produkcja seryjna ma ruszyć jesienią. 