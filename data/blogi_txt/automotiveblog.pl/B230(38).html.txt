Dzień jak co dzień bo nic nadzwyczajnego się nie wydarzyło. W zasadzie to chyba tytuł postu powinien brzmieć: „3. 2. 1. falstart” – wczoraj miało nastąpić podpisanie umowy pomiędzy GM oraz Magną, dotyczącej przejęcia większościowego pakietu udziałów w Oplu. Przychodząc rano do pracy widziałem, że media zainteresowały się tematem, przed firmą stał wóz transmisyjny RMF FM. Natomiast w drodze do pracy słuchając RMF FM usłyszałem, że rząd zamierza przeznaczyć 450 mln Euro jako pomoc dla fabryki Opla w Gliwicach. Hmmm nie wiem czy to żart ale zastanawia mnie fakt, skąd nasz wspaniały rząd weźmie taką kasę? Poza tym skąd naraz taki zwrot akcji, jeszcze kilka dni temu wicepremier Pawlak mówił, że rząd nie udzieli żadnego wsparcia fabryce w Gliwicach. Wydaje mi się, że nasz działania naszego rządu podobne są do zapowiedzi GM dotyczących finału sprawy z Magną. Jak już wcześniej pisałem, same negocjacje trwają dość długo i przypominają nieco serial brazylijski – czyli są jakieś odcinki, gra aktorska nie jest na zbyt wysokim poziomie, a akcja posuwa się w żółwim tempie. W sumie to można opuścić z 10 odcinków, a i tak wiadomo o co chodzi bo akcja zbytnio się nie posunęła.  W przypadku działań naszego rządu jest podobnie jak w serialu brazylijskim ale z tą różnicą, że zwroty akcji są bardziej częste   Według obecnych informacji umowa pomiędzy GM oraz Magną ma być podpisana dziś lub przez weekend, zobaczymy 