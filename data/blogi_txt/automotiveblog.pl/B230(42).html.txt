Niezależne niemieckie stowarzyszenie ubezpieczycieli pojazdów GDV podało, że klienci którzy zakupią nowego Opla Astre IV będą w stanie zaoszczędzić rocznie do 600 Euro na kosztach ubezpieczenia pojazdu. Skąd ta kwota? Wynika ona z wyliczenia i porównania ubezpieczenia nowego Opla Astry IV z innymi podobnymi 17-stoma samochodami klasy kompakt. Czemu zatem ubezpieczenie Opla Astry jest tańsze? Konstruktorzy i projektanci z Opla projektując nową Astrę IV, skupili się na stworzeniu nie tylko samochodu który zachwyca i wyróżnia się spośród innych. W fazie projektowej położono spory nacisk na stworzenie samochodu, który trudno będzie uszkodzić przy kolizjach z niską prędkością, a wszystko po to by koszta naprawy były jak najmniejsze. To co odróżnia nowego Opla Astre IV od innych samochodów to zderzaki, które zaprojektowano w taki sposób by wytrzymały uderzenia przy prędkościach do 15 km/h chroniąc przy tym drogie części jak na przykład: błotniki, maska, tylnia klapa, chłodnica. Inżynierowie zauważyli, że podczas typowej stłuczki, gdy kierując samochodem uderzamy w pojazd stojący przed nami, to nasze auto nieco nurkuje, przód obniża się i przez to zderzak naszego pojazdu zsuwa się pod tylni zderzak uderzanego pojazdu. Dlatego też nowy Opel Astra IV ma nieco wyżej podniesioną belkę zderzaka przedniego i obniżoną belkę zderzaka tylniego. Poza tym stworzono tzw. „crash boxy”, które wykonane są z lekkiego aluminium i charakteryzują się wysoką skutecznością absorpcji siły uderzenia przy małych prędkościach, minimalizując w ten sposób uszkodzenia. Według zapewnień niemieckiego koncernu, przy tzw. małej stłuczce właściciel nie będzie narażony na duże koszta naprawy, konieczna będzie wymiana jedynie klipsów i zatrzasków zderzaka, które są relatywnie tanie. 15 km/h to niby nie dużo, ale to tak jakby jadąc na rowerze uderzyć w nieruchomą przeszkodę. Zresztą zobaczcie sami jak to będzie wygląda w rzeczywistości – zwróćcie też uwagę na manekina za kierownicą. 