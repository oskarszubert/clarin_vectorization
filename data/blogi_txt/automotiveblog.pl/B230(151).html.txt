Wczoraj zostałem pozytywnie zaskoczony ofertą filmową TVP1 na sobotnią noc. Rzadko oglądam TVP1, jak już to najczęściej Teleexpress albo skoki narciarskie, nie pamiętam kiedy ostatni raz zobaczyłem jakiś naprawdę ciekawy film na jedynce. Najczęściej w domu oglądam TVN lub któryś z programów Discovery, czasami też Kino Polska. W sobotni wieczór TVP1 wyemitowała film Quentina Tarantino pod tytułem: „Grindhouse vol. 1. Death Proof”. Nie będę tu streszczał fabuły filmy, Ci co oglądali to wiedzą o czym jest ten horror, a tych co nie oglądali odsyłam do poszperania w internecie (filmweb, wikipedia). Co mnie urzekło w tym filmie to samochody, które pełnią w filmie priorytetowe zadanie. Tarantino wyreżyserował ten film w hołdzie kultowym amerykańskim samochodom typu muscle car z lat 70-dziesiątych.  W filmie występują 4 kultowe samochody. W pierwszej części filmu główny bohater Stuntman Mike (kaskader Mike) w którego role wcielił się Kurt Russell, siedzi za kierownicą Chevroleta Nova z 1970 roku (niektóre źródła podają 1971-72 jako rok produkcji). Samochód ma namalowaną na masce wielką trupią czaszkę i figurkę kaczki.    Kolejnym muscle car’em, który pojawia się w filmie jest Ford Mustang Mach 1 z 1972 lub też Ford Mustang Grande z 1972 roku, poruszają się nim dziewczyny: Zoe, Abernathy, Lee oraz Kim. Nie jestem pewien który z Mustangów występuje w filmie, różne źródła podają różne dane. Ja myślę jednak, że jest to Grande stylizowany na Mach 1. Zresztą zobaczcie zdjęcia poniżej.    Samochód, który dziewczyny pożyczają na dość nietypową jazdę testową to Dodge Challenger R/T z 1970, który to jest odniesieniem do filmu „Znikający Punkt”.    W pościgu za dziewczynami, które jada Challengerem, rusza kaskader Mike, który siedzi za kierownicą samochodu Dodge Charger 1969 r.     A tutaj oba Dodge’a.  Jakbym miał wystarczającą ilość gotówki, z jakieś 150.000 zł i chciałbym kupić super auto, to właśnie myślałbym o zakupie jakiegoś muscle cara, a nie nowego Porsche czy Audi. Muscle cary z przełomu lat 60/70 to auta z duszą, nie to co dzisiejsza masówka. I na koniec mały bonus, dla tych co filmu jeszcze nie widzieli. 