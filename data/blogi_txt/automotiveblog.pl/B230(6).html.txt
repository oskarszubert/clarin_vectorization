Od pewnego czasu obserwuję poczytania Maćka Budzicha w związku z prowadzonym przez niego projektem MediaCar. Pamiętam, że na początku akcji Maciek celował w samochód klasy SUV (Volvo XC90, Mitsubishi Outlander). Potem MediaFun dostał samochód do testów Peugeota 308CC, nakręcił w nim video wywiad, zrobił podsumowanie i teraz nie wiem czy na tym koniec akcji czy może Maćkowi nadal będzie dane cieszyć się i w dalszym ciągu używać Peugeot’a? Z wpisu „Pudelek od kuchni” wyczytałem, że Maciek miał możliwość testowania tego samochodu przez kilka dni. Zastanawiam się teraz co dalej z projektem MediaCar? Maćka Budzicha bardzo szanuję, mimo iż nie spotkałem go nigdy osobiście od dość dawna śledzę jego działania, które opisuje na swoim blogu poświęconym mediom. Gdy po sponsoringu jego bloga przez firmę Agito.pl przeczytałem o pomyśle Maćka na MediaCar od razu pomyślałem sobie: „fajnie by było gdyby ten projekt wypalił”. Kibicuje takim projektom jak MediaCar, ale czasy są ciężkie, z powodu kryzysu zapewne większość potencjalnych sponsorów próbuje ciąć koszty jak tylko może. Ale dość już o Maćku i jego projekcie, chciałbym odnieść się teraz do hasła „Peugeot 308CC – samochód blogosfery”, które znalazłem na autokult.pl Nie oceniam samochodu, nie jeździłem tym modelem, zresztą Peugeot ze swoją stylistyką średnio trafia w moje gusta, by nie powiedzieć że wcale. Co mnie zastanawia to samo hasło „Peugeot 308CC – samochód blogosfery”. Dla mnie oznacza ono, że Peugeot 308CC to samochód blogosfery, ale zastanawia mnie w jakim kontekście? Czy 308CC to najbardziej popularne auto wśród blogerów? Których? Wszystkich, wąskiej garstki czy może tych najbardziej popularnych w Polsce – MediaFun, Kominek? Sam pomysł firmy Peugeot, że postanowiła włączyć się do pomysłu Maćka jest godny pochwały. Wiadomo, że Peugeot chce też coś na tym ugrać ale trochę nie podoba mi się sposób w jaki to robi. Chociaż tutaj nie mam pewności, czy hasło było narzucone przez firmę Peugeot, czy może autokult.pl sam wpadł na taki slogan. Ciekaw jestem czy na przykład nie dałoby się zrobić sondy wśród polskich blogerów na temat używanej obecnie marki samochodu. Jaki byłby wynik? Może okazałoby się, że to Fiat lub Opel są najpopularniejszą marką blogosfery? 