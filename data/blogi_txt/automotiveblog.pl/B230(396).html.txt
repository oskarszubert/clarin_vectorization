Już kilka dni zostało do rozpoczęcia targów motoryzacyjnych w Genewie. Jedną z ciekawych premier podczas targów będzie nowa Lancia Ypilon, która będzie produkowana w tyskich zakładach koncernu Fiat. Lancia Ypsilon czwartej generacji powstała w oparciu o zmodyfikowaną płytę podłogową Fiata 500. Nowa Lancia Ypsilon oferowana będzie jedynie w wersji 5-cio drzwiowej, jednak projektanci sprytnie zamaskowali tylne drzwi.  Lancia Ypsilon jako mały samochód plasujący się w segmencie premium oferuje bardzo bogate wyposażenie, m.in.: innowacyjny system ułatwiający parkowanie Magic Parking, reflektory ksenonowe ze zintegrowanymi adaptacyjnymi światłami do jazdy dziennej, tylne światła z diodami led, system Blue Me TomTom Live z kolorowym dotykowym ekranem o przekątnej 4.3’’. Klienci będą mieli możliwość wyboru pakietu wyposażenia: Silver, Gold i Platinum. Pod maską nowej Ypsilon będzie pracował jeden z trzech dostępnych silników. Będą to dwa silniki benzynowe o mocy 69 KM i pojemności 1.2l oraz trubodoładowany silnik TwinAir o pojemności 0.9l i mocy 85 KM. Będzie też jeden silnik diesla 95 KM MultiJet II o pojemności 1.3l. Wszystkie silniki standardowo będą wyposażone w system Start/Stop. Plusem jest też wydłużony okres gwarancyjny. Włoski koncern wyszedł naprzeciw oczekiwaniom klientów i zwiększył okres gwarancji z 36-ciu do 96-ciu miesięcy.  Nowa Ypslion podoba mi się, jednak coś bym zmienił z tyłu samochodu. Linia dachu przy słupku C jest dla mnie zbyt futurystyczna. Podobają mi się natomiast krągłości nowej Lancii oraz przód samochodu. Udostępniono tylko jedno zdjęcie wnętrza ale widać na nim, że zaprojektowano go ze smakiem. Spodziewać się też pewnie można wysokiej jakości materiałów.   Nic nie wiadomo na temat cen i debiutu w polskich salonach, jednak jako ciekawostkę podam że na wyspach Ypsilon będzie sprzedawany jako Chrysler 