Masz złoma, samochód który wyprodukowany był w latach 80 lub 90 minionego wieku? Świetnie, więc weź swojego złoma, masę części zamiennych i jedź na rajd  Lubię takie inicjatywy, czemu zawsze w rajdzie muszą jechać rajdowe, super przygotowane i stuningowane samochody. Tak nie musi być, okazuje się że na rajd można jechać starym Polonezem, Nysą, Żukiem, Fiatem 125p lub Skodą 105L. W tym roku trasa rajdu Złombol 2010 będzie wiodła z Katowic do cieśniny Bosfor. Rajd startuje 4 września, a meta przewidziana jest 3 dni później. Uczestnicy w trakcie rajdu przejadą przez Słowację, Węgry, Ruminie, Bułgarie by na końcu dotrzeć do Turcji. Tak więc dla uczestników rajdu i ich wehikułów będzie to prawdziwy wyczyn.  Jak zapewniają organizatorzy chodzi przede wszystkim o zabawę, by komunistycznym samochodem wybrać się w świat. Dla tych co chcieliby jechać, a nie mają samochodu to raczej nie będzie dużego problemu. Zerknąłem szybko na allegro i jest sporo ciekawych samochodów w cenie do 1000 zł, które pasowałby idealnie do tego rajdu. Warto dodać, że prócz dość ekstremalnej formy zabawy i niecodziennego sposobu spędzenia wrześniowego weekendu, chodzi w tej całej akcji też o pomoc potrzebującym dzieciom z domu dziecka. Uczestnicy rajdu sprzedając miejsca reklamowe na swoich komunistycznych przekażą uzyskane pieniądze na potrzeby dzieci z domu dziecka i to jest czyn godny pochwały. W trakcie zeszłorocznego rajdu Złombol 2009, uczestnicy rajdu zebrali kwotę 44 tysięcy złotych! Jeśli więc ktoś jest amatorem ekstremalnych wrażeń i przy okazji miłośnikiem czterech kółek z lekkim zacięciem do samodzielnych napraw własnego wehikułu to propozycja uczestnictwa w rajdzie wydaje się być extra pomysłem. Zgłoszenia do rajdu przyjmowane są na stronie Złombol’a, ale uwaga to naprawdę ekstremalny rajd, jak zapowiadają organizatorzy trzeba być przygotowanym na częste awarie, kryzysowe sytuacje, załamania nerwowe, a nawet na konieczność utylizacji samochodu w czasie rajdu i alternatywną metodę powrotu do kraju. Na trasie rajdu nie ma mechaników, lawet ani też assistance, są więc chętni? 