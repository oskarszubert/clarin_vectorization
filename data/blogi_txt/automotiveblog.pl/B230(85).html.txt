Po nieudanej próbie sprzedaży marki SAAB koncernowi Koenigsegg oraz holenderskiemu koncernowi Spyker, General Motors zgodnie z wcześniejszymi zapowiedziami podjął decyzję o wygaszeniu marki. Kilka dni temu SAAB porozumiał się z chińskim koncernem motoryzacyjnym BAIC i sprzedał prawa do produkcji modeli SAAB 9-3 oraz SAAB 9-5. Z tej transakcji SAAB dostał zastrzyk gotówki, który powinien wystarczyć na wydatki SAABa w ciągu następnych trzech miesięcy. Jeśli natomiast chodzi o markę Opel to według początkowych zapewnień plan restrukturyzacji tej marki miał powstać w grudniu, lecz w dniu dzisiejszym General Motors poinformował, że plan restrukturyzacji Opla zostanie przedstawiony dopiero w lutym 2010 roku. 