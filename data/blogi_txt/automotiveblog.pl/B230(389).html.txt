Tydzień temu pisałem o nowej Zafirze trzeciej generacji. Dziś Opel oficjalnie poinformował, że podczas marcowych targów motoryzacyjnych w Genewie, zaprezentowany zostanie model Opel Zafira Tourer Concept. O tym, że Opel zaprezentuje następcę Zafiry dowiadujemy się z oficjalnego komunikatu prasowego oraz z krótkiego filmu video. Na trwającym 60 sekund klipie Mark Adams trzyma w ręce iPada, z którego jakby wyłania się hologram nowej Zafiry. Nie wiem co autor miał na myśli, ale iPad nie jest żadnym urządzeniem służącym do generowania hologramów. Może marketingowcy z Opla wkładając iPada w dłoń Adamsa chcieli pokazać nowoczesność?  OK czas dać spokój już Adamsowi i jego iPadowi, też mam i się nie chwalę tak jak on   Skupmy się na nowej Zafirze. Patrząc na hologram od razu widać, że wizualizacje Zafiry III, które przedstawiłem Wam przed tygodniem są praktycznie identyczne. Adams określa nową Zafire trzeciej generacji jako „salon na kołach”. Można więc się spodziewać komfortowego wnętrza zaprojektowanego ze smakiem oraz wysokiej jakości materiałów. Ciekawe w jakim stopniu Opel Zafira Tourer Concept będzie się różnić od wersji produkcyjnej. Uważam, że to trochę późno jak na prezentowanie samochodu koncepcyjnego, zwłaszcza że produkcja nowej Zafiry rusza w Bochum jeszcze w tym roku. Pewnie we Frankfurcie zobaczymy wersje produkcyjną.   W Genewie Opel zamierza też przedstawić finalną wersję modelu Opel Ampera, Opla Corse oraz Astre IV z silnikiem 1.3 CDTI ecoFLEX z system Start/Stop. Ponadto zobaczyć też będzie można Corse i Antare po face liftingu. Źródło: media.gm.com 