W dniu dzisiejszym Opel opublikował informację prasową o nowej odnowionej Antarze. Głównej modyfikacji poddana została gama jednostek napędowych. Opel Antara oferuje teraz odświeżoną gamę silników, które spełniają wymogi normy Euro V. Dodano dwa nowe silniki diesla o pojemności 2.2l CDTI, o mocy 163 i 184 koni mechanicznych. Słabsza wersja diesla dostępna będzie z napędem na przednią oś lub w wersji 4×4, natomiast mocniejsza wersja oferowana będzie tylko z napędem na wszystkie koła. Oba silniki diesla będą mogła współpracować z manualną lub automatyczną 6-cio stopniową skrzynią biegów.  Modyfikacji uległy też silniki benzynowe. Silnik o pojemności 2.4l oferuje teraz moc 170 KM, co jest o 30 KM niż poprzednia wersja. Ten silnik tak jak i diesle jest przystosowany do pracy w opcji z napędem na przednie koła lub 4×4. Współpracuje również z 6-cio biegową skrzynią automatyczną lub manualną. Odświeżony Opel Antara to jednak nie tylko nowe jednostki napędowe. Opel zmienił w Antarze także przed grill oraz tylne światła. Według informacji prasowej zmieniono także wnętrze, ale nie udostępniono jak na razie żadnych fotek. Ponoć są nowe lepsze materiały, nowe wzornictwo i całkowicie nowa konsola środkowa, pewnie taka jak w Astrze i Insignii. Pojawią się zdjęcia wnętrza nowej Antary to będzie można coś więcej napisać w tym temacie.  Poprawiła się też funkcjonalność Antary, dodano elektryczny hamulec postojowy oraz system wspomagania ruszania pod górę HSA. Mnie osobiście Antara nie przekonuję. Nie miałem możliwości testowania tego modelu jednak jechałem parę razy Antarą. Dla mnie to taka trochę lekko zmodyfikowana Captiva. Ten samochód w ogóle do mnie nie trafia. Gdybym miał wybrać jakiegoś SUVa to już o wiele bardziej podoba mi się Ford Kuga, którego miałem okazję przetestować. Antara jest taka jakaś nijaka, nawet pokusiłbym się o stwierdzenie, że po Agili to najgorszy model w obecnej ofercie Opla. Źródło zdjęć: media.gm.com 