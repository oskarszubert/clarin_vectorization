W najbliższy weekend ciekawa gratka dla pasjonatów marki Peugeot. Francuski producent w związku z jubileuszem zaprasza w dniach 20-21 maja na dni otwarte do swoich salonów. Z racji jubileuszu Peugeot wprowadził do oferty limitowaną serię wyposażenia Millesim 200, która dostępna jest w modelach Peugeot 207 oraz Peugeot 308 w wersjach 5-cio drzwiowych i kombi. Wyposażenie Millesim 200 to tak naprawdę wzbogacone wyposażenie Trendy plus dodatki w postaci: aluminiowych felg, modułu bluetooth i wejścia USB oraz pakietu stylistycznego (sportowe zderzaki, listwy boczne w kolorze nadwozia). Wszystkie samochody z serii Millesim 200 posiadają między innymi: automatycznie włączane światła do jazdy dziennej, progresywne wspomaganie kierownicy, dźwiękochłonną przednią szybę, manualną klimatyzację komputer pokładowy oraz radio z mp3. Ciekawa jest też oferta wyposażenia dodatkowego: » Peugeot 207 Millesim 200: kurtyny powietrzne 800 zł, podgrzewane fotele przednie 1400 zł. » Peugeot 308 Millesim 200: kurtyny powietrzne 1200zł, dwustrefowa automatyczna klimatyzacja 1200 zł, podgrzewane fotele przednie 700 zł, tylne czujnik cofania 1300 zł, skórzana kierownica 300 zł, W czasie dni otwartych klienci Peugeot będą mogli skorzystać z promocyjnego urodzinowego kredytu na zakup nowego samochodu. Urodzinowy kredyt to między innymi zerowe oprocentowanie przez najbliższe 5 lat i zerowa wpłata własna. Ale na korzystnym kredycie i limitowanej edycji Millesim 200 promocje się nie kończą. Peugeot wprowadził też do oferty bezpłatną homologację ciężarową oraz dla właścicieli Peugeotów przygotował 20% upust na zakup wybranych 200 różnych części zamiennych. Przygotowano też konkurs z ciekawymi nagrodami dla osób odwiedzających salony Peugeota podczas najbliższego weekendu. Główną nagrodą za napisanie najlepszych życzeń urodzinowych, jest samochód Peugeot 207 z limitowanej serii Millesim 200. Kolejne nagrody to romantyczny weekend w Paryżu dla 2 osób oraz dość ciekawa nagroda zwłaszcza dla automaniaków, a mianowicie 3 dniowa podróż dla dwóch osób na wyścig 24h Le Mans. Wyścig Le Mans odbędzie się w tym roku w dniach 12-13 czerwca, a przed ekipą z zespołu Peugeot Sport Total będzie czekało wyzwanie obrony tytułu zwycięzcy z poprzedniego roku. Zamierzam odwiedzić w najbliższy weekend salon Peugeota, bo dawno nie byłem. Więc po weekendzie podzielę się z Wami wrażeniami. 