Volkswagen upublicznił w Internecie pierwsze zdjęcia prezentujące 5-cio drzwiową odmianę modelu Volkswagen Up! Pomimo dodatkowej pary drzwi model w dalszym ciągu będzie oferował jednie 4 miejsca. Wymiary oraz pojemność bagażnika jest identyczna jak w wersji trzydrzwiowej, cena będzie większa jedynie o 1 060 zł. Niemiecki koncern przewiduje, że w przyszłości blisko połowa klientów zdecyduje się na zakup model VW Up! w wersji pięciodrzwiowej.  Klienci będą mogli wybrać pięciodrzwiowy model Up! w jednej z 5 wersji wyposażenia: take up!, move up!, high up!, black up!, white up! Identyczna będzie również gama silnikowa, w której znajdą się dwa silnik trzycylindrowe o pojemności 1.0l w wariancie 60 KM lub nieco mocniejszej 75 KM. W standardowym wyposażeniu modelu Up! znajdują się 4 poduszki powietrzne, układ ESP, światła do jazdy dziennej oraz wspomaganie kierownicy. Klienci mogą doposażyć samochód w system nawigacji wraz z ekranem dotykowym, klimatyzację czy radio CD/MP3. Warto też pamiętać o funkcji awaryjnego hamowania w mieście przy prędkościach w zakresie 5 – 30 km/h.   Volkswagen Up! 5DR będzie mieć swoją oficjalną premierę podczas marcowych targów motoryzacyjnych w Genewie. Pierwsze egzemplarze mają trafić do klientów jeszcze przed wakacjami. Jednak pięciodrzwiowy Up! to nie koniec nowości! Przedstawiciele koncernu Volkswagen poinformowali, że do seryjnej produkcji wejdzie też usportowiona wersja modelu Up! określona mianem Volkswagen Up! GT. Koncept tego samochodu można było zobaczyć podczas ubiegłorocznych targów motoryzacyjnych we Frankfurcie. Model Up! w wersji GT będzie wyposażony w 17-calowe alufelgi, diodowe światła do jazdy dziennej, mocniejszy silnik 110 KM, spojler oraz zderzaki o nieco sportowej stylistyce. Cen jeszcze nie ujawniono. 