USA straciły prym w byciu największym rynkiem zbytu nowych samochodów. W wyścigu o pierwsze miejsce Stany Zjednoczone przegrały z Chinami, gdzie w minionym roku sprzedano 13.6 miliona pojazdów, co jest o blisko 46 % więcej w stosunku do 2008 roku. Chińska gospodarka nie poddała się kryzysowi i prężnie się rozwija, niestety w Stanach Zjednoczonych nie jest już tak kolorowo. Nawet tak zwane premie wrakowe nie zapewniły USA pierwszego miejsca w ilości najwięcej sprzedanych samochodów na świecie. USA przegrały z Chinami olbrzymią różnicą 3.2 miliona samochodów, warto dodać że w USA w 2008 roku sprzedano 13.24 miliona sztuk pojazdów i już wtedy mówiono, że to wynik najniższy od 1992 roku. Chiny to duże możliwości zysku, na tym prężnie rozwijającym się motoryzacyjnym rynku wiele firm będzie ze sobą konkurować, zastanawia mnie tylko czy europejskie motoryzacyjne potęgi tak jak na przykład Volkswagen, Audi, BMW, będą w stanie konkurować z lokalnymi chińskimi producentami samochodów, zwłaszcza w segmencie aut tanich, dostępnych dla mas. Koncern Volkswagena zamierza w ciągu dwóch kolejnych lat zainwestować w Chinach blisko 6 miliardów dolarów. Chiny inwestują w Europie jeśli chodzi o nowo powstające fabryki produkujące części dla przemysłu motoryzacyjnego. Czyli Chińczycy zarabiają dzięki producentom samochodów, którzy potem te samochody sprzedają w Chinach. To znakomity biznes. Oczywiście ktoś może napisać, że chińskie samochody i chińskie podejście do tematyki związane z jakością, jest nieco inne niż te praktykowane w Europie. Owszem, zgadzam się z tym ale chińska gospodarka coraz bardziej goni inne światowe potęgi i stara się pozyskać nowe technologie i know-how. Popatrzmy na przykład na chęci zakupienia marki SAAB przez BAIC czy Volvo przez Geely. Nawet w polski rynek dostawców motoryzacyjnych powoli wkrada się chiński kapitał, jako przykład można tutaj podać Delphi Krosno, wykupione przez koncern BWI. W Krośnie produkowane są amortyzatory oparte na technologii Magne Ride dla takich modeli jak Porsche czy Ferrari. Oczywiście chińczycy nie kupili zakładu w Krośnie by podreperować kondycje tej firmy, nie czarujmy się zakup był głównie spowodowany chęcią zakupu technologii w tym też unikatowej Magne Ride. 