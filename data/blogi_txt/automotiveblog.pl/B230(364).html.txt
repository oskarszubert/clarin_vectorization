Aby jeszcze bardziej zadowolić klientów i umożliwić im dostosowanie wyglądu samochodu do swoich potrzeb, koncern Ford zdecydował, że klienci którzy zdecydują się na zakup modelu Ford Focus MK3 będą mogli skorzystać z palety unikalnych 200 wzorów naklejek (tatuaży).  Tatuaże zostały zaprojektowane przez Ford Custom Graphics, a ich cena kształtuje się w przedziale od 120 do 470 USD, co w przeliczeniu na naszą krajową walutę daje kwotę rzędu od 360 do 1420 zł. 360 zł to jeszcze w miarę przystępna cena, ale nie wiem czy byłbym skłony wydać blisko 1.5 tys. zł na jakieś naklejki   Ford udziela na naklejki trzyletniej gwarancji lub 60 tys. kilometrów. Naklejki w każdej chwili można usunąć, więc jeśli komuś się znudzi jakiś wzór to będzie mógł łatwo zmienić na nowy. Na chwilę obecną oferta personalizowanych naklejek/tatuaży dotyczy tylko rynku w Stanach Zjednoczonych, trochę szkoda że nie będą oferowane na innych rynkach. 