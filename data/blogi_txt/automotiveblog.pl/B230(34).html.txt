Pogoda pod psem, jesień już w pełni, więc za niedługo trzeba będzie pomyśleć o wymianie opon letnich na zimowe. Tak jak w minionym roku, specjaliści z niemieckiego automobilklubu ADAC przetestowali 34 opony zimowe o rozmiarach 185/60R14 oraz 205/55R16. Rok temu, gdy stałem przed koniecznością wyboru opon zimowych najpierw popatrzyłem na wyniki testów ADAC, a potem dopiero dokonałem zakupu w sklepie internetowym.  W tym roku testy ogumienia przeprowadzone przez fachowców z ADAC objęły opony o dwóch rozmiarach. Rozmiar 185/60R14 to opony, które najczęściej stosowane są w samochodach z segmentu B, np.: Toyota Yaris, Ford Fiesta, Volkswagen Polo, Opel Corsa, Skoda Fabia, Peugeot 207, Dacia Logan. Rozmiar 205/55R16 to opony do już nieco większych samochodów kompaktowych – np.: Ford Focus, Opel Astra, Toyota Auris, Volkswagen Golf, KIA Cee’d, Hyundai I30. Opony zimowe podczas testów ADAC sprawdzane były na różnych nawierzchniach: suchej, mokrej, na śniegu oraz na lodzie. Podczas oceny zwracano uwagę na głośność opon, przyczepność, zużycie paliwa oraz bieżnika. Podczas testów opon 185/60R14 sprawdzono 16-ście kompletów ogumienia. Według wyników przedstawionych przez ADAC najlepsze wyniki zdobyły opony: Goodyear UltraGrip7+, Dunlop SP Winter Response, Vredestein Snowtrac 3, Fulda Kristall Montero 3, Continental ContiWinterContact TS800 i Bridgestone Blizzak LM30. Powyżej prezentowane opony otrzymały najwyższą ocenę „szczególnie godna polecenia”. Niestety nie wszystkie opony spisały się należycie, dlatego też ADAC nie poleca następujących opon: Firestone Winterhawk 2, Pneumant PN 150 Wintec, Marangoni 4 i Sava Eskimo S3, Federal Himalaya WS-1. Jeśli chodzi o opony w rozmiarze 205/55R16 to najwyższą ocenę: „szczególnie godna polecenia” otrzymały opony : Goodyear UltraGrip 7+, Continental WinterContact TS830, ESA Tecar Super Grip 7, Dunlop SP Winter Sport 3D i Hankook Icebear W 440. Najgorzej w kategorii 205/55R16 wypadły opony: Firestone Winterhawk 2, Goodride SW602 i Kenda Polar Trax (KR19). Oryginalne zestawienie testów opon zimowych ADAC 2009/10 w języku niemieckim znajduje się tutaj. Dla tych co nie posługują się biegle językiem niemieckim polecam przetłumaczone zestawienie dostępne na stronach koszykopon.pl: Testy opon zimowych ADAC 2009/2010 – tabela wyników 185/60R14 T Testy opon zimowych ADAC 2009/2010 – tabela wyników 205/55R16 H 