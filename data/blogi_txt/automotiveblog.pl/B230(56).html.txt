Od 17 listopada nowe samochody w służbie polskiej policji – 66 zupełnie nowych terenowych Mitsubishi L200. Jak informuje polski oddział firmy Mitsubishi Motors Corporation, Mitsubishi L200 wygrało z konkurencją głównie z względu na wytrzymałość, niezawodność konstrukcji oraz możliwość dostosowania pojazdu do specyficznych potrzeb. Mitsubishi przystosowało samochody specjalnie dla polskiej policji. Wszystkie L200 to pomalowane na srebrno pick-upy, ze specjalnie wzmocnionym przodem. Posiadają osłony reflektorów, szyb, skrzyni biegów oraz silników. Są wyposażone w wyciągarkę linową, podstawy do montażu automatycznych wyrzutni granatów łzawiących oraz reflektorów oświetleniowych służących do oświetlania miejsca akcji. Producent udzielił na swoje samochody 2 letniej gwarancji bez limitu kilometrów.    Podoba mi się, że polska policja modernizuje swoją flotę. Na ulicach miast widzę coraz więcej radiowozów Kia cee’d czy też Fiatów Ducato, widziałem też gdzieś policyjnego Nissana Pathfindera. Oczywiście policja powiększą też ilość samochodów z wideoradarem ale z tego co wiem to są to głównie samochody Opel Vectra C. Szkoda tylko, że polska policja nie dysponuje też nieco innym modelem Mitsubishi, na przykład takim Mitsubishi Lancer Evolution X    Źródło: www.mitsubishi- motors.pl 