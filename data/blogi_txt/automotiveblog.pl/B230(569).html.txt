Dziś organizacja Euro NCAP opublikowała pierwsze w tym roku wyniki najnowszych crash testów. W pierwsze sesji w 2012 roku, testom poddano dwa modele. Pierwszym z nich była nowa Honda Civic, a drugim modelem był Jeep Compass (bosz… co za debilna nazwa dla modelu, już lepszy byłby cyrkiel). W 2012 roku aby samochód zdobył maksymalną ocenę 5-ciu gwiazdek, w testach zderzeniowych musi uzyskać następujące wyniki: - wynik łączny minimum 80% - bezpieczeństwo dorosłych pasażerów minimum: 80% - bezpieczeństwo przewożonych dzieci minimum: 75% - bezpieczeństwo pieszych przy zderzeniu z autem minimum: 60% - ocena aktywnych/pasywnych systemów bezpieczeństwa minimum: 60% Honda Civic – 5 gwiazdek - bezpieczeństwo dorosłych pasażerów: 94% - bezpieczeństwo przewożonych dzieci: 83% - bezpieczeństwo pieszych przy zderzeniu z autem: 69% - ocena aktywnych/pasywnych systemów bezpieczeństwa: 86%  Jeep Compass – 2 gwiazdki - bezpieczeństwo dorosłych pasażerów: 61% - bezpieczeństwo przewożonych dzieci: 76% - bezpieczeństwo pieszych przy zderzeniu z autem: 23% - ocena aktywnych/pasywnych systemów bezpieczeństwa: 49%  Dość słabo, by nie powiedzieć, że marnie wypadł Jeep Compass i został w tyle jeśli chodzi o inne kompaktowe SUVy. Pomimo zastosowania bocznej poduszki typu Torax (chroniącej korpus i głowę), Jeep Compass źle wypadł w teście zderzenia bocznego. Niezbyt dobrze poradził sobie pod kątem ochrony pieszych – wynik 23% jest mocno poniżej oczekiwań. Natomiast bardzo dobrze wypadła w testach nowa Honda Civic, który zgarnął maksymalną notę 5-ciu gwiazdek. Specjaliści z Euro NCAP docenili w 9-tej generacji modelu Civic system CMBS (Collision Mitigation Brake System), który pomaga uniknąć kolizji przy prędkości powyżej 15 km/h. System działa trzyetapowo, jeśli system rozpozna możliwość kolizji z innym pojazdem lub przeszkodą aktywuje się informacja wizualna oraz dźwiękowa, która ostrzega kierowcę o niebezpieczeństwie. W kolejnym drugim etapie (około 2 sekund przed zderzeniem), w przypadku braku reakcji ze strony kierowcy następuje mocno trzykrotne zaciśnięcie pasa bezpieczeństwa kierowcy oraz samochód zaczyna zwalniać. W trzecim etapie w przypadku braku reakcji ze strony kierowcy, system napina pasy bezpieczeństwa oraz aktywuje gwałtowne hamowanie. Zastanawia mnie jeszcze jedna, firmy lubią się chwalić dobrymi wynikami testów zderzeniowych. Ciekawe czy Jeep pochwali się 2 gwiazdkami i przyzna się do spieprzenia sprawy bezpieczeństwa busoli… yyy kompasu   Źródło danych: Euro NCAP 