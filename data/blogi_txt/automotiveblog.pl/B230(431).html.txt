Za kilka dni w salonach marki Ford oficjalnie rozpocznie się sprzedaż najnowszego Focusa. W związku z tym Ford Polska rozpoczął kampanie promocyjną modelu Focus. Kilka dni temu namierzyłem w telewizji spot reklamowy najnowszego Focusa, który naprawdę przyciąga uwagę widza:  Reklama mi się podoba, oceniłbym ją na mocną 4, brakuje mi trochę informacji o kinetic design. Spokojna, stonowana, bez migawek które niczego nie wnoszą, cała uwaga widza skupiona jest na najnowszym dziecku Forda. Prócz spotów reklamowych w telewizji, Ford Focus też zagości na ulicach polskich miast i będzie spoglądać z billboardów. Jeden taki mijam w drodze do pracy   Marka Ford Polska także zadebiutowała przed paroma tygodniami oficjalnie na facebooku, co jest pewnie częścią kampanii związanej z nowym Focusem. Ford Focus III generacji prócz nowej zmienionej sylwetki zewnętrznej oraz zmianom we wnętrzu to także nowe innowacyjne technologie. Postaram się je Wam nieco przybliżyć w najbliższym czasie, planuję także wywiad z rzecznikiem marki Ford Polska, podpytam trochę o strategię i plany marketingowe Ford Polska. 