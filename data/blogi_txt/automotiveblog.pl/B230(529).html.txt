Nadchodzi najmocniejsza Astra historii. Mowa o modelu Opel Astra IV GTC w wersji OPC. To już będzie prawdziwa gratka dla pasjonatów szybkie, sportowej jazdy. Pod maską znajdzie się turbodoładowany benzynowy dwulitrowy silnik o mocy 280 KM i momencie obrotowym 400 Nm. Silnik będzie współpracować z manualną sześciobiegową skrzynią biegów. Maksymalna prędkość Astry 4 GTC OPC to 250 km/h.  Jednak nie tylko mocny silnik wyróżnia Astrę IV GTC OPC, na uwagę zasługuje także zawieszenie, które zostało zaprojektowane z myślą o dynamicznej, agresywnej jeździe. Z przodu znajdą się amortyzatory HiPer Strut z adaptacyjnym systemem FlexRide, powszechnie stosowanym w innych modelach Opla. Jednak w Astrze 4 GTC OPC nie będzie trybu Normal/Sport/Tour, ale Normal/Sport/OPC. Osobiście miałem możliwość przetestowania Insignii w wersji OPC i był ogień. Wiadomo Insignia to dość duży samochód, a w przypadku sportowej wersji Astry GTC, tryb OPC to będzie już ogień do kwadratu. Tryb OPC powoduje bardziej precyzyjną pracę układu kierowniczego, silnik pracuje bardziej dynamicznie, pedał gazu jest bardziej czuły, a zawieszenie bardziej sztywne. Nowa Astra 4 GTC OPC to również nowa stylistyka nadwozia. Zmodyfikowano nieco kształt zderzaków, tylnego spojlera oraz końcówki układu wydechowego. W środku znajdziemy sportowe kubełkowe fotele, ozdobne listwy OPC oraz nowy zestaw wskaźników.  Obecnie nie ogłoszono jeszcze polskiej ceny Astry 4 GTC w wersji OPC, ale na pewno będzie ona słono kosztować. Trzeba też liczyć się ze sporym apetytem na paliwo, ale ktoś kto kupuje takie auto musi liczyć się z takimi kosztami. Chociaż nie zdziwiłbym się jeśli jakiś pomysłowy Polak przerobiłby to cacko na wersje LPG    źródło: media.gm.com 