Przez ostatnich kilkanaście dni, nie publikowałem żadnych wpisów. Byli tacy co przysłali @ z pytaniem czy porzuciłem blogowanie, jednak nic bardziej mylnego. Powód braku wpisów był bardzo prosty i można go wyrazić jednym słowem: wakacje Wstępne plany wakacyjne na ten rok dopuszczały dwa warianty, Bieszczady albo Bałtyk. Padło na Bałtyk z postojem w Poznaniu. O ile trasa z Gliwic do Poznania bez większych problemów, to już trasa z Poznania do Ustki masakryczna. Niby 300 km, a zajęło to aż 7 godzin. Byłoby trochę krócej, jednak jadąc z małym dzieckiem trzeba czasami robić przerwy   Tak czy inaczej nawet gdybym jechał sam to nie dałoby się tej trasy zrobić w mniej niż 5 godzin. Co mnie rozwaliło i było poważnym korko generatorem to niestrzeżony przejazd kolejowy z sygnalizatorem i znakiem STOP. Nie wiem dlaczego, ale przez ten sam szlak kolejowy przejeżdżałem w późniejszej drodze jeszcze kilka razy, a znaku STOP przy przejeździe nie było. Podczas mojej nieobecności blog obchodził swoje drugie urodziny. Od czasu powstania bloga opublikowałem 533 wpisy, natomiast Wy napisaliście 3 741 komentarzy, a licznik odsłon bloga wskazuje obecnie blisko 641 tysięcy. Plany na przyszłość? Wydaje mi się, że obecna formuła bloga już się trochę wyczerpuje. Mówią mi o tym statystyki odwiedzin bloga. Nie ukrywam też, że przy małym synku, coraz mniej mam wolnego czasu na blogowanie. Zastanawiam się trochę więc nad zmianą formuły bloga. Rozważam czy nie urozmaicić bloga podcastami, ale jest jeszcze kilka innych pomysłów. Aby wynagrodzić brak notek w ostatnim okresie, zapowiadam mały konkurs, który rozpocznie się jeszcze w tym tygodniu. Do wygrania będzie 5 zestawów kosmetyków samochodowych firmy AutoLand. 