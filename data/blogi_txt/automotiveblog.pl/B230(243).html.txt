Ford Mondeo po facelitingu ma zadebiutować podczas sierpniowych targów motoryzacyjnych w Moskwie. Faceliftingowi poddano wszystkie wersje Mondeo czyli 5-cio drzwiowego hatchbacka, 4-ro drzwiowego notchbacka i wersję kombi. Odnowiony Mondeo prócz zmiany sylwetki zewnętrznej to także modyfikacje wnętrza oraz jednostek napędowych. Modyfikacje zewnętrzne to przede wszystkim nowy kształt przedniego zderzaka ze zintegrowanymi światłami LED do jazdy dziennej. Zmodyfikowano także tył samochodu, klapa bagażnika zyskała nowy kształt, a tylne lampy nowy wygląd oraz diody LED.  Nie ujawniono zdjęć wnętrza, ale przedstawiciele koncernu informują o nowych materiałach panelów drzwiowych oraz zmodyfikowanej konsoli centralnej pomiędzy siedzeniami. Wewnątrz do oświetlenia kabiny samochodu również zastosowano technologię LED. Kierowca ponadto będzie mógł skorzystać z nowego zmodyfikowanego systemu nawigacji satelitarnej oraz wysokiej jakości systemowi car audio. W skład nowego systemu car audio wchodzi subwoofer, 8-smio kanałowy wzmacniacz o mocy 235 W oraz wysokiej jakości głośniki.  W gamie jednostek napędowych zadebiutuje nowy silnik benzynowy EcoBoost o pojemności 2.0 litrów i mocy 240 KM oraz unowocześniony wysokoprężny silnik 2.2 Duratorq TDCi, którego moc wzrosła o 12% osiągając 200 KM. Tym samym będzie to najmocniejsza jednostka z rodziny Duratorq jaka znajdzie się w ofercie Forda. Zwolennicy silników Diesla będą też mogli zdecydować się na jeden z trzech silników o pojemności 2.0 l i mocy 115, 140 oraz 164 KM. Ford Mondeo po face liftingu będzie oferował również automatyczną dwusprzęgłową skrzynię biegów PowerShift, która jako standard będzie występowała z silnikami EcoBoost oraz dieslami 2.0l o mocach 140 lub 164 KM. Ford w odświeżonym Mondeo będzie oferował również nowe rozwiązania techniczne takie jak m.in.: system ostrzegania o niezamierzonej zmianie pasa, rozbudowany system ostrzeżeń kierowcy (Driver Alert), inteligentny układ ładowania akumulatora z wykorzystaniem odzyskiwanej energii (Smart Regenerative Charging) oraz układ BLIS sygnalizujący pojawienie się innego pojazdu w martwym polu widzenia. Ford Mondeo po face liftingu pojawi się w europejskich salonach jesienią tego roku. Na razie nie ujawniono żadnych informacji o cenach. 