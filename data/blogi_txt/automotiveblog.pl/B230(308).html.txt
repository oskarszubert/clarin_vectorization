Nie wiem kiedy ale wrzesień minął bardzo szybko. Zdałem sobie sprawę, że nie podsumowałem sprzedaży samochodów osobowych w sierpniu 2010 r. Pora więc nadrobić zaległości   Sierpień to najgorszy miesiąc pod względem sprzedaży nowych samochodów na rynku Polskim, od początku roku. Z polskich salonów wyjechało w sierpniu 2010 r. jedynie 22 625 nowych samochodów, co jest o 7.61% mniej niż w lipcu (- 1 863 sztuk). Jednak w porównaniu do roku ubiegłego, sierpień 2010 r. okazał się lepszym miesiącem niż sierpień 2009 r, kiedy to sprzedano tylko 21 071 sztuk nowych samochodów (najgorszy miesiąc w 2009 r.). Od początku roku do końca sierpnia, polscy dealerzy sprzedali łącznie 205 418 egzemplarzy nowych samochodów, jest to o 9 201 mniej niż w analogicznym okresie roku ubiegłego. To, że sprzedaż w sierpniu była niższa niż w lipcu nie powinno nikogo dziwić. To sezonowe zjawisko, które można było zaobserwować w latach ubiegłych. Okres wakacyjny nie sprzyja sprzedaży samochodów. Część klientów zdecydowała się zapewne na zakup samochodu jeszcze przed wakacjami. Według ekspertów sprzedaż nowych samochodów w 4 ostatnich miesiącach 2010 r. może wzrosnąć, głównie za sprawą dwóch ważnych czynników. Pierwszym czynnikiem jest zmiana przepisów dotyczących odliczenia podatku VAT od samochodów osobowych z homologacją ciężarową, która wejdzie w życie na początku 2011 r. Drugi czynnik to regulacje dotyczące norm emisji spalin, od 2011 roku wszystkie silniki w nowych samochodach muszą spełniać normę Euro V. Podejrzewam, że dealerzy z końcem roku będą kusić klientów wysokimi rabatami na samochody wyposażone w silniki niezgodne z tą normą. Jeśli chodzi o ranking sprzedaży to pierwsze miejsce znowu nie powinno być zaskoczeniem. Skoda w dalszym ciągu jest liderem sprzedaży, która sprzedała w sierpniu 2 571 samochodów, a od początku roku 23 622 egzemplarzy. W ujęciu 2010 – 2009, sprzedaż samochodów z logo Skody zmniejszyło się o 3.66%. Ciekawostką jest, że ponad połowa Skód kupowana jest przez klientów instytucjonalnych. Drugie miejsce w rankingu przypadło marce Fiat. Obecny udział w rynku tej włoskiej marki to 8.31%, łączna ilość sprzedanych sztuk w pierwszych 8-miu miesiącach 2010 r. wyniosła 17 076 sztuk, co jest mniej o 5 082 (-22.94%) niż w relatywnym okresie roku ubiegłego. Na trzecim miejscu uplasował się Volskwagen, który od początku roku sprzedał 16 600 sztuk, o 6.67% mniej niż w 2009 r. Kolejne miejsca w rankingu zajęły marki: 4. Ford (16 382 sztuk, -9.66% w porównaniu do 2009 r.) 5. Toyota (15 861 sztuk, -19.54% w porównaniu do 2009 r.) 6. Opel (14 706 sztuk, -3.84% w porównaniu do 2009 r.) 7. Renault (12 011 sztuk, +5.92% w porównaniu do 2009 r.) 8. Kia (10 211 sztuk, -0.10% w porównaniu do 2009 r.) 9. Peugeot (8 909 sztuk, +10.52% w porównaniu do 2009 r.) 10.Hyundai (8 510 sztuk, +3.33% w porównaniu do 2009 r.) Poza pierwszą dziesiątką znalazły się marki: Citroen, Nissan, Honda, Mitsubishi, Suzuki. Po ośmiu miesiącach 2010 r. pod względem sprzedaży marek z pierwszej dziesiątki rankingu, najbardziej zyskał Peugeot (+10.52%), a najbardziej straciły marki Fiat (-22.94%) oraz Toyota (-19.54%). Tylko te 3 marki osiągnęły dwucyfrowy wzrost/stratę. Interesująco wyglądają też wyniki marki Citroen oraz Nissan. Citroen, który jest na 11 miejscu w rankingu skumulowanej rocznej sprzedaży, w porównaniu do roku 2009 osiągnął wzrost 25.86%, a Nissan (pozycja 12) zanotował jeszcze większy wynoszący 31.62%. Myślę, że w kolejnym miesiąc nastąpi zmiana w ścisłej czołówce rankingu, przewiduję, że Fiat wymieni się pozycją z Volkswagenem. Źródło danych: samar.pl 