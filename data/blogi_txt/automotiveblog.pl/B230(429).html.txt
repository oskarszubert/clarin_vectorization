Sporo czasu minęło odkąd po raz ostatni publikowałem na blogu jakaś ciekawą moto reklamę. Kilka spotów namierzyłem w telewizji ale moją uwagę w szczególności przykuł spot marki Hyundai, promujący nowe hasło „New Thinking. New Possibilities.”, czyli w tłumaczeniu na polski język nowe myślenie nowe możliwości. Spot trwa blisko 60 sekund, co jest nie lada rzadkością jeśli chodzi o motoryzacyjne spoty reklamowe emitowane w polskiej telewizji. Klip może wydawać się nieco patetyczny, de facto nie reklamuje on żadnego konkretnego modelu marki Hyundai ale filozofię którą kieruje się marka. Hyundai ostatnimi modelami udowadnia, że nie stoi w miejscu ale idzie z duchem czasu do przodu. Ostatni samochód który zadebiutował podczas targów w Genewie Hyundai i40 CW może okazać się ciekawą propozycją. Hyundai coraz bardziej dorównuje europejskiej konkurencji takich marek jak np.: Ford, Opel, Seat, Renault. 