Na targach motoryzacyjnych w Detroit koncern motoryzacyjny Ford zaprezentował publiczności nowy model Focus kolejnej generacji. Minęło więc dwanaście lat odkąd Ford pokazał światu model Focus I wtedy to samochód swoim wyglądem przełamywał standardy samochodów kompaktowych. Pierwsza generacja modelu Focus zdobyła uznanie jury konkursu Car Of The Year zdobywając nagrodę COTY 1999. Kolejna druga generacja oferowana obecnie w polskich salonach została pokazana publiczności w 2004 r. w Paryżu, teraz po sześciu latach mamy możliwość podziwiania nowego modelu Focus III (MK3).  Ford Focus III prezentuje się bardzo okazale, auto zostało zaprojektowane zgodnie z wytycznymi stylu Kinetic Design. Samochód ma dynamiczny i agresty wygląd, z przodu samochodu uwagę przykuwają duże wloty powietrza umieszczone w przednim zderzaku oraz dość duże reflektory znane z takich modeli jak nowa Fiesta czy Ka. Tył samochodu też jest ciekawy, głównie z racji tylnich lamp o dość niecodziennym kształcie, niespotykanym w innych modelach Forda. Linie boczną samochodu podkreśla chromowa obwódka szyb bocznych, podobna jak w Oplu Astra IV.  Wnętrze na pierwszy rzut oka wygląda ciekawie ale po chwili wpatrywania się w zdjęcia doszedłem do wniosku, że pionowo umieszczone nawiewy wyglądają trochę dziwnie, w poprzednich modelach były umieszczone poziomo. Trochę dziwnie wygląda też lewarek hamulca ręcznego, zastanawiam się dlaczego inżynierowie z Forda nie zdecydowali się na elektroniczny hamulec ręczny.  Jestem bardzo ciekaw jakie materiały Ford zastosuje we wnętrzu. Materiały zastosowane w modelu Focus II raczej nie są zbyt dobrej jakości, mam nadzieję że Ford Focus III nie rozczaruje mnie pod tym względem.  Pod względem wartości jezdnych Focus zawsze należał do najlepszych modeli w segmencie C, głównie dzięki zastosowaniu tylnego zawieszenia wielowahaczowego. Jak zapewniają inżynierowie Forda, nowy Focus będzie pod tym względem jeszcze lepszy. Nowy Ford Focus III otrzyma także nowe czterocylindrowe benzynowe turbodoładowane silniki z serii EcoBoost oferujące lepsze parametry niż obecnie oferowany silnik o pojemności 2.0 litra. W linii silników Diesla także pojawią się zmiany w postaci zmodernizowanych silników z serii Duratorq, o spalaniu mniejszym o 10 – 20 proc. w porównaniu z obecnymi. Nowością będzie także automatyczna dwusprzęgłowa skrzynia biegów PowerShift.  Ford Focus III według zapewnień amerykańskiego koncernu będzie oferowane w praktycznie niezmienionej formie na całym świecie. Produkcja Focusa III na rynek europejski będzie się odbywać w niemieckiej fabryce Forda w  Saarlouis, gdzie obecnie jest produkowany między innymi Ford Focus II w wersji RS. Debiutu nowego Focusa III w polskich salonach będzie się można spodziewać w pierwszym kwartale 2011 roku. Uważam, że auto może nieco zamieszczać w segmencie C gdzie zapewne będzie konkurować z takimi modelami jak Opel Astra IV lub VW Golf. 