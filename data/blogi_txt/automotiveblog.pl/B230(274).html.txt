Niestety nadal jestem od telewizji, ale kilka dni temu zauważyłem na Discovery reklamę modelu Volkswagen Passat – Innowacje z życia wzięte. Rzadkość ale udało mi się znaleźć na youtubie reklamę w polskiej wersji językowej. Co więcej trzeba pochwalić rodzimą łódzką agencję Opus Film, która wykonała poniższą reklamę. Spot reklamowy realizowany był w Bielsku- Białej, chociaż prawdę mówiąc nie mam zielonego pojęcia czemu akurat to miasto, a nie inne.  Spot moim zdaniem bardzo fajny, podczas zaledwie 30 sekund prezentują on nowinki techniczne, które zostały zaimplementowane w Volkswagenie Passacie: aktywny tempomat (front assist), system ostrzegania przed niezamierzonym opuszczeniem pasa (line assist) oraz asystent parkowania (park assist). VW wprowadził ostatnimi czasy dość ciekawą promocją o której w komentarzu napisał czytelnik geo. Za cenę 1190 zł można nabyć „Pakiet 1190″ w którego skład wchodzą: - światła główne bi-ksenonowe, z funkcją doświetlania zakrętów i spryskiwaczami - system radiowy „RCD 510″ - zmieniarka CD na 6 płyt, możliwość odtwarzania MP3 - wyświetlacz ciekłokrystaliczny, dotykowy, kolorowy - roleta przeciwsłoneczna tylnej szyby ustawiana elektrycznie, rolety boczne z tyłu ustawiane manualnie - system kontroli parkowania z przodu i z tyłu, akustyczny - światła przeciwmgielne, z przodu - kierownica multifunkcyjna I - komputer pokładowy „MFA Plus” Oby więcej takich reklam. 