Dziś Opel opublikował w Internecie pierwsze zdjęcia nowego czterodrzwiowego modelu Astry IV. Do gamy znanych już dobrze modeli 5-cio drzwiowego hatchbacka, kombi sportowego coupe dołącza teraz sedan nazwany Opel Astra IV notchback. Samochód będzie produkowany w gliwickiej fabryce Opla, gdzie produkowane są obecnie Astra III notchback (sedan), Astra IV hatchback (5 drzwiowa), Astra IV GTC (3 drzwiowa), Astra IV OPC (sportowa odmiana trzydrzwiowa), a w przyszłości również Astra IV Cabrio. Tak więc fabryka Opla w Gliwicach już w niedługim czasie będzie produkować aż 6 modeli i to na jednej linii produkcyjnej. Wracając jednak do modelu Opel Astra 4 sedan, widziałem go już dobrych kilka tygodni temu na linii produkcyjnej. Model wygląda ciekawie i o dużo bardziej atrakcyjnie niżeli dość sztucznie stworzony poprzedni sedan czyli Astra III notchback. Opel Astra IV sedan na pierwszy rzut oka podobna wizualnei jest do modelu Opel Insignia. Jednak po chwili dostrzec można, że do słupka C samochód wygląda identycznie jak Astra IV w wersji pięciodrzwiowej. Z tyłu natomiast widzimy łagodnie opadającą linię dachu, ładny kształt tylnych lamp oraz ciekawe przetłoczenia na klapie bagażnika. Pojemość bagażnika wynosi 460 litrów, a po złożeniu tylnej dzielonej klapy, wzrasta do 1010 litrów.  Niestety Opel nie opublikował żadnych zdjęć przodu samochodu, a to dlatego że przód samochodu ma już odświeżony wygląd (face lifting), który już wkrótce zobaczymy również w pozostałych wariantach Astry (MY13). Opla Astra IV sedan oferowana będzie w gamie pięciu silników i będą to trzy silniki benzynowe o mocy od 115 do 180 KM oraz dwa silniki wysokoprężne 1.7CDTI ecoFLEX o mocy 110 i 130 KM. Według zapowiedzi Opla, w przyszłym roku do gamy jednostek napędowych dołączą czterocylindrowe silniki benzynowe nowej generacji SIDI ECOTEC o pojemności 1.6 litra z turbodoładowaniem i bezpośrednim wtryskiem paliwa.  Opel Astra IV notchback zostanie zaprezentowany publicznie podczas targów w Moskwie, które rozpoczną się z końcem sierpnia. Miejsce prezentacji modelu nie jest przypadkowe, poprzednia Astra III sedan również swoją premierę miała na rynkach wschodnich, gdyż to te przede wszystkim lubują się w nadwoziach typu sedan. Polskich cen modelu nie ujawniono i musimy na nie poczekać do końca czerwca. Pierwsze egzemplarze pojawią się w salonach polskich dealerów jesienią.  Źródło: media.gm.com 