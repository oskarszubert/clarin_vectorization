Ni stąd ni z owąd w niemieckim tygodniku Der Spiegel oraz w czasopiśmie motoryzacyjnym AutoBild pojawiła się wzmianka o tym, że koncern General Motors rozważa sprzedaż niemieckiej marki Opel chińskiemu inwestorowi. Oczywiście to tylko plotka, która została stanowczo zdementowana przez władze Opla jak i GM. Opel po kryzysie w 2009 roku stanął na nogi. Rynek dość dobrze przyjął ostatnie modele jakimi są Insignia oraz Astra IV. Powodzeniem cieszy się też Meriva, jednak w Polsce ten typ samochodów jest dość mało popularny stąd też niewiele tych samochodów na naszych drogach. Opel od kilku miesięcy cieszy się coraz większym zainteresowaniem klientów i wzmacnia swój udział w rynku, nawet w Polsce (po pierwszych 5-ciu miesiącach 2011 r. Opel jest na 2 miejscu rankingu popularności). Skutkuje to wzrostem zamówień na samochody produkowane w zakładach Opla w Gliwicach, Ruesselsheim oraz w angielskim Ellesmere Port. Zbliża się też czas debiutu nowych modeli jakimi będą: produkowana w Gliwicach Astra IV GTC, elektryczny Opel Ampera oraz nowa Zafira Tourer. Te modele na pewno też wzbudzą sporo emocji. Czy w Oplu dobrze się dzieje? Może jakoś super nie jest, ale wygląda na to, że Opel najgorsze chwile ma już za sobą. Trwają prace nad nowymi modelami jakimi będą zapowiedziane już wcześniej Opel Junior/Allegra oraz Astra IV w wersji cabrio. Opel pewnie też za niedługo będzie coś myślał nad jakimś face liftingiem Insignii. Podsumowując zupełnie nie rozumiem skąd się takie spekulacje biorą. Opel nie narzeka na brak gotówki, rozbudowuje zakład PowerTrain w węgierskim Szentgotthard, na bieżąco reguluje wszystkie zobowiązania wobec dostawców i kooperantów. Myślę sobie, że spekulacje dotyczące możliwości sprzedaży Opla to jakieś przemyślane działanie, tylko nie wiem kto za tym stoi. Czy Opel sam takiego „niusa” wypuścił by lekko nakręcić konkurencję, czy może to konkurencja by wzburzyć krew w Oplu? Spekulacje o możliwej sprzedaży bardzo mnie zaskoczyły, zresztą chyba nie tylko mnie bo w zakładzie nie było żadnych plotek w tym temacie. 