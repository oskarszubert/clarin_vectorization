Opel opublikował kolejne zdjęcia nowego Opla Merivy II. Tym razem widać już wnętrze samochodu. Tak jak było się można tego spodziewać nowy Opel Meriva II ma wnętrze w podobnym stylu jak Opel Astra IV czy też Opel Insignia, chociaż patrząc na wygląd deski rozdzielczej tu widać pewne podobieństwo w stosunku do rozwiązań zastosowanych w modelu poprzednim. Chodzi mi głównie o centralnie umieszczony kolorowy wyświetlacz.  Po opublikowaniu zdjęć wnętrza nowej Merivy coś więcej można już powiedzieć o systemie FlexRail czyli trójmodułowej konsoli centralnej. Jak widać na zdjęciach wnętrza projektanci Opla zdecydowali się zmienić nieco pozycję lewarka zmiany biegów, przenosząc go bliżej w stronę przedniej szyby. Tradycyjny lewarek hamulca ręcznego został wyeliminowany i zastąpiony został pojedynczym przyciskiem uruchamiającym hamulec postojowy. Przycisk został umieszczony zaraz pod lewarkiem zmiany biegów, jak zapewnia Opel wszystkie wersje Merivy będą wyposażone w elektroniczny hamulec postojowy.  Dzięki tym zabiegom powstała dość spora przestrzeń między przednimi siedzeniami, która może służyć przechowywaniu przedmiotów codziennego użytku takim jak iPod, telefon komórkowy, itp.  W najniższym module systemu FlexRail znajdują się wejścia Aux-In, USB oraz gniazdo 12 woltowe oraz 2 uchwyty na kubki i dwie wnęki. Środkowy moduł  który dostępny będzie w opcjach Enjoy/Cosmo prócz funkcji przechowywania przedmiotów takich jak na przykład płyty CD będzie też pełnił funkcję podłokietnika. Ostatni modułem będzie coś w rodzaju nylonowej sakwy wielkości formatu A4 w której będzie można przechowywać dokumenty.  Opel opublikował także informację dotyczącą systemu FlexSpace, czyli systemu łatwego regulowania pozycji tylnych siedzeń. Przestrzeń bagażową nowej Merivy łatwo będzie powiększyć, w przypadku rozłożonych siedzeń tylnych pojemność bagażnika to 400 litrów i może być powiększona praktycznie czterokrotnie do 1500 litrów.  Patrząc na zdjęcia wnętrza nowej Merivy bardzo podoba mi się panoramiczny dach. Napewno nie będzie on występował w wyposażeniu standardowym. Podobne rozwiązanie ma nowa Kia Venga, tutaj zastanawia mnie który model zdobędzie większe uznanie wśród polskich nabywców. Napewno Kia będzie tańsza niż Opel, a jeśli chodzi o jakość, hmmm… tutaj myślę że jednak jakość materiałów zastosowanych we wnętrzu lepsza będzie w Oplu    Źródło: media.gm.com 