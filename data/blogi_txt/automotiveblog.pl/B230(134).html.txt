Niemiecki koncern Opla na zbliżających się targach motoryzacyjnych w Genewie prócz nowej Merivy pokaż też koncepcyjny samochód o nazwie Opel Flextreme GT/E. Nie lubię samochodów koncepcyjnych, są fajne, ciekawe, wzbudzają zainteresowanie to takie słodkie lizaki. Ale po paru latach od premiery concept cara dowiadujemy się, że tego lizaka można lizać tylko przez papierek. To znaczy można nieskończenie długo dążąc do nieskończoności podziwiać ów concept car, ponieważ on nigdy nie wejdzie do produkcji jako seryjny model. Inna wersja to taka, że z ciekawego i smacznego concept car – lizaka, powstaje lekko kwaśna landrynka o nie do końca idealnym smaku. Patrząc na model Flextreme GT/E od razu wiem, tego modelu jako landrynki na ulicy nie spotkam, nie łudźmy się, ten model nie wejdzie chyba nigdy do seryjnej produkcji ale to nie znaczy, że Flextreme GT/E nie zasługuje na uwagę. Wręcz przeciwnie, stąd też dlatego drogi czytelniku powstał ów wpis   Opel od paru lat przełamuje bariery i pokazuje, że samochody nie muszą być zwykłe i nijakie. Pamiętam jak mówiono o Insignii, że to auto zmieni wizerunek marki Opel. Nie wierzyłem, powiedziałem sobie, że muszę sprawdzić sam i wtedy się wypowiem o Insignii. Na początku 2008 r. w mailach otrzymywałem zdjęcia z fazy prototypowej, w marcu 2008 r. będąc w Ruesselsheim po raz pierwszy zobaczyłem Insignie i powiedziałem wow. Porównując Vectre C z Insignią trzeba powiedzieć, że Opel zrobił wielki sus na przód. W zeszłym roku gdy zobaczyłem na linii produkcyjnej w Gliwicach jeszcze zakamuflowaną Astre IV byłem pozytywnie zaskoczony. Parę tygodni temu w sieci pojawiły się zdjęcia nowej pełenj opcji flex Merivy. Meriva również wygląda ciekawie, kontynuuje oplowski nowy trend stylistyczny zapoczątkowany przez Insignie. Wczoraj dostałem pierwsze info o nowościach w Zafirze C i powiem jedno, Opel tu też zaskoczy – będzie coś czego konkurencja nie ma.  Ale miało być przecież o modelu Flextreme GT/E. Więc parę krótkich znaczących faktów na temat tego modelu: » napęd elektryczny połączony z silnikiem benzynowym » nadwozie o długości 4.7 m i współczynniku oporu powietrza 0.22 » niska linia dachu o wysokości 130.8 cm » czytnik lin papilarnych » odczyt potrzebny do uruchomienia samochodu » materiały użyte podczas produkcji nadwozia są z wyższej półki: włókna węglowe, aluminium oraz poliwęglany » reflektory w technologii LED » alu felgi o średnicy 21 cali » automatycznie wysuwające się tylne spojlery » prędkość maksymalna około 200 km/h » przyspieszenie od 0 do 100 km w mniej niż 9 sekund » zasięg jazdy na akumulatorach 60 km » czas pełnego ładowania akumulatorów z gniazdka 230 V – mniej niż 3 godzin Przyznam szczerze, że ten zasięg 60 km raczej nie powala mnie na kolana. Ale model Flextreme wyposażony w układ napędowy E-REV zapożyczony z modelu Chevrolet Volt/Opel Ampera posiwada dwa silniki. Elektryczny o mocy 163 KM czerpiący moc z baterii litowo-jonowych oraz czterocylindrowy benzynowy o pojemności 1.4l i mocy 72 KM. W momencie gdy baterie się wyczerpią system uruchamia silnik benzynowy który doładowuje baterie. Stąd też w mojej opinii Flextreme GT/E to trochę taka niecodzienna hybryda, niecodzienna gdyż silnik benzynowy nie napędza kół, a jedynie doładowuje akumulatory. Według danych Opla, pełny bak paliwa pozwoli na przejechanie z wykorzystaniem silnika benzynowego 500 km. Spalanie silnika benzynowego ma wynosić 1.6l na 100 km, czyżby więc pojemność baku to tylko 8 litrów??  Niestety nic nie wiemy o wnętrzu, to pozostanie pewnie słodką tajemnicą do czasu premiery w Genewie   Zastanawiam się teraz czy kolejne modele Opla będą chociaż trochę utrzymane w stylistyce Flextreme GT/E. Trzeba przyznać, że to futurystyczne coupe wygląda imponująco, może więc powstanie Insignia Coupe, która będzie wykorzystywać niektóre elementy stylistyczne modelu Flextreme GT/E? 