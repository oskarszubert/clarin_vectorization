Nie jestem fanem marki BMW. Głównie kojarzy mi się z napakowanymi koksami, którzy jeżdżą kilkunastoletnimi beemkami, jednak odkąd blogomotive kupił sobie swoje BMW to lekko zmieniłem zdanie. A tak naprawdę to jeśli chodzi o BMW to podoba mi się zaledwie kilka modeli i są to nowa 3-jka, 5-tka oraz X1. To właśnie X1 jest moim zdaniem najlepszym modelem z obecnej gamy modelowej BMW. BMW serii 1 jest średnie, za bardzo przereklamowane, serie 6, 7 oraz Z to może i fajne samochody, ale typowo dla lanserów. Seria M, fajna ale nie na polskie drogi. Natomiast co do serii X, to faworytem jest X1, a zaraz za nim X3, natomiast najgorszym, najbrzydszym i najbardziej ohydnym modelem w ofercie BMW jest X6. Samochód wygląda jak kupa, auto urosło jakby było na sterydach. Chociaż może w sumie o to chodziło, by być bliżej potencjalnej klienteli. A najbardziej to mnie rozwalają w X6 alufelgi, który mają tak mało mięsa, że można klocki hamulcowe wymieniać bez ściągania opon, fuj do kwadratu. No ale dość marudzenia miało być o BMW X1 i będzie. Podczas targów motoryzacyjnych w Nowym Jorku, BMW zaprezentowało model X1 po face liftingu. Projektanci z BMW odświeżyli X1, dodając mu nowy zderzak z gustownymi srebrnymi listwami, pojawiły się także nowe lusterka boczne ze zintegrowanymi kierunkowskazami.  Drobne zmiany zaszły także w przednich reflektorach oraz tylnych światłach, zmodyfikowano też nieznacznie klapę bagażnika. We wnętrzu dodano natomiast nowe wykończenia. Dodano także nową turbodoładowaną dwulitrową benzynową jednostkę napędową o mocy 245 KM. Prócz powyższych zmian BMW X1 po face liftingu zyska nową paletę kolorów oraz nowe wzory felg. Na koniec krótka informacja, obecna wersja BMW X1 w Polsce kosztuje blisko 120 tys. zł. Moim zdaniem zmiany wprowadzone w X1-nce wyjdą modelowi na plus. Dziwi mnie jednak, że na face lifting zdecydowano się tak szybko. 