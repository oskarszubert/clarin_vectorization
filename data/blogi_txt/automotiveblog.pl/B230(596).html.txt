Do rozpoczęcia Euro2012 zostało już raptem 10 dni. Nie jestem jakiś wielkim kibicem piłki nożnej. Poziom naszej ligi jest taki, a nie inny. Jeśli naszej polskiej reprezentacji uda się wyjść z grupy to będzie sukces wielki, na wygraną nie mamy co liczyć. W  kwestii samego Euro to ciekaw jestem jak Ci kibice dojadą na stadiony drogami których nie ma lub pociągami które się lubią zderzać lub wykolejać, no ale co tu dużo mówić to przecież Polska właśnie… Temat Euro2012 dość dobrze odbija się na wizerunku marki Hyundai oraz KIA, które to są oficjalnymi sponsorami Euro2012. Na facebookowym profilu Kia Motors Polska oraz na Kocham Football, Kia bardzo promuje nowy model c’eed. Zapisując się na jazdę testową można wygrać jeden ze 150 biletów na mecz Euro2012. Oba profile zebrały dość sporą, ponad 320-tysięczną rzeszę fanów. Kia mocno reklamuje się też w telewizji, poniższy spot widzę praktycznie kilka razy dziennie. Widać, że na Euro2012 można sporo zyskać, oczywiście bycie sponsorem wiąże się też z wydatkami, jednak wprowadzenie do oferty nowych odświeżonych modeli, plus ciekawa kampania powinna być dobrą drogą do sukcesu. Piszę powinna, gdyż czy sponsoring Euro2012 poprawi słupki sprzedaży, to o tym przekonamy się pod koniec roku porównując wolumeny z 2012 i 2011 roku. 