Już w styczniu w polskich salonach marki Kia pojawi się długo wyczekiwany model Kia Optima. Polskie ceny modelu w wersji z dwulitrowym silnikiem benzynowym o mocy 170 KM zaczynają się od 82 900 zł, jednak samochód z tym silnikiem będzie w ofercie dopiero od maja. Od początku roku Optima będzie oferowana jedynie w wariancie z silnikiem turbodoładowany o pojemności 1.7 CRDi o mocy 136 KM, która w podstawowej wersji M kosztować będzie 87 900 zł. Obie jednostki napędowe współpracować będą z 6-cio biegową manualną skrzynią. Za dodatkową opłatą klient będzie mógł zakupić samochód z 6-cio biegową automatyczną skrzynią biegów z opcją zmiany biegów za pomocą łopatek przy kole kierownicy.  Porównując ofertę modeli Kia Optima z konkurencją np.: Opel Insignia czy Ford Mondeo, wynika że oferta Koreańczyków plasuje się gdzieś po środku. Jednak już w wersji podstawowej Kia Optima jest bogato wyposażona. W skład podstawowej wyposażenia „M” wchodzi między innymi: układ ABS, ESC (elektroniczny system kontroli jazdy), VSM (system stabilności pojazdu), ESS (system sygnalizacji awaryjnego hamowania), 4 poduszki powietrzne plus kurtyny boczne, aktywne zagłówki, hamulce tarczowe z przodu i z tyłu, aluminiowe felgi 16’’, reflektory projekcyjne, przednie lampy przeciwmgielne, dwustrefowa automatyczna klimatyzacja, elektrycznie regulowane szyby przód/tył, komputer pokładowy, centralny zamek z alarmem, skórzana kierownica oraz gałka zmiany biegów, elektryczna regulacja oparcia lędźwiowego fotela kierowcy, konsola środkowa ze schowkiem i podłokietnikiem, radio CD z MP3 regulowane z koła kierownicy, tempomat, BlueTooth, złącza AUX i USB.  Patrząc na bardzo bogate wyposażenie M wydaje się, że auto ma już wszystko co mieć powinna, jednak klienci będą mieli do wyboru jeszcze dwie dodatkowe wersje wyposażenia L oraz XL, które zawierają dodatkowo: Wyposażenie „L”: Alu felgi 17”, diodowe światła do jazdy dziennej, tapicerka Premium, podgrzewane przednie fotele wraz z elektrycznie regulowanym i wentylowanym fotelem kierowcy, przednie i tylne czujniki parkowania, automatyczny asystent parkowania równoległego, automatyczne wycieraczki z czujnikiem deszczu, automatyczne światła z czujnikiem zmierzchu. Kia Optima w wyposażeniu L kosztować będzie w wersji z silnikiem benzynowym 93 900 zł, natomiast z silnikiem wysokoprężnym 98 900 zł. Najbardziej bogate wyposażenie „XL” oferuje w stosunku do wariantu „L” dodatkowo: System monitorowania ciśnienia w oponach, alu felgi 18’’, tylne lampy w technologii LED, reflektory ksenonowe, system nawigacyjny z kamerą cofania, system multimedialny Infinity wraz z 7-mio calowym kolorowym wyświetlaczem, inteligentny kluczyk z przyciskiem uruchomienia pojazdu, skórzane fotele. Ceny modelu Optima w wersji „XL” to odpowiednio 107 900 zł w wersji z silnikiem benzynowym i 112 900 zł z silnikiem Diesla.  Ceny modelu Kia Optima wyglądają ciekawie, jeśli jeszcze dołożyć do tego atrakcyjny wygląd i ciekawą stylistykę wnętrza to można podejrzewać, że Kia Optima zgarnie część klienteli zainteresowanej zakupem samochodu z segmentu D. Dodatkowym autem modelu Optima będzie 7 letnia gwarancja z limitem aż 150 000 km.  Źródło: media.kia.pl 