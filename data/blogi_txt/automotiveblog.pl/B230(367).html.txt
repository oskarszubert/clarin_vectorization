Koreański koncern Kia na blisko dwa miesiące przed rozpoczęciem targów w Genewie opublikował zdjęcia nowego modelu Kia Picanto. Picanto to najmniejszych samochód w rodzinie Kia. Będąca obecnie w ofercie Kia Picanto debiutowała podczas salonu motoryzacyjnego we Frankfurcie w 2003 roku. W tym roku podczas targów motoryzacyjnych w Genewie odbędzie się światowa premiera modeli Kia Picanto kolejnej już drugiej generacji.  Kia Picanto, którą obecnie możemy spotkać w salonach jakoś nie wzbudza we mnie emocji. Samochód jest nijaki, typowo koreański, nudny i bez polotu. Natomiast nowa Kia Picanto wygląda dynamicznie. Ostre krawędzie i liczne przetłoczenia powodują, że samochód wygląda dynamicznie, przyciągając oko klienta. Picanto upodobniła się stylistycznie do pozostałych modeli z rodziny Kia. W odróżnieniu od pierwszej wersji, to nowa Kia Picanto według zapowiedzi koreańskiego koncernu, będzie oferowana w dwóch wersjach, 3 i 5-cio drzwiowej. Pod maską pracować będzie jeden z  4 dostępnych silników o pojemności 1.0 lub 1.2 litra. Na niektórych rynkach nowa Kia Picanto oferowana będzie również w wariancie z silnikiem zasilanym LPG (‘bi-fuel’) oraz mieszanką benzyny i metanolu (‘flex-fuel’).  Gdy po raz pierwszy zobaczyłem zdjęcie nowej Picanto prezentującej przód samochodu, to pierwsza myśl, która pojawiła mi się w głowie była taka, że to fotka modelu Kia Venga. Z drugiej strony patrząc na kolor samochodu to można go być może pomylić z Chevroletem Spark. Samochód wygląda bardzo europejsko i z pewnością spodoba się wielu osobom. Jeśli ceny samochodu będą na odpowiednim poziomie to na pewno ten model sporo zamiesza w sprzedaży samochodów z segmentu A. 