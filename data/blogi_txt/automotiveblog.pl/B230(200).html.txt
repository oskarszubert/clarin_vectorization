W tym roku marka Peugeot obchodzi swój okrągły dwusetny jubileusz istnienia. Jak też nietrudno się domyślić w salonach Peugeota pojawiły się w ofercie samochody z serii Millesim 200, ale dziś nie o tym. Dziś małe podsumowanie dość imponującej historii marki Peugeot.  Wszystko zaczęło się w 1810 r. dwaj bracia Jean Pierre Peugeot oraz Jean Frederic Peugeot przekształcili swój młyn w fabrykę stali dając początek firmie Peugeot. Rok 1840 to początek produkcji młynków do kawy z unikalnym opatentowanym przez braci Peugeot, system mielenia. Mechanizm wykorzystano również w młynkach do mielenia pieprzu przez co marka Peugeot jest dostępną również w kuchniach, a nie tylko na ulicach   1889 r. to moment pojawianie się pierwszego pojazdu o nazwie Sepollet-Peugeot z silnikiem parowym. Dwa lata później w 1891 r. Peugeot wprowadza w miejsce silnika parowego spalinowy silnik benzynowy początkując tym samym produkcję samochodów. W 1903 roku Peugeot rozpoczyna produkcję motocykli, a rok 1904 to moment prezentacji pierwszego „Malucha – Bebe”. Kolejnym przełomowym rokiem jest rok 1912, wtedy to Peugeot konstruuje pierwszą ciężarówkę oraz otwiera działający po dziś dzień, zakład produkcyjny we francuskiej miejscowości Sochaux. Rok 1923 to pierwszy rok w którym ilość wyprodukowanych samochodów w ciągu jednego roku przekracza 10 000 egzemplarzy (dziś średniej wielkości fabryka samochodów jest w stanie wyprodukować tą ilość w ciągu 5-6 dni, przy 3 zmianach produkcyjnych). W 1929 roku powstaje model 201 otwierając serię oznaczeń trzycyfrowych z zerem w środku. Pierwsza cyfra oznacza wielkość (klasę), a ostatnia kolejną serię. W roku 1948 ukazuje się pierwszy po wojnie nowo skonstruowany samochód Peugeota, model 203 produkowany do 1960. Rok 1952 to kolejny kamień milowy w historii marki, w 1952 r. zjechał z taśm produkcyjnych milionowy egzemplarz Peugeota. W 1959 po raz pierwszy Peugeot zastosował w modelu Peugeot 403 silniki diesla. 1976 rok, to moment nabycia przez Peugeota 90% akcji firmy Citroën, co dało początek istnienia koncernu PSA. W roku 1983 do produkcji wchodzi kultowy model 205. Dziesięć lat później, w 1993 r. Peugeot modelem 905odnosi potrójne zwycięstwo podczas rajdu 24h Le Mans. Rok 2005 – fabrykę Peugeota opuszcza milionowy samochód wyposażony w silnik HDi z filtrem cząstek stałych FAP. W czerwcu 2008 roku wyprodukowano 50-milionowy samochód marki Peugeot. W roku 2010 Peugeot decyduje się na rebranding i zmianę swojego logo jak i hasła przewodniego marki „Motion   Emotion”. 