Ostatnimi czasy jest moda na różnorakie rajdy i zloty. Często dostaję maile, z informacją że ktoś wybiera się jakimś złomem w bezdroża Rosji, czy też słyszę w sieci o dość popularnym już rajdzie Złombol, którego tegoroczna edycja rusza za kilka tygodni. Dziś jednak o rajdzie użytkowników samochodów Ford Mondeo, skupionych wokół Mondeo Klub Polska. Czemu akurat piszę o nich? Ktoś mógłby powiedzieć przecież, że to typowe forum dyskusyjne skupione według samochodu danej marki. Oczywiście, użytkownicy forum dyskutują między sobą na temat eksploatacji oraz napraw, jednak Mondeo Klub Polska to też stowarzyszenie sympatyków popularnych Mondków. I tutaj chylę czoła tej społeczności, organizują oni przeróżne ciekawe eventy dla społeczności skupionej wokół stowarzyszenia. Popularne są wspólne wypady, zloty czy też akcje mikołajkowe. Jednak naprawdę dużą i profesjonalną imprezą jest Rajd Mondeo. Idea rajdu jest prosta i polega na objechaniu praktycznie całej Polski. Uczestnikiem rajdu może być każdy kto ma Forda Mondeo, można się dołączyć i odłączyć w dowolnym momencie. Na trasie są punkty kontrole na których przyznawane są punkty oraz później nagrody. Są też nagrody dla załóg które osiągną na trasie najmniejsze spalanie, ale są też i specjalne akcje jak troleje oraz postoje w stacjach dealerskich Forda. Prócz dobrej zabawy i możliwości poznania się na żywo jest to także możliwość dokształcenia się w zakresie użytkowania i napraw samochodu.  W tym roku II Ogólnopolski Rajdu Mondeo Klub Polska odbywał się w dniach 10-15 sierpnia. Trasa wiodła z Krakowa przez Kielce, Radom, Warszawę, Łomże, Białystok, Suwałki, Grudziądz, Szczecinek, Poznań, Lubin, Legnicę, Wrocław, Śląsk aż do mety w Krakowie. W tym roku na trasie rajdu pojawił się klubowy Ford Mondeo MK1 o wdzięcznej nazwie FordFiter, zakupiony z funduszy stowarzyszenia i wsparcia sponsorów. Fajną sprawą był też grill, który został zrobiony z części Forda Mondeo. Według zapewnień stowarzyszenia jest to jedyny taki grill w Polsce.   Społeczność skupiona wokół Mondeo Klub Polska oraz pomysł cyklicznego rajdu na tyle mnie zaciekawiły, że postanowiłem skontaktować się z prezesem stowarzyszenia i nieco go wypytać o szczegóły. Wszystkie uzyskane informacje sprawiły, że postanowiłem nieco pomóc stowarzyszeniu w organizacji rajdu. I w taki oto sposób Orange użyczył na czas rajdu bezprzewodowy router Huawei E587 (taki sam jaki ja testowałem w czerwcu), dzięki któremu możliwe było przesyłanie fotek uczestników rajdów bezpośrednio na facebookowy profil Mondeo Klub Polska. Tak więc jeśli są tu właściciele Mondków to odsyłam Was na forum MKP czy też na fejsa i namawiam do aktywnego włączenia się w życie stowarzyszenia oraz do udziału w kolejnym ogólnopolskim rajdzie MKP 