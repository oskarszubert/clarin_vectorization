W dniu dzisiejszym jury plebiscytu na Samochód Roku 2013 (Car Of The Year 2013) ogłosiło finałową listę ośmiu modeli, które będą ubiegać się o ten prestiżowy tytuł. Początkowo z dość licznej listy na której znalazło się ponad 30-ści modeli, do finału miało przejść jedynie siedem z nich. Jednak dwa modele zdobyły tą samą ilość głosów, co za tym idzie w tym roku mamy nieco większą niż zwykle liczbę finalistów. Podobna sytuacja miała już miejsce podczas wcześniejszej edycji plebiscytu w roku 2007. Oto modele ubiegające się o tytuł Car Of The Year 2013 (COTY2013):   Ford B-Max – moim zdaniem dość ciekawy model z racji unikalnego rozwiązania jakim jest brak słupka B. Fajny miejski mały minivan, niestety prócz wyeliminowania słupka B i ciekawej fordowskiej stylistyki raczej model nie oferuje niczego nadzwyczajnego.  Hyundai i30 – o tak, niewątpliwie ten model udał się koreańczykom. W porównaniu do poprzedniej i30-tki, ten model już może w pełni konkurować z innymi liczącymi się graczami jak VW Golf, Opel Astra czy Ford Focus. Jednak tu ogólnie mówiąc mamy raczej ewolucje, a nie z rewolucje. Mercedes Benz klasy A – będę z Wami szczery… pasjonatem Mercedesów to ja nie jestem. Tu trochę mam podobnie jak w przypadku mojego stosunku do marki BMW, chociaż akurat po ostatnich doświadczeniach z tą marką nieco zmieniłem swoje nastawienie do niej. Podobnie jest w przypadku nowej A klasy – ten model nawet mi się podoba. Po dość takich sobie wcześniejszych modelach W168, W169, nowa A klasa naprawdę trafia w me gusta. Z dość pudełkowatego auta w końcu powstał prawdziwy Mercedes mogący powalczyć z konkurencją premium w segmencie C. Peugeot 208 – model taki sobie, fajny ale…. Tak naprawdę dla mnie ten model to znowu podobnie jak w przypadku Hyundaia i30, bardziej ewolucja niż rewolucja. Dodano LEDy, lekko zmodyfikowano kształty, odświeżono wnętrze. Peugeot idzie niewątpliwie z duchem czasu, model 208 z pewnością może się podobać, ale wątpię by to wystarczyło do zdobycia tytułu COTY 2013.  Renault Clio – nowe Clio czwartej generacji to nowy innowacyjny design. Ten model musiałbym podobnie ocenić jak opisanego we wcześniejszym akapicie Peugeota 208. Jednak moim skromnym zdaniem, modyfikacje w Renault Clio są głębsze niż w przypadku 208-mki. Mimo tego tutaj również śmiem twierdzić, że prócz designu, ewolucji to wciąż za mało by zdobyć prestiżowy tytuł Samochodu Roku 2013.  Subaru BRZ/Toyota GT86 – halo, ktoś się pomylił? Co ten model robi w zestawieniu? Bez szans na wygraną, chyba przez przypadek znalazł się w finałowej ósemce. Volkswagen Golf – no chwila, Golf już przecież zdobył tytuł COTY w 1992 r. Po co więc nagradzać to samo?   Baaa powiem więcej, Golf VI zdobył w 2009 r. trzecie miejsce, więc wątpię by niby nowy Golf VII mógł wywalczyć lepszą pozycję, skoro Kowalski raczej na pierwszy rzut oka nie znajdzie różnić miedzy tymi dwoma samochodami.  Volvo V40 – tak, zdecydowanie tak. Model V40 to mój faworyt do tytułu COTY 2013, chociaż we wcześniejszych edycjach obstawiałem już Volvo S60 i jakoś chybiłem. Może dlatego, że żaden model Volvo nie zdobył jeszcze tytułu COTY. Jednak kontynuując myśl ewolucja/rewolucja, to z pewnością  tu określiłbym V40 mianem rewolucji. 