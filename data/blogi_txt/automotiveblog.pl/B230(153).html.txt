Obserwując wyniki sprzedaży nowych samochodów w Polsce, można wywnioskować, że Kia radzi sobie całkiem nieźle. Wyniki sprzedaży koreańskiej marki nie są może powalające ale Koreańczycy radzą sobie coraz lepiej. W sieci pojawiły się zdjęcia prezentujące nowy model Kia Magentis, który występuje na niektórych rynkach pod nazwą Optima. Samochód oficjalnie po raz pierwszy zostanie pokazany podczas salonu motoryzacyjnego w Nowym Jorku, który odbędzie się w dniach 2-11 kwietnia 2010 r. Odmieniony Magentis swoją linią dachu przypomina nieco nadwozie coupe. Nowa Kia Magentis jest dłuższa i szersza od obecnego modelu. Nadwozie zostało zaprojektowane w centrum projektowym we Frankfurcie, a wnętrze w Stanach Zjednoczonych. Samochód pojawi się sprzedaży u europejskich dealerów wiosną przyszłego roku. W kolejnym roku Kia zapowiedziała również zaprezentowanie wersji hybrydowej, ale nie wiadomo kiedy ta pojawi się w sprzedaży. Obecnie w sieci dostępne są jedynie zdjęcia prezentujące sylwetkę zewnętrzną Magentisa, na zdjęcia wnętrza będzie trzeba zapewne poczekać jakieś 2-3 tygodnie aż do targów w Nowy Jorku. Model Magentis może nie rzuca na kolana, patrząc na ten model stwierdzić można, że wygląda ładnie, poprawnie. Czy będzie zagrożeniem dla konkurencji? Trudno powiedzieć, na razie w mojej opinii model Magentis nie dorównuje takim samochodom jak Opel Insignia, Volvo S60, Ford Mondeo czy Skoda Superb. Ale z pewnością pod względem ceny będzie sporo tańsza niż konkurencja i to może przyciągnąć przyszłych potencjalnych klientów. 