W marcu nastąpiła małe odbicie jeśli chodzi o sprzedaż nowych samochodów osobowych w Polsce. Jak podał Samar, w marcu z polskich salonów wyjechało o blisko 5 tysięcy (20.3%) więcej samochodów niżeli w lutym 2010, ale niestety pomimo wzrostu w stosunku do poprzedzającego miesiąca to w ujęciu rocznym już nie jest tak kolorowo. Marzec 2010 w porównaniu z marcem 2009 wypadł o 5.6% gorzej. Pomimo iż polski rynek motoryzacyjny w ostatnim miesiącu pierwszego kwartału 2010 r. powoli zaczął nadrabiać starty w związku ze słabymi wynikami w styczniu i lutym, to niestety w ujęciu 2009-2010 mamy spadek o blisko 10%. Sumarycznie w pierwszym kwartale tego roku w Polsce sprzedano 79 114 aut. W odniesieniu do I kwartału 2009 to wynik niezbyt korzystny, rok temu I kwartał zamknął się wynikiem 87 966, czyli w tym roku sprzedano w pierwszych 3 miesiącach o 8 852 samochody mniej niż w relatywnym okresie roku ubiegłego. Czemu jest gorzej? Rok temu mieliśmy słaba złotówkę, a programy dopłat do nowych samochodów w Niemczech skusiły niektórych klientów do zakupu samochodu w Polsce po nieco tańszej cenie, a następnie odebranie premii już w kraju zamieszkania, gdzie premie obowiązywały. Poza tym pierwsze dwa miesiące mieliśmy dość srogą i śnieżną zimę, która zniechęciła klientów do wizyt w salonach. Polacy najchętniej w dalszym ciągu kupują Skody. W pierwszym kwartale, dealerzy tej czeskiej marki sprzedali łącznie 9 230 samochody, co jest o 2.34% więcej niż w analogicznym okresie 2009 r. Będąca na topie Skoda, zwiększyła udział w polskim rynku do 11.67%. Na drugim miejscu nastąpiła zmiana, awans zaliczyła Toyota ze sprzedażą 2 692 aut w marcu i łącznie w pierwszym kwartale 7 010 samochodów, co jest o prawie 11% mniej niż przed rokiem. Toyota zmniejszyła tym samym udział w rynku do 8.86%. Toyota wyprzedziła Fiata, który zajmuje 3 miejsce, głównie za sprawą obniżki cen większości modeli w połowie marca. Dodatkowo w marcu w ofercie Toyoty pojawiła się Toyota Auris po face liftingu, o której pisałem jakiś czas temu. Fiat zanotował spadek o jedno oczko. Łącznie w pierwszych trzech miesiącach 2009 roku, sprzedał 6 733 samochodów czyli o 28.26% mniej niż w pierwszym kwartale 2009 r. Czwarte miejsce też uległo zmianie i przypadło tym razem Volkswagenowi. W marcu VW sprzedał w Polsce 2 653 egzemplarze (wzrost w stosunku do lutego 2010 o 63.26%, 1 028 sztuk), a w całym I kwartale 6 118 aut, co okazało się być o 15.44% mniej niż w I kwartale 2009 r. Opel zajął 5 miejsce, w I kwartale nowe samochody z błyskawicą na masce trafiły do 5 842 nabywców. To niestety wynik o 22.25% gorszy niż w relatywnym okresie 2009 r. i niemiecka marka tym samym zmniejszyła udział na polskim rynku do 7.38%. Szóste miejsce zachował Ford. Ford sprzedał w I kwartale tego roku łącznie 5 585 samochodów, co jest o 6.92% mniej niż w 2009 r. ale jednak Fordowi udało się zwiększyć udział w rynku do 7.06%. Renault zajęło 7 miejsce. Francuski koncern sprzedał w pierwszych trzech miesiącach 4 432 samochody, to o 11.13% mniej co spowodowało zmniejszenie udziału w rynku o 0.07 do wartości 5.60%. Kolejne 8 miejsce należy do koreańskiego koncernu Kia. Łącznie sprzedaż samochodów marki Kia od początku 2010 r. wyniosła 4 045 sztuk, wzrost o 3.85%. Kia jest drugą prócz Skody marką z pierwszej dziesiątki, która odnotowała wzrost sprzedaży samochodów. Wzrost sprzedaży głównie spowodowany jest wprowadzeniem do sprzedaży modelu Kia Venga, który objęty jest 7-mio letnią gwarancją. Przedostatnie miejsce pierwszej dziesiątki przypadło w udziale Peugeotowi. Peugeot sprzedał w marcu 1 136 samochodów, co jest o 31.18% więcej (+270 samochodów) niżeli w marciu 2009 r. Łącznie pierwszy kwartał Peugeot zamknął wynikiem 3 533 sprzedanych samochodów, co jest natomiast o 165 samochodów (4.46%) mniej niż w I kwartale 2009 r. Pierwszą dziesiątkę zamyka Hyundai, którego sprzedaż wyniosła w pierwszych 3 miesiącach 2010 r. 3 148 egzemplarzy, co jest o 7.22% mniej niż w analogicznym okresie 2009 roku. Jednak mimo spadku sprzedaży koreańska marka zwiększyła udział w rynku z 3.86% do 3.98%. Druga dziesiątka pod względem sprzedaży to kolejno: Honda, Citroen, Nissan, Suzuki oraz Chevrolet. Źródło: samar.pl 