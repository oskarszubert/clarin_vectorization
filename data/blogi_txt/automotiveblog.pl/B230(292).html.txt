Renault Laguna III produkowany jest od 2007 roku, samochód zadebiutował podczas targów motoryzacyjnych we Frankfurcie w 2007 r. Przyszedł więc czas na wizytę u kosmetyczki celem face liftingu   Renault zaprezentuje nieco odświeżoną Lagunę podczas zbliżających się targów w Paryżu. Projektanci z francuskiego koncernu Renault zmienili mocno przód auta, co nadaje mu teraz nieco bardziej dynamicznego charakteru. Wersja sprzed face liftingu jest dla mnie nudna i pozbawiona tego czegoś, co przyciągałoby mój wzrok do tego auta.  Modyfikacje Laguny objęły głównie przód auta, wprowadzono nowe reflektory, zmodyfikowano kształt zderzaka i przedni grill. Zmiany nastąpią też w jednostkach napędowych, Renault zapowiedziało, że Laguna po face liftingu będzie oferowano z nowym ekologicznym silnikiem turbo diesla 1.5 l dCi o mocy 110 KM. W modelach z silnikami dCi 130 KM i dCi 150 KM oferowany będzie jako opcja system 4Control, która umożliwia skręt wszystkich czterech kół.  Renault Laguna po face liftingu oferować będzie klientom też nowe rozwiązania techniczne, m.in.: system nawigacji Carminat TomTom Live i Bose Sound System. Samochód pojawi się w sprzedaży na początku listopada, na razie nie wiadomo czy ceny w polskich salonach Renault ulegną zmianie. Nie wiem czemu ale wydaje mi się, że Laguna to jakiś mało trafiony model. Mało widzę Laguny III na ulicach polskich miast więc ten model przegrywa z konkurencją w postaci Forda Mondeo, Opla Insignii czy Toyoty Avensis. Nigdy nie jechałem Laguną trzeciej generacji i trudno jest mi oceniać ten samochód. Jednak przyczyny nikłego zainteresowania tym modelem na polskim rynku, dopatrywałbym się w nijakim nudnym dizajnie i pokutującą opinią z Laguny II, którą to spokojnie można by nazwać królową lawet. 