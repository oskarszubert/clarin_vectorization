Nie jest żadnym odkryciem, że w momencie zakończenia produkcji Astry III, w ofercie Astry IV będzie brakować modeli sedan oraz cabrio. Opel na pewno rozważa plany wprowadzenia do produkcji modeli w nadwoziu czterodrzwiowy notchback (sedan) oraz trzydrzwiowy cabrio, które wypełnią maksymalnie ofertę Opla Astry IV. Chociaż na chwilę obecną nie ma żadnych oficjalnych potwierdzeń ze strony Opla co do tych projektów. Niemiecki magazyn Auto Moto Und Sport pokusił się o wykonanie wizualizacji prezentujących możliwy wygląd Astry IV Notchback i Astry IV TwinTop.     Kabriolet wygląda bardzo ciekawie, czerwony kolor jest chyba idealnym kolorem dla kabriolet, a białe wnętrze tworzy ciekawy kontrast. Szkoda, że nie ma zdjęć prezentujących tył samochodu.  Jeśli chodzi o sedana to nie jestem ich wielkim zwolennikiem, ale tutaj dostrzegam przód Astry IV hatchback i tył z Insignii, która bardzo mi się podoba. W momencie kiedy po raz pierwszy zobaczyłem wizualizację tyłu Astry IV sedan to pierwsza moja myśl byłą: „o czerwona Insignia”   Można też spekulować gdzie Opel uruchomi produkcję Astry IV cabrio i sedana, ale chyba mam na to prostą odpowiedź. Astra IV cabrio to tak naprawdę trzydrzwiowa Astra IV GTC bez dachu, a Astra IV GTC będzie produkowana tylko i wyłącznie w Gliwicach. Astra III sedan produkowana jest tylko i wyłącznie w Gliwicach, więc naturalną rzeczą jest aby projekt Astra IV sedan również ulokowany był w Gliwicach. Astra IV cabrio oraz sedan będą bazować na płycie podłogowej Global Delta. Obecnie tylko 2 (a od 2011 r. łącznie 4) zakłady Opla w Europie produkują samochody oparte na tej płycie podłogowej są to: Gliwice (PL) – produkcja modelu Astra IV 5DR hatchback, w przyszłości jedyny zakład produkcyjny modelu Astra IV 3DR GTC. Ellesmere Port (UK) – model Astra IV 5DR hatchback oraz jedyny zakład produkujący model Astra IV SportTourer. Były też spekulacje na temat ulokowania w Anglii produkcji modelu Opel Ampera. Ruesselsheim (DE) – od przyszłego roku produkcja modelu Astra IV 5DR hatchback. Bochum (DE) – od przyszłego roku produkcja modelu Opel Zafira C. Naturalne jest więc dla mnie ulokowanie produkcji sedana i kabrioleta w gliwickiej fabryce Opla. 