Nissan kilka dni temu zakończył produkcję modelu Nissan Micra, a na jego miejsce zostanie uruchomiona produkcja modelu Juke. Model Juke to crossover, który zadebiutował w 2009 roku podczas wystawy w Genewie. Samochód skonturowany jest o platformę B Nissan-Renault. Juke produkowany będzie w USA, Japonii oraz w Anglii. Patrząc na zdjęcia tego modelu od razu widać, że to nie jest zwykły SUV. Dolna część nadwozia z dużym prześwitem, mocno zarysowanymi błotnikami sugeruję mocnego SUVa. Natomiast górna część nadwozia z nietypowym grillem przypomina raczej auto o charakterze sportowym.  W Polsce Nissan Juke oferowany będzie z trzema różnymi silnikami: Benzynowe: » 1.6l 117 KM » 1.6l 190 KM Diesel: » 1.5l dCi 110 KM oraz w trzech wersjach wyposażenia: Visia, Acenta, Tekna. Cena modelu z silnkiem 1.6l 117 KM w podstawowej wersji Visia wynosi 57 900 zł. Niestety ta wersja nie posiada radia i klimatyzacji, które można dokupić za 3 000 zł.  Wersja Visia oferuje: przednie, boczne i kurtynowe poduszki powietrzne. Systemy ESP, ABS, EBD plus układ wspomagania hamowania Brake Assistant. Ponad to pełnowymiarowe koło zapasowe, elektrycznie regulowane lusterka, regulowaną wysokość fotela kierowcy, centralny zamek z pilotem, elektrycznie regulowane szyby przednie i tylne, adaptacyjny układ wspomagania kierownicy. Bardziej wyposażona wersja Acenta, której ceny zaczynają się od 64 300 zł posiada: 17-sto calowe alu felgi, przednie reflektory przeciwmgłowe, klamki zewnętrzne w kolorze nadwozia, manualną klimatyzację, skórzaną kierownicę ze zintegrowanym sterowaniem radiem i skórzany drążek zmiany biegów. Radio CD z MP3 i zestawem 4 głośników, moduł BlueTooth, złącze USB, tempomat. Do wersji Acenta za 1 400 zł można dokupić Pakiet Dynamic, oferujący Nissan Dynamic Control System oraz automatyczną klimatyzację.  Najbardziej bogata wersja Tekna, której ceny rozpoczynają się od 70 100 zł zawiera dodatkowo w stosunku do wersji Acenta: sportowe 17-sto calowe alu felgi, automatycznie włączane światła + czujnik deszczu, przyciemniane szyby, automatyczną klimatyzację, Nissan Dynamic Control System, Nissan Connect (5-cio calowy kolorowy dotykowy wyświetlacz LED, gniazdo USB, MP3, iPod plus tylna kamera ułatwiająca parkowanie oraz zestaw 6-ciu głośników). Ciekawie wygląda już wersja Acenta, którą z dodatkowym pakietem automatycznej klimatyzacji kosztuje 65 700 zł. Warto dodać, że Juke może też być opcjonalnie wyposażony w układ napędu 4×4 jednak jego cene pozostawia wiele do życzenia.  Zastanawiałem się czy kupiłbym Nissana Juke? Ciężko mi powiedzieć, nie siedziałem w środku, nie wiem jak to cudo sprawuje się na drodze, a ze zdjęć nie dać się ocenić jakości materiałów zastosowanych we wnętrzu. Z zewnątrz samochód jakoś do mnie nie przemawia. Przeraża mnie też trochę nazwa Juke, to tak jak kiedyś brechtaliśmy z sąsiada który miał Tavrie. Wtedy też podpuszczaliśmy młodszych kolegów z podwórka by podeszli do wracającego z garażu sąsiada i zapytali go „Ta w ryja chcesz?”. W przypadku modelu Juke już sobie wyobrażam określenia Joke, Junk albo spolszczone Żuk :)Przedstawiciele Nissana zapewniają, że w Europie jest już ponad 15 000 zamówień na ten model, czy będzie go można zobaczyć na Polskich drogach? Pewnie tak, ale raczej będzie to rzadki widok. 