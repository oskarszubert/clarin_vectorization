W mediach spekuluje się jakoby za rok podczas targów w Paryżu, koncern Volkswagen ujawnił publicznie model Volkswagen Golf MK VII. Obecna szósta wersja Golfa debiutowała w 2008 roku, więc jak na mój gust rok 2012 to trochę za wcześnie na następcę. Nie jestem fanem marki Volkswagen i to nie dlatego, że mam zastrzeżenia co do jakości, ale w głównej mierze nie odpowiada mi styl VW. Mam problem z odróżnieniem nowego VW Passata 7 od wersji BK6. Tak samo mam z Golfem. O ile różnice między MK1 i MK2 oraz między MK2 i MK3 były bardzo wyraźne, to już miałem mały problem odróżnić MK4 od MK3, MK5 od MK4, a MK6 rozpoznaje tylko z racji czarnego grilla. Owszem trudno się nie zgodzić ze stwierdzeniem, że jeśli coś jest dobre i ludzie to kupują, to po co wprowadzać rygorystyczne zmiany. Coś w tym jest, ale ja oczekuję od auta, że mnie zachwyci, powali na kolana. Wydając na samochód blisko 70 tys. na samochód klasy kompakt, chcę aby auto było naprawdę super. Kilka dni temu brytyjski tygodnik Auto Express opublikował renderingi nowego VW Golfa 7-mki. Nie wiadomo oczywiście na ile renderingi pokryją się z rzeczywistością, ale nowy Golf w odróżnieniu do poprzedników o dziwo mi się podoba.  Z przodu widać ładny wąski grill oraz światła LED do jazdy dziennej. Nareszcie zmieniono bryłę samochodu oraz linię boczną. Samochód nabrał bardziej sportowego, dynamicznego charakteru. Jeśli wierzyć doniesieniom dziennikarzy z Auto Express, nowy Golf będzie oferował silniki benzynowe jedynie w wersjach turbodoładowanych TSI. Mają się także pojawić wersję GTI o mocy 220 KM oraz R z napędem 4×4 i mocą aż 300 KM. Jeśli chodzi o gamę silników Diesla, to w ofercie pojawią się dwie jednostki 1.6 TDI oraz 2.0 TDI. Wszystkie wersje oferowane będą z systemem Start-Stop w standardzie, a koncern VW planuje także wersję hybrydową i elektryczną.  Golf MK7 ma oferować też nowe wyposażenie, wliczając najnowszy komputer pokładowy oferujący dostęp do Internetu, kamerę rozpoznającą znaki drogowe, system LDW, system zapobiegający kolizjom przy małych prędkościach, aktywny tempomat oraz system monitorowania martwego pola. Trzeba przyznać, że nie ma tu jakiegoś mega przełomu, Ford Focus MK3 oferuje wszystkie te systemy, no może z wyjątkiem dostępu do Internetu. 