Czas podsumować rejestracje samochodów w Polsce w 2012 roku. To był dość ciężki okres dla dealerów i importerów.  W ciągu minionego roku zarejestrowano 270 584 egzemplarzy nowych samochodów, jest to wynik o 4222 szt. gorszy (-1.54%) niż w roku 2011. Analitycy już na początku roku prognozowali, że ten rok będzie trudny, jeszcze do wakacji wszystko wskazywało, że wynik rejestracji w 2012 r. będzie lepszy niż w 2011 r. jednak od wakacji dało się zaobserwować coraz niższe zainteresowanie klientów nowymi samochodami. Jeśli chodzi o strukturę sprzedaży, to zmienił się profil klienta. Obecnie jedynie 44.1% nowych rejestracji jest dokonywanych przez klientów indywidualnych, w 2011 r. udział klientów indywidualnych i instytucjonalnych był prawie 50 na 50. Jeśli chodzi o ranking producentów, to nikogo pewnie nie zaskoczył fakt, że na pierwszy miejscu znowu uplasowała się Skoda z ilością 32 182 zarejestrowanych egzemplarzy. Jest to wynik co prawda gorszy od wyniku Skody z 2011 r. (-0.69%) jednak pozycja Skody wydaje się być niezagrożona. Na drugim miejscu rankingu ze sporą strata do lidera uplasował się Volkswagen z ilością 22 640 zarejestrowanych egzemplarzy. Dla Volkswagena to duży wzrost, aż o +16.22% w ujęciu rok do roku, niemiecka marka poprawiła swoją pozycję w rankingu o dwa oczka. Trzecie miejsce zajęła Toyota, klienci zarejestrowali w 2012 r. 19 853 samochody tej japońskiej marki, o +5.24% więcej niż w 2011 roku, co pozwoliło na awans w rankingu o dwie pozycję w górę. Czwarte miejsce tuż za podium zajął niemiecki Opel, z ilością 19 083 zarejestrowanych egzemplarzy. Jest to wynik gorszy o 2 487 egzemplarzy niż w roku 2011 r., kiedy to Opel zakończył rok na 3-cim miejscu. Piąte lokatę zajął Ford, klienci w 2012 zarejestrowali 16 787 samochodów tej marki. Podobnie jak wynik Opla, tak i Ford zanotował spadek popytu. Dla przypomnienia 2011 roku Ford zakończył w Polsce na pozycji v-ce lidera, teraz znalazł się o 3 miejsca niżej. Hyundai z wynikiem 15 281 egzemplarzy zajął szóstą pozycję w rankingu dzięki 15 281 egzemplarzom zarejestrowanych samochodów. Jest to aż o +8.21% więcej niż w 2011 roku. Między marką Hyundai i Kia była ostra rywalizacja. Kia zajęła finalnie siódmą lokatę z ilością 15 137 sztuk, a osiągnięty wynik jest aż o +18.86% lepszy niż w roku 2011. Oznacza to, że koreańskie bliźniacze marki Hyundai i Kia są na prawdę sporym graczem na naszym krajowym rynku. Trzeba zaznaczyć tutaj, że łączną ilość zarejestrowanych modeli Hyundai oraz Kia, wynosi ponad 30 tys. egzemplarzy. Ósme miejsce w rankingu zajął Nissan z ilością 13 377 zarejestrowanych egzemplarzy i jest to wynik bardzo zbliżony do wyniku w roku 2011, kiedy to zajmował 9-tą pozycję. Przed ostatnie miejsce pierwszej dziesiątki należy do francuskiej marki Renault. W minionym roku klienci zarejestrowali 12 961 egzemplarzy samochodów tej marki. Osiągnięty przez Renault wynik jest gorszy od wyniku osiągniętego w 2011 roku aż o 3 245 egzemplarze, co przedłożyło się na spadek w rankingu o dwa miejsca. Ostatnie miejsce w pierwszej dziesiątce zajął włoski Fiat. Ta włoska marka niestety nie radzi sobie w Polsce zbyt dobrze. Miniony rok zamknęła z ilością jedynie 12 684 sztuk zarejestrowanych samochodów. Niestety tak jak w roku 2011 tak i w 2012 spadek Fiata to największy spadek w pierwszej piętnastce marek. Liczba rejestracji Fiata w 2012 r. w porównaniu do 2011 to aż -27.49%. Najbardziej chodliwymi modelami w 2012 roku na polskim rynku były Skoda Octavia i Opel Astra. Mimo spadającego popytu na nowe samochody osobowe, w 2012 roku dość dobrze na polskim rynku radziły sobie marki z segmentu premium. Pierwsze miejsce wśród marek premium zajęła marka BMW, klienci zarejestrowali w zeszłym roku 5 555 egzemplarzy tej niemieckiej marki. Z niewielką stratą do lidera rok zamknął koncern Audi z ilością 5 111 sztuk. Na trzecim miejscu pojawił się Mercedes-Benz z ilością 4 838 egzemplarzy, a tuż za podium znalazło się Volvo – 4 480 zarejestrowanych egzemplarzy w roku 2012. W dalszej kolejności pojawiają się marki MINI, Land Rover, Lexus, Porsche, Jaguar, Infinity. Co przyniesie rok 2013? Eksperci prognozują, że w 2013 roku na rynku motoryzacyjnym nadal panować będą trendy znane z roku minionego. Nie ma się co oszukiwać, ale bez wyraźnego wsparcia ze strony rządu nie ma co liczyć na jakąś olbrzymią poprawę. Na dopłaty do nowych samochodów nie ma co liczyć, jednak branża motoryzacyjna przede wszystkim liczy na zmiany podatkowo-finansowe, które znowu przywrócą możliwość odpisywania podatku VAT. Poza tym do Polski wciąż sprowadza się sporo samochodów używanych, których cena oczywiście jest o dużo niższa niż cena nowego auta, jednak import używanych samochodów sprawia, że Polska określana jest mianem skansenu motoryzacyjnego Europy. Źródło danych: samar.pl 