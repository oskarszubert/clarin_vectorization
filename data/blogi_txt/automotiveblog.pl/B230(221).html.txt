Dawno nie pisałem nic o marce Saab. Po przejęciu marki przez koncern Spyker trochę cicho zrobiło się o tej szwedzkiej marce na moim blogu. Czas więc nadrobić zaległości. Ostatnie dni i tygodnie przyniosły trochę nowych informacji dotyczących Saaba. Przede wszystkim nowy właściciel koncern Spyker zdecydował, że logo Spyker nie zostanie połączone z logo Saaba, czyli pasjonaci tej szwedzkiej marki nadal będą mogli cieszyć nazwą Saab. Moim zdaniem to dość dobre posunięcie, zważywszy na fakt że jeśli za kilka lat dojdzie do kolejnego aktu sprzedaży marki to w dalszym ciągu będzie to sprzedaż marki Saab, a nie jakiegoś saabopodobnego klona. W mediach pojawiły się też informację jakoby na przełomie 2011/2012 powstał nowy Saab 9-3, który ma wizualnie nawiązywać do modelu Saab 92. Szwedzki producent stwierdził, że będzie chciał pozyskać kompana w budowanie nowego kompakta, czy tym kompanem będzie GM lub Opel? Tego na razie nie wiadomo, ale trzeba pamiętać, że GM i Saab dzielą ze sobą technologię , np.: nowy Saab 9-5 dzieli płytę podłogową z siostrzanymi modelami koncernu GM (np.: Opel Insignia lub Buick LaCross), czyli za jakiś czas możliwe będzie, że usłyszmy o kolejnym wspólnym dziecku Saab-GM, powstałego już wskutek poza małżeńskiego romansu   Saab zaprezentował dziś krótki film prezentujący rozwój projektu i samą już produkcję nowego modelu Saab 9-5. Nie wiem czy w dalszym ciągu proces produkcyjny wygląda w ten sam sposób jak jeszcze kilkanaście tygodni temu, kiedy to karoserie modelu 9-5 tłoczone i spawane były w centrali Opla w Ruesselsheim, a potem transportowane były do szwedzkiego Trollhattan, gdzie produkowane nowy Saab 9-5. 