Wszystkie ostatnie reklamy marki Opel są na jedno kopyto. Zmienia się tylko model, a styl reklam jest identyczny. Pewnie to celowy zabieg, jakaś tam identyfikacja marki, etc. Jednak minusem może być to, że klient potem nie rozróżni jednego modelu od drugiego. W przypadku modelu jakim jest nowy Opel Astra Sedan także o pomyłkę może być nietrudno. Dla mnie ten model wygląda oczywiście jak Astra IV hatchback z tyłkiem, jednak dla laika może to być mały Opel Insignia. Tak czy inaczej zwał jak zwał, model jest dość fajny. Nie przepadam zbytnio za sedanami, jednak w odróżnieniu do poprzednika czyli Astry III Sedan, nowa Astra może się podobać.  Sama reklama jest moim zdaniem już zbyt oklepana, jedyną nowością, która powoduje że reklama może nie być zapomniana od razu po jej zobaczeniu jest ten fajny miły robocik. Reklamę oceniłbym na słabą czwórkę. O ile sam model może się podobać, to klienta od zakupu może skutecznie odstraszyć cena. Za wersję sedan trzeba zapłacić o blisko 10 000 zł więcej niż za wersję 5-cio drzwiową. Jedynym plusem jest manualna klimatyzacja, za automatyczną trzeba dopłacić dodatkowo 1 500 zł. 