Instytut Badania Rynku Motoryzacyjnego SAMAR, opublikował listę najbardziej popularnych modeli kupowanych w Polsce w pierwszym kwartale 2010 r. Pierwsze miejsce w rankingu nie powinno zadziwiać, zajęła je Skoda Octavia, która w przeciągu pierwszych trzech miesięcy tego roku zyskała 4 779 nabywców, co jest o 26.83% (1011 sztuk) więcej w porównaniu z pierwszym kwartałem 2009 r. Drugie miejsce rankingu również przypadło w udziale czeskiej marce, na zakup Skody Fabii zdecydowało się 3 029 klientów, ale w porównaniu z Octavią trend jest odwrotny. W porównaniu z relatywnym okresem roku ubiegłego, sprzedaż tego modelu spadła o 26.68% (1102 samochodów). Najtańsza wersja Skody Fabii kosztuje 33 500 zł, a najtańsza Octavia 53 700 zł. Nie wiem tym samym czy rodacy się tak wzbogacili czy też po prostu zakupu modelu Octavia z lepszym wyposażeniem, bardziej opłaca się niżeli zakup mniejszej Fabii. Na trzecim miejscu pojawił się Opel Astra, deklasującym tym samym Toyotę Yaris. Sprzedaż Astry w pierwszym kwartale 2010 r. wyniosła 2 887 sztuk. Co jest więcej o 62.46% (1110 egzemplarzy) niż w pierwszym kwartale 2009 r. Niestety nie wiadomo który dokładnie model figuruje teraz pod nazwą Astra, czy jest to Astra III Classic, czy może nowa Astra IV, czy może też oba modele razem. Zaraz za czołową trójką jest Toyota Yaris, z wynikiem jedynie o 9 egzemplarzy gorszym od Opla Astry. Łączna ilość sprzedanych Yarisów wyniosła więc 2 878 samochodów, co jest praktycznie takim samym wynikiem jak w 2009 r, kiedy to sprzedaż wyniosła 2 787 egzemplarzy. Stabilny poziom sprzedaży utrzymał też Ford. Model Ford Focus, który jest na piątym miejscu w rankingu, znalazł w pierwszym kwartale tego roku 2 254 nabywców. Różnica pomiędzy I kwartałem 2010 i 2009 roku to jedna sztuka   Na szóstym miejscu Volkswagen z modelem Golf. Wielkość sprzedaży w pierwszych trzech miesiącach tego roku to 2 187 samochodów, co jest wynikiem gorszym o 18.76% (505 aut) niż w pierwszych trzech miesiącach 2009 r. Siódme miejsce należy do Fiata Punto i to miejsce bardzo mnie zaskakuje. Sprzedaż modelu Punto w I kwartale wyniosła 2 026 samochodów. W porównaniu z relatywnym okresem 2009 r. jest to wynik mniejszy aż o 693 sztuk (25.49%). Trochę mnie to dziwi uwzględniając fakt, że Fiat posiada w swojej ofercie aż 3 modele Punto: Punto Classic II, Grande Punto oraz Punto Evo. Na ósmym miejscu pojawił się Hyundai i30, który wśród modeli sklasyfikowanych w pierwszej dziesiątce, zyskał najwięcej w ujęciu rocznym. Warto podkreślić, że sprzedaż tego modelu w I kwartale 2009 r. wyniosła 1 031 sztuk i tym samym w 2009 r. model i30 znalazł się poza pierwszą dwudziestką. W pierwszych trzech miesiącach 2010 r. na zakup modelu i30 zdecydowało się 1 930 klientów, co dało wzrost sprzedaży aż 87.20% (899 sztuk). Dziewiąte miejsce przypadło modelowi Kia c’eed. Sprzedaż modelu c’eed w pierwszym kwartale 2010 r. wyniosła 1 810 sztuk i jest to spadek w porównaniu do roku ubiegłego aż o 816 sztuk (31.07%). Ostatnie miejsce w pierwszej dziesiątce należy do Toyoty Auris Na zakup Aurisa zdecydowało się 1 545 klientów, 236 więcej (18.03%) niż w I kwartale 2009 r. Kolejne miejsca w rankingu najbardziej popularnych modeli pierwszego kwartału 2010 r. w porównaniu do ilości sprzedaży w I kw. 2009 zajęły odpowiednio: 11) Opel Corsa: 1 524 sztuk (-25.95% -534 sztuki) 12) Fiat Panda: 1 518 sztuk (-44.13% -1199 sztuk) 13) Renault Megane: 1 518 sztuk (+2.15% +32 sztuki) 14) VW Polo: 1 461 sztuk (-7.71% -122 sztuki) 15) Ford Mondeo: 1 305 sztuk (+11.16% +131 sztuk) 16) VW Passat: 1 278 sztuk (-12.29% -178 sztuk) 17) Nissan Qashqai: 1 269 sztuk (+236.50% +893 sztuki) 18) Toyota Avensis: 1 252 sztuk (-39.43% -815 sztuk) 19) Honda Civic: 1 225 sztuk (-2.85% -36 sztuk) 20) Fiat Bravo: 1 160 sztuk (-11.79% -155 sztuk) Patrząc na pierwszą dziesiątkę to w ujęciu procentowym najbardziej zyskał Opel Astra. Tak jak wspominałem wyżej, nie bardzo wiem czy jest to efekt wprowadzenia do oferty nowej Astry IV, czy może dość dużych rabatów na Astrę III Classic. Zaskoczyły mnie natomiast wyniki sprzedaży modeli Fiat Punto oraz Kia c’eed. Źródło: samar.pl 