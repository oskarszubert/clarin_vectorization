Dziś czas na rozwiązanie konkursu kosmetyków Autoland. Na początek lista osób, które na pewno nie wygrały w konkursie – wraz z komentarzem   Da: mycie auta to męcząca praca. W trosce o Ciebie i narzeczonego sugeruję abyście czas przeznaczony na mycie samochodu inaczej spożytkowali   Karilla: chcesz aby moja żona była bezrobotna?   Ddk: hmmm trochę byłoby to dziwne gdybyś wygrał kosmetyki. Wartość zestawu przewyższa chyba wartość Twojego wehikułu Gagatka: maż nie zna radości z masowania? Tą godzinę dla siebie lepiej poświęć na wzajemne spędzenie czasu Bezimienny: przestań brać to świństwo. BTW kosmetyki są do użycia na samochodzie, a obawiam się że byś je spożył. Karolina: tu może być tylko jeden komentarz: zmień faceta jak najszybciej. żona: jeśli mąż ma kochankę to współczuję i Tobie i jemu. Kosmetyki nic tu nie pomogą. ps77 : przeprowadziłem w korpo analizę czy brud na aucie ma wpływ na jego osiągi. Okazało się, że nie znane są żadne badania w tej kwestii. Ba nawet pojawił się głos, że brudne auto jest cięższe i szybciej jedzie z górki więc, lepiej niech Twoje auto będzie brudne. Adam: bardziej będziesz zadowolony gdy Ci szczęście będzie sprzyjać w lotto niż w wygranej kosmetyków. Tak więc pozostawiam Ci jedną szansę szczęścia wolną, do dalszego innego wykorzystania. JFK: chłopie zainwestuje lepiej w inne środki chemiczne, użyj ich na żonie tak aby chciała częściej, bardziej, mocniej ale postaw jeden warunek. Że jak się będzie źle obchodzić z Borą to owych środków przestaniesz używać. Wtedy wszyscy będą zadowoleni, Ty, Bora no i żona   (właśnie w takiej kolejności) Ignorantia: to jakaś ściema, naturalna blondynka bez głowy do zakupów? Coś mi tu nie ten teges Agnes: różowy ? OMG to mu nawet 2 zestawy kosmetyków nie pomogą Kalesonka: wspólna kolacja na śniadanie? Toż to wspaniała rzecz. Kosmetyków nie wyślę bo jemu utrata tej opcji może się nie spodobać. Bartek: a mi się coś wydaje, że opchniesz zestaw na allegro bo nie znajdziesz czasu by użyc tych kosmetyków   Paweł: ehhh, nie chciałbym by obdarowanie Cię tymi kosmetykami było powodem klęski Twojego procesu edukacji. myszka: w skąpym stroju to bez sensu. Ale w kompletnym stroju albo bez, bez półśrodków   maluszka: trochę się boję czy rzeczywiście użyłabyś tych kosmetyków w celu pielęgnacji samochodu   Kamil: w Twoim przypadku trzeba działać na przyczynę źródłową, a nie na skutek. Jeśli na blogu będą kiedyś do wygrania proca albo łuk to od razu 1 sztuka powędruje do Ciebie 