W Internecie natknąłem się na reklamę nowego modelu Hyundai Genesis Coupe. Ponoć reklama jest już emitowana w telewizji ale jakoś jeszcze na nią nie trafiłem   W reklamie występuję Tomasz Karolak, który zachwala model Genesis Coupe oraz informuje o konkursie w którym do wygrania jest właśnie ten sportowy samochód.  Reklama podoba mi się, może dlatego że lubię też Karolaka   Jest jednak pewna rzecz, która trochę irytuje, a mianowicie cena. Pisał już też o tym blogomotive. W USA ceny tego samochodu zaczynają się od 22 250 USD, co w przeliczeniu po 3 zł za 1 USD daje cenę rzędu 66 750 zł. W Korei Południowej ceny zaczynają się od 24 170 000 KRW, co w przeliczeniu na złotówki wynosi 62 842 zł. Bardzo zastanawiam się więc dlaczego w Polsce cena tego modelu jest prawie dwukrotnie większa i zaczyna się od 114 900 zł? Hyundai Genesis Coupe jest produkowany w Korei Południowej, śmiem wątpić by sprowadzenie auta z Korei do Europy kosztowało aż tak wiele. Skoro wysyłka samochodu z Korei do USA wynosi niewiele bo porównując ceny jest to blisko 5 tys. zł, to czemu sprowadzenie samochodu do Europu kosztuje aż tak dużo? OK ktoś powie cła, opłaty, itp., ale czy tych opłat jest naprawdę aż tyle, że sięgają one praktycznie ceny samochodu? 