Ford szykuje premierę produkcyjnej wersji modelu B-Max podczas zbliżających się targów motoryzacyjnych w Genewie. Debiut odbędzie się dokładnie rok po prezentacji koncepcyjnego B-Max’a. Ford B-Max to nieco mniejszy brat modelu Ford C-Max, jednak widać także pewne wspólne punkty z modelami Fiesta oraz Focus. B-Max zastąpi on będącego obecnie w ofercie i wysłużonego już Fusiona.  W momencie debiutu rynkowego Ford B-Max oferowany będzie z silnikiem benzynowym EcoBoost o pojemności 1.0 litra oraz z gamą silników wysokoprężnych Duratorq TDCi. Prawdziwą rewolucją w B-Max’ie jest brak słupka B oraz tylne przesuwane drzwi znane z modelu Grand C-Max. Rozwiązanie bardzo ułatwi dostęp do wnętrza samochodu na zatłoczonych parkingach. To kolejne nietypowe rozwiązanie po zastosowaniu przez Opla otwieranych pod wiatr drzwi tylnych w nowej Merivie. Ford B-Max konkurować będzie między innymi z modelami Kia Venga, Hyundai ix20, Citroen C3 Picasso, Opel Meriva. 