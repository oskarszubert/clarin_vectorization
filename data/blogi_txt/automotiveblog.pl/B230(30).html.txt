Zasadniczo jestem przeciwnikiem wszelkiego rodzaju tuningu. Odkąd mam styczność z branżą automotive to zdałem sobie sprawę, że wszystkie części stosowane w samochodach muszą przejść szereg testów potwierdzających ich zgodność z wymaganiami zawartymi na rysunku (procedura PPAP). Dlatego też przechodząc na ulicy obok samochodu z nieoryginalnymi lampami tylnymi, nie dziwi mnie fakt, że klosz jest zaparowany dlatego, że lampa jest po prostu nieszczelna.  W Polsce najczęściej można spotkać się  tzw. wiejskim tuningiem – czyli różnego rodzaju neony, sportowe felgi, tłumki, itp. Czasami gdy widzę, np.: Golfa II z wypasionymi felgami to myślę sobie, że felgi wraz z oponami są o wiele więcej warte niżeli reszta samochodu i wtedy myślę sobie – gdzie tu logika? Ale przecież tuning wcale nie musi być wiejskim tuningiem. W tym roku mija 10 lat od otwarcia przez niemieckiego Opla, centrum badawczo-rozwojowego Opel Performance Center GmbH (OPC). Zadaniem ekipy z grupy OPC jest pokazanie jak wiele sportowego dynamicznego potencjału można zawrzeć w modelach Opla. Modele OPC to nic innego jak stuningowane fabrycznie samochody Opla. Nie chodzi oczywiście tylko o wizualne ulepszenia, w Oplach z emblematem OPC umieszczane są silniki o wyższej mocy niżeli te, które dostępne są w normalnych wersjach. I dla takiego tuningu zawsze będę mówił: TAK. Raz, że wszystkie części stosowane przez Opla w wersji OPC przeszły procedurę PPAPu, to dodatkowo dochodzą test wytrzymałościowe na torze Nurburgring Nordschleife w Niemczech, potwierdzające jakość stosowanych części. Kupując Opla w wersji OPC, nabywcy jest oferowany jednodniowy kurs podczas którego klient może zapoznać się z możliwościami wersji OPC. Oto garść najważniejszych faktów z dotychczasowych osiągnięć ekipy OPC: • 2009: Na rynek wchodzi Insignia OPC w wersji sedan i Sports Tourer (silnik 2.8 l V6 Turbo, 239 kW/325 KM)   • 2009: Na rynku debiutuje Astra OPC w specjalnej edycji Race Camp  • 2008: System kontroli zawieszenia IDSPlus2 jako standard w każdej Astrze OPC • 2008: Rozpoczęcie sprzedaży limitowanej edycji Astry OPC o nazwie „Nurburgring”  • 2007: Corsa OPC bije rekord toru Nordschleife z czasem przejazdu 8:47:99 • 2007: Sześciostopniowa przekładnia automatyczna dostępna w opcji Vectry OPC i Vectry OPC kombi • 2007: Debiut rynkowy Corsy OPC (silnik 1.6 Turbo, 141 kW/192 KM)  • 2006: Zafira OPC bije rekord toru Nurburgring Nordschleife w kategorii najszybszego vana-8:54:38 • 2006: Silnik 2.8 l V6 Turbo, 206 kW/280 KM dostępny w opcji dla Vectry OPC i Vectry OPC kombi  • 2006: Debiut Merivy OPC (silnik 1.6 l Turbo, 132 kW/180 KM)  • 2005: Astra OPC bije rekord toru Nordschleife w kategorii samochodów kompaktowych czasem 8:35:94 • 2005: Na rynek wchodzi Vectra OPC oraz Vectra OPC kombi (silnik 2.8 l V6 Turbo, 188 kW/255 KM) • 2005: Druga generacja Zafiry OPC dostępna dla klientów (silnik 2.0 l Turbo,177 kW/240 KM)  • 2005: Na rynek wchodzi trzecia generacja Astry OPC (silnik 2.0 l Turbo,177 kW/240 KM)  • 2005: W ciągu 5 lat w Europie sprzedano 20 000 samochodów w wersji OPC • 2004: Opel oferuje zestawy tuningowe OPC • 2002: Druga generacja Astry OPC wchodzi do sprzedaży (silnik 2.0 l Turbo, 147 kW/200 KM), w wersjach z nadwoziem trójdrzwiowym i kombi  • 2001: Rynkowy debiut Zafiry OPC (silnik 2.0 l Turbo, 141 kW/192 KM)  • 1999: Rozpoczęcie sprzedaży Astry OPC (2-litrowy silnik wolnossący, 118 kW/160 KM); wszystkie 3 000 egzemplarzy z tej limitowanej serii sprzedano w ciągu 4 miesięcy • 1997: Opel otwiera centrum badawczo-rozwojowe Opel Performance Center GmbH (OPC) 