Miniony weekend wraz z innymi blogerami i dziennikarzami z 7 krajów Europy spędziłem w Hiszpanii na imprezie organizowanej przez Bridgestone. Niestety w Hiszpanii umiarkowana wiosna, w piątek i sobotę pogoda typowo wiosenna, czyli około 18’C i przelotne opady deszczu. Miało być słońce i około 20’C, ale pomimo niezbyt udanej pogody i tak było o wiele lepiej niż w Polsce, gdzie był mróz, śnieg i zimny wiatr. Jak to bywa w przypadku blogerów znowu musiałem się poświęcić i wstać w piątek tuż po 3:00 aby zdążyć na lot do Frankfurtu, skąd potem leciałem do Zurychu. W Zurychu małe ćwiczenia gimnastyczne i sprint do bramki na lot do hiszpańskiej Malagi. Miałem szczęście, że zdążyłem, jednak mniej szczęścia miała ekipa z Warszawy, która wylatywała po godzinie 10:00 i utknęła na lotnisku w Paryżu. Tutaj duże brawa dla organizatora, który praktycznie zrobił wszystko co możliwe i po wielu godzinach udało się w końcu wsadzić ekipę do biznes klasy w ostatnim piątkowym locie do Malagi.  Bridgestone zabookował nam fajny hotel na Costa Del Sol. W piątek jedynym punktem programu była wspólna kolacja, która była dla mnie świetną okazją do porozmawiania z blogerami i dziennikarzami z innych krajów. Przy nich jestem trochę małym pitusiem, bo dziennikarze reprezentowali naprawdę spore tytuły. Ja wykorzystałem okazję i porozmawiałem z Andresem Tsaousisem z carscoop’a, a potem już podczas kolacji przy stoliku polsko- angielskim pojawił się Stefano Modena. Nazwisko to pewnie niewiele Wam mówi, więc krótkie info – Stefano jeździł w latach 1988 – 1992 w Formule 1, obecnie pracuje dla Bridegstone. Była okazja do rozmowy na temat bloga, inspiracji, itp.  Główny punkt programu miał miejsce w sobotę na torze Ascari. Ale na relację z tego dnia będziecie musieli jeszcze chwilkę poczekać 