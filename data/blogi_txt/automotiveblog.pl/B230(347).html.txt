Koncerny Opel i Fiat znowu razem. Po dość burzliwym związku, którego owocem były modele Opel Corsa D i Fiat Grande Punto oraz silniki diesla o pojemności 1.3l produkowane w Bielsku-Białej, firmy rozstały się. Ale jak to z partnerami bywa, okazało się że jednak gdzieś pojawiły się wspólne interesy i obie firmy znowu nawiązały ze sobą współpracę. Tym razem wzajemne partnerstwo dotyczyć będzie produkcji modelu Opel Combo D oraz Fiat Doblo III. Oba modele będą oparte na tej samej płycie podłogowej i będą produkowane od grudnia 2011 r. w fabryce Tofas w Turcji. Szacunkowo prognozuje się łączny wolumen na poziomie ponad 250 tyś egzemplarzy Obecna wersja modelu Combo oparta była na rozwiązaniach konstrukcyjnych Corsy D, która powstała przy współpracy z koncernem Fiat. Media co prawda spekulowały ostatnimi czasy, jakoby Opel rozważał alians z Renault i wspólną produkcję modeli Kangoo i Combo nowej generacji. Jeśli chodzi o samochody dostawcze to tutaj Opel współpracuje już od dłuższego czasu z koncernem Renault-Nissan i wspólnym dzieckiem są tutaj modele Opel Movano/Vivaro, Renault Traffic oraz Nissan Primastar. 