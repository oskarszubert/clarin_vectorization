Opel opublikował cennik swojego nowego minivana i mamy powody do radości, bo w Polsce nowy Opel Meriva II jest tańszy niż nowy Opel Astra IV. Czy to naprawdę powód do radości? U naszych zachodnich niemieckich sąsiadów nowa Meriva II kosztuje tyle samo co Astra IV czyli 15 900 Euro, co daje w przeliczeniu na złotówki około 64 000 zł. W Polsce nowy Opel Meriva II w podstawowej wersji Essentia i silnikiem benzynowym 1.4l o mocy 100 KM kosztuje 53 950 zł, o blisko 10 000 zł taniej niż w Niemczech. Dodatkowo w Polsce Meriva II jest tańsza od Astry IV o 4 550 zł .  O Merivie już pisałem gdy debiutowała w marcu w Genewie, ale pozwolę sobie na mały wstęp. Meriva II to duży postęp w stosunku do swojego poprzednika. Samochód nie tylko zmienił się wizualnie ale też urósł. Nowa Meriva II wydłużyła się 20 cm i nieco przytyła o 30 cm wszerz. Rozstaw osi i wysokość praktycznie pozostała bez zmian. Opel oferuje Merive na rynku polskim w pięciu wersjach silnikowych: Silniki benzynowe: » 1.4 l Twinport Ecotec 100 KM » 1.4 l Turbo Ecotec 120 KM » 1.4 l Turbo Ecotec 140 KM Silniki Diesla: » 1.3 CDTI Ecotec 75 KM » 1.7 CDTI Ecotec 100 KM  Tak jak inne modele Opla, tak i nowa Meriva oferowana jest w trzech wersjach wyposażenia Essentia, Enjoy oraz najbardziej bogata Cosmo. Obecnie nic nie wiadomo czy w przyszłości oferta zostanie poszerzona o wyposażenie Sport lub OPC. Nowa Meriva II w standardowym wyposażeniu posiada między innymi: klamki i zderzaki w kolorze nadwozia, elektrycznie sterowane i podgrzewane lusterka, przesuwane i składane tylne fotele w systemie FlexSpace, regulowana w pionie i poziomie kolumna kierownicy, elektryczne opuszczane szyby przednich drzwi, elektryczny hamulec ręczny, lusterka w osłonach przeciwsłonecznych, układ stabilizacji toru jazdy ESP z systemem Traction Control, tylne drzwi FlexDoors otwierane w przeciwną stronę, poduszki powietrzne kierowcy pasażera oraz boczne, zdalnie sterowany centralny zamek.  Nowy Opel Meriva II wersja Enjoy, którego ceny zaczynają się od 53 950 zł w wersji z stukonnym silnikiem benzynowym 1.4l prócz wyposażenia standardowego wymienionego powyżej posiada: felgi stalowe, 15 lub 16 cali, tunel środkowy z otwartym schowkiem, układ wentylacji z filtrem przeciwpyłkowym (brak klimatyzacji), pasywne zagłówki foteli przednich. Niestety wersja Enjoy nie posiada radia ani też klimatyzacji, jednak klienci mogą skorzystać z pakietu Essentia Plus który zawiera manualnie sterowaną klimatyzację, trójfunkcyjny wyświetlacz oraz radio CD z opcją mp3. Cena pakietu Essentia Plus to 5 300 zł. Dodając do kwotę do ceny wersji podstawowej wychodzi na to, że za 59 250 zł można wyjechać z salonu Opla Merivą z silnikiem 1.4l KM wyposażoną w radio CD z mp3, 4 poduszki powietrzne oraz manualnie sterowną klimatyzację.  Meriva w bardziej bogatej wersja wyposażenia Enjoy z silnikiem 1.4l 100 KM kosztuje 61 650 zł. Wersja Enjoy zawiera w stosunku do wersji Essentia dodatkowe wyposażenie: konsolę środkową FlexRail z systemem szyn i ruchomym uchwytem na napoje, gniazdko 12V w drugim rzędzie siedzeń, podświetlane lusterka w osłonach przeciwsłonecznych, lampki do czytania z przodu i z tyłu, dodatkowe oświetlenie konsoli centralnej, schowki pod przednimi fotelami, kiszenie z siatki oraz składane stoliki w oparciach foteli przednich, klimatyzację manualną, trójfunkcyjny wyświetlacz, radio CD z mp3 i zestawem 4 głośników, kurtyny powietrzne, aktywne zagłówki foteli przednich, system przypominający o konieczności zapięcia pasów w drugim rzędzie siedzeń. Klienci zainteresowani wersją Enjoy będą mogli skorzystać między innymi z dwóch pakietów poszerzających wyposażenie: Pakiet Enjoy Plus w cenie 2 200 zł zawiera: podłokietnik fotela kierowcy, przednie światła przeciwmgielne, radio CD z mp3 z zintegrowanym systemem siedmiu głośników, monochromatyczny wyświetlacz. Pakiet Funkcjonalny Enjoy w cenie 1 400 zł posiada: komputer pokładowy, podłokietnik fotela kierowcy, tempomat i sterowanie radiem z koła kierownicy. Najbardziej bogata wersja Cosmo oferowana jest od 67 300 zł w wersji z benzynowym silnikiem 1.4l 100 KM. Wersja Cosmo zawiera wyposażenie wersji Essentia poszerzone między innymi o: reflektory przeciwmgielne, alufelgi, podłokietnik fotela kierowcy, ozdobne nakładki na progi, skórzaną kierownice, elektrycznie sterowane szyby tylne, sterowanie radiem z kierownicy, komputer pokładowy, tempomat. Wersję Cosmo można rozbudować o aż o pięć dodatkowych  pakietów wyposażenia: Pakiet Dobrej Widoczności w cenie 700 zł (również w wersji Enjoy) posiada: czujnik deszczu, światłoczułe lusterko wewnętrzne oraz automatycznie włączane światła z czujnikiem oświetlenia. Pakiet Zimowy w cenie 1 900 zł (również w wersji Enjoy) to podgrzewane fotele przednie oraz podgrzewana skórzana kierownica z przyciskami sterowania radiem. Pakiet OPC w cenie 2 500 zł (również w wersji Enjoy) zawierający: tylny spojler dachowy, sportowe nakładki progów oraz dolne nakładki zderzaków. Pakiet Cosmo Plus kosztujący 2 850 zł do bogatego już wyposażenia Cosmo dodaje: przyciemniane szyby boczne tylne oraz przyciemnianą szybę klapy bagażnika, dwustrefową elektrycznie regulowaną klimatyzację, przednie i tylne czujniki parkowania oraz radio CD z mp3 i zestawem 7 głośników. Pakiet Funkcjonalny Cosmo w cenie 3 300 zł zawiera: podgrzewane fotele przednie, adaptacyjne reflektory halogenowe AFL, przednie i tylne czujniki parkowania, podgrzewaną skórzaną kierownicę wraz z przyciskami sterowania radiem.  Prócz wyposażenia oferowanego w pakietach klienci zainteresowani zakupem wersji Enjoy lub Cosmo mogą dodatkowo doposażyć samochód między innymi o: » układ wspomagania ruszania na pochyłościach wraz z systemem monitorowania ciśnienia w oponach: 600 zł » radio CD MP3 500 z nawigacją i siedmiocalowym kolorowym wyświetlaczem: 3 500 zł » dwustrefową automatyczną klimatyzację: 1 500 zł » skórzana tapicerka: 6 500 zł » panoramiczne okno dachowe: 2 950 zł » bagażnik rowerowy FlexFix: 2 400 zł Patrząc na wyposażenie nowy Opel Meriva oferuje dość sporo ale też i za sporą cenę. Ale na pewno pasjonaci Opla dzięki różnym pakietom skonfigurują sobie samochód według potrzeb. Ciekawi mnie jak będzie wyglądało porównanie nowego Opla Meriva z modelem Kia Venga, który w wersji podstawowej również z silnikiem benzynowym 1.4l ale 90 KM kosztuje 39 900 zł.  Raczej nie ma się co łudzić, by nowy Opel Meriva II był szczytem popularności na polskim rynku, chociaż zastanawia mnie czy klienci z Niemiec nie będą przyjeżdżać do Polski celem zakupu tego samochodu. Wszakże blisko 2500 Euro piechotą nie chodzi. 