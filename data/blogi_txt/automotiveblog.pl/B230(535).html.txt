Kolejna reklama namierzona w telewizji. Tym razem Skoda, która jest na szczycie polskiego rankingu sprzedaży nowych samochodów zdecydowała się na emisję reklamy promującej model Skoda Yeti Street. Wersja Street to nieco zmodyfikowana Yeti, która według producenta idealnie pasuje do jazdy w mieście. Na wersję Street składa się między innymi ESP, relingi dachowe, ochronne listwy boczne, elektryczne szyby tylne, dodatkowe 4 głośniki tylne, radioodtwarzacz CD z MP3 i nieco wyższe zawieszenie.  O samej ofercie Skody nie będę się rozpisywał, w sensie czy jest korzystna czy też nie. Jednak wracając do meritum czyli do spotu reklamowego to jako jeden z niewielu emitowanych w telewizji jest to polski spot, nakręcony z wykorzystaniem polskich aktorów. To duży plus, nie lubię spotów w których samochody mają na siłę doczepione polskie blachy, a całe otoczenie od razu wydaje się jakieś takie obce. Reklama Skody Yeti Street nie powala, jednak pochwalić trzeba marketingowców ze Skoda Auto Polska za dobre posunięcie i ciekawy pomysł. 