W dniu wczorajszym w USA było święto sportu, czyli finał ligi amerykańskiego futbolu SuperBowl. Prócz sportowych emocji jak zwykle wielu oczekiwało na spoty reklamowe. 30 sekundowy spot kosztował w tym roku 3.5 miliona dolarów, więc reklamy podczas finału SuperBowl są naprawdę ciekawe i godne uwagi. Poniżej wszystkie motoryzacyjne reklamy, które powstały pod kątem tematyki Super Bowl.  Acura NSX  W Europie marka Acura jest nieobecna. To tak naprawdę klasa premium koncernu Honda. Sam pomysł na spot ciekawy, ale wykonanie już typowo amerykańskie. No i jeszcze ten Jay Leno. Mogło być lepiej… Audi  Fajnie przedstawiona zaleta reflektorów w technologii LED. Pomysł na piątkę. Bridgestone   Interesujące połączenie reklamy opon w nawiązaniu do finału Super Bowl. Kiedyś podobne rozwiązanie wykorzystał Continental, gdzie bramkarz miał rekawicę z perforowanym bieżnikiem, przez co bez problemu zatrzymywał piłkę. Cadillac ATS  Teraz większość ludzi w USA zastanawia się w którym stanie leży Nurburgring   Co ciekawe, to w połowie długości spotu pojawią się baner Opla   Chevrolet Camaro  Pomysł fajny, ale do mnie nie trafia. Typowo amerykańskie, w USA po zdanej maturze raczej mało kto może liczyć na otrzymanie od rodziców takiej furki. Bardziej prawdopodobne jest otrzymanie lodówki   Chociaż z drugiej strony, czyżby w USA kryzys? Chevrolet Silverado  Reklama w klimacie nadchodzącego końca świata. Dość ciekawy koncept, zwłaszcza że za niedługo coraz głośniej będzie o zbliżającym się grudniu. Spot przedstawia model Silverado jako niezawodnej pół ciężarówki. Chevrolet Sonic Mega odjechana reklama małe zwinnego modelu Chevrolet Sonic, czyli europejskiego Aveo. Fajnie pomyślane. Nie myślałem, że ten samochód przetrwa takie próby. Chrysler  Nie wiem jak wyglądają słupki sprzedaży Chryslera w USA, ale ten spot reklamowy to idealny przykład jak można zagrać na emocjach. Clint Eastwood, ikona amerykańskiego kina opowiada o historii motoryzacja, o trudnych czasach, o kryzysie w Detroit, które kiedyś było prestiżowym miastem. Amerykanie to wielcy patrioci, a spot długi i mocno odnoszący się do obecnej sytuacji w USA. Czyli kup Chryslera pomożesz sobie, nam, wszystkim. Koncepcja fajna, jednak moje zdanie o takich spotach trochę takie mieszane. Fiat 500 Abarth  Tą reklamę już kiedyś widziałem. Nie wiem kompletnie co gada ta laska, ale to chyba kompletnie nieistotne w tym przypadku   Hyundai Genesis Coupe  U nas w Polsce pewnie ta reklama by nie przeszła   Honda CR-V  Spot dość niezrozumiały dla mnie, ma zachęcać widzów do zrobienia rzeczy na które zawsze mieli ochotę. No nie wiem… mnie jakoś zachęca jedynie do zobaczenia innej konkurencyjnej reklamy   Amerykanom jednak się podoba, bo reklama zanotowała już ponad 12 mln wyświetleń. Hmm.. może nie trafia do mnie amerykańskie poczucie humoru. KIA  Nie moje klimaty jeśli chodzi o muzykę, więc średnio mi się podoba ten spot. Plus to kolejne wykorzystanie motywu chomików przez koreański koncern KIA.  KIA Optima  Super spot, chyba jeden z moich faworytów   Lexus GS  Takie reklamy lubię, jednak czuje niedosyt. 4+ Suzuki Kizashi  Średni klip, jedynie co fajne to psy. Nie trafia do mnie   Toyota Camry  Spot promuje nowy odświeżony model Toyoty Camry. W trochę dziwny sposób, reklama taka właśnie amerykańska, dużo gadania, mało pokazania samochodu Toyota Camry #2  Ponoć po drogach USA jeździ siedem milionów egzemplarzy modeli Camry. To sporo, Toyota poświęca temu modelowi jeden z swoich spotów. Volkswagen Teaser  To tylko teaser, który był zapowiedzią poniższej reklamy New Beetle. Wklejam bo równie świetny jak finalna reklama. Co ciekawe już tu pojawiał się motyw z gwiezdnych wojen. Volkswagen New Beetle  Po prostu mega, to mój faworyt. Świetnie zrobiony spot i super nawiązanie do mega popularnej reklamy VW z Darth Vaderem z 2011 roku. 5.5 mln odsłon spotu w przeciągu tygodnia. Wow do kwadratu! 