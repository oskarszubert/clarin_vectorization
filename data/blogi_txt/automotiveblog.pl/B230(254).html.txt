Koncern Fiat porozumiał się z pracownikami włoskiej fabryki Pomigliano d’Arco i ogłosił w miniony piątek, że nowe Pandy produkowane będą w zakładzie firmy we Włoszech. Oznacza to, że tyski zakład Fiata nie będzie produkował Fiata Pandy kolejnej generacji, a po zaprzestaniu produkcji obecnej wersji Fiata Pandy, pozostanie jedynie z produkcją Fiata 500, Forda KA oraz nowej Lancii Ypsilon. Według komunikatu przedstawicieli Fiata, decyzja włoskiego koncernu o ulokowaniu produkcji nowej Pandy we Włoszech, nie wpłynie w jakikolwiek sposób na wielkość zatrudnienia w fabryce w Tychach.  Szkoda trochę, że nowa Panda nam odjechała. Kibicuje każdej dobrej inwestycji i ciekawym projektom lokowanym w Polsce. Prócz miejsc pracy daje to dodatkowa pieniądze w budżecie Państwa. Na otarcie łez, Fiat zdecydował o ulokowaniu w Polsce produkcji nowej Lancii Ypsilon, ale nie ma co się łudzić by model Ypsilon pobił popularnością Fiata Pandę. Zastanawiam się co tyski Fiat będzie wytwarzał po zakończeniu produkcji Pandy? Fiat 500 i Ford KA będą powoli wkraczać w schyłkową fazę produkcji (coraz to mniej zamówień), Fiat Panda obecnej generacji jest już raczej starym modelem, który nie sprosta z nową Pandą. Lancia Ypsilon natomiast nie będzie samochodem na każdą kieszeń. Fiat nie podjął jak na razie decyzji o miejscu produkcji nowego Fiata Uno, który oferowany będzie na rynku europejskim. Jeśli Fiat zamierza zrobić z Uno projekt typowo low-costowy to w zasadzie od razu nasuwa się pomysł aby produkcję nowego Uno uruchomić w Tychach. Czy tak samo jak ja myśli prezes Fiata Marchionne, to okaże się pewnie w ciągu najbliższych kilku miesięcy. 