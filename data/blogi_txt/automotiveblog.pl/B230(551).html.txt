Zgodnie z przewidywaniami analityków i na podstawie wyników rejestracji w poprzednich miesiącach, łączna ilość zarejestrowanych nowych samochodów osobowych w 2011 roku w Polsce wyniosła 274 992 egzemplarzy. W porównaniu z rokiem 2010, w minionym roku liczba nowych rejestracji zmniejszyła się o -12.35% (38 736 samochodów). Jako ciekawostkę podam, że w Niemczech sprzedano około 245 tys. nowych samochodów, ale tylko w grudniu. W Polsce wzrósł co prawda PKB i sytuacja ekonomiczna na tle innych krajów Europy nie była zła. Jednak niepewna sytuacja ekonomiczna, widmo nadejścia drugiej fali kryzysu, niekorzystny kurs franka szwajcarskiego, wzrastające ceny paliwa i w końcu wycofanie odliczenia VAT dla przedsiębiorców za zakup auta z tzw. kratką, skutecznie powstrzymały popyt na rynku nowych samochodów osobowych. Ponadto niepewna sytuacja w 2012 roku zmusiła raczej polaków do oszczędzania. Nastroje panujące w społeczeństwie są raczej negatywne i pesymistyczne. Tak zwany Wskaźnik Optymizmu Konsumenckiego jest najniższy od kwietnia 2009 roku. W grudniu 2011 klientów kuszono promocjami i wyprzedażą rocznika. Akcje promocyjne spowodowały, że w grudniu klienci zarejestrowali w Polsce 27 327 nowych samochodów osobowych, powodując że grudzień był najlepszym miesiącem w całym 2011 roku. W porównaniu do grudnia 2010 oczywiście wynik jest niekorzystny (-34.07%), gdyż w grudniu 2010 klienci dokonywali ostatnich zakupów samochodów osobowych z homologacją ciężarową (opcja z kratką). Jeśli chodzi o profil kupujących, to w 2011 roku drastycznie się on zmienił. Na przełomie roku udział klientów indywidualnych zmniejszył się z 64% w styczniu do 44% w grudniu. Oznacza to, że zakupem nowych samochodów zainteresowane są przede wszystkim firmy. Wiele z nich wymienia swój park samochodów, które zostały zakupione w latach 2007-2009. Odnosząc się do rankingu najpopularniejszych marek, to w dalszym ciągu największą ilością rejestracji cieszy się marka Skoda. Klienci w minionym roku zarejestrowali 32 404 samochodów czeskiego koncernu. Jest to jednak wynik o -9.05% mniejszy niż w 2010 roku. Udział Skody w rynku samochodów osobowych w 2011 roku wyniósł 11.78%. Na drugim miejscu miniony rok zakończyła marka Ford. Ilość zarejestrowanych modeli samochodów tej marki wyniosła 22 907, co jest o -8.92% mniej niż przed rokiem. Przekłada się to na udział w rynku na poziomie 8.33%. Na trzecim miejscu tuż za Fordem jest Opel z wynikiem rejestracji 21 570 sztuk. W ujęciu rok do roku jest to wynik o -13.16% gorszy. Udział w rynku to 7.84%. Czwartą pozycję zajął Volkswagen. Na zakup samochodów tej niemieckiej marki zdecydowało się w 2011 roku 19 422 klientów. Wynik osiągnięty przez VW różni się jedynie o -0.27% od wyniku z 2010 roku. Udział w rynku wyniósł 7.06%. Toyota zajęła 5 miejsce. Polscy klienci w 2011 roku zarejestrowali 18 865 egzemplarzy samochodów tej japońskiej marki. Osiągnięty poziom rejestracji jest aż o -22.11% mniejszy niż przed rokiem. Udział Toyoty w polskim rynku w 2011 roku wyniósł 6.86%. Fiat zakończył miniony rok na szóstej pozycji. Skumulowana ilość zarejestrowanych samochodów marki Fiat wyniosła 17 386. W porównaniu do 2010 roku, wolumen zarejestrowanych samochodów tej włoskiej marki jest niższy aż o -26.59%. To największy spadek wśród marek sklasyfikowanej w pierwszej dziesiątce rankingu. Fiat w 2012 roku osiągnął udział w rynku wielkości 6.32%. Siódmą pozycję zajmuje marka Renault. Liczba zarejestrowanych w 2011 roku samochodów tego francuskiego producenta wyniosła 16 386 egzemplarzy, o -11.19% mniej niż w 2010 roku. Przedkłada się to na udział w rynku na poziomie 5.96%. Na ósmą lokatę dzięki dobremu grudniowi, wskoczyła marka Hyundai. Klienci zarejestrowali w 2011 roku 14 119 egzemplarzy samochodów tej koreańskiej marki, o +0.88% więcej niż przed rokiem, co daje udział w rynku na poziomie 5.13%. Przedostatnie miejsce pierwszej dziesiątki zajmuje Nissan, który w ujęciu rok do roku dzięki wzrostowi o +14.77% osiągnął finalny wynik 13 922 zarejestrowanych samochodów. Nissan uzyskał udział w rynku 5.06%. Pierwszą dziesiątkę rankingu rejestracji w 2011 roku, zamyka marka Kia z wynikiem 12 735 aut. Jest to o -18.44% mniej niż w 2010 roku, co daje 4.63% udział w rynku. Poza pierwszą dziesiątką rankingu znalazły się na kolejnych miejscach następujące marki: 11) Peugeot – 11 039 zarejestrowanych egzemplarzy, -18.44% w ujęciu r/r 12) Citroen – 10 470 zarejestrowanych egzemplarzy, -22.08% w ujęciu r/r 13) Chevrolet – 7 659 zarejestrowanych egzemplarzy, +23.85% w ujęciu r/r 14) Suzuki – 7 102 zarejestrowanych egzemplarzy, +5.29% w ujęciu r/r 15) Honda – 6 790 zarejestrowanych egzemplarzy, -35.27% w ujęciu r/r Z powyższego wynika, że nadal najlepiej nad Wisłą radzi sobie marka naszych południowych sąsiadów. Pozycja marki Skoda wydaje się być niezagrożona. W 2012 roku portfolio Skody poszerzy się o nowy model jakim będzie Skoda Citigo, będąca bratem bliźniakiem modelu Volkswagen Up. Skoda za sprawą modelu Octavia oraz Fabia jest mocnym graczem na rynku flotowym. Bezpośredni konkurencji jakimi są Ford oraz Opel, również mają ciekawą ofertę flotową. Ponadto w ofercie obu koncernów znajdują się świeże modele jak na przykład Opel Astra IV, Ford Focus III. Volkswagen również oferuje stosunkowo nowe modele, co pozytywnie napędzają sprzedaż. Marka VW w Polsce utrzymała w minionym roku praktycznie identyczny poziom sprzedaży nowych samochodów osobowych jak w 2010 roku. Toyota zaliczyła spory spadek w porównaniu z rokiem 2010. Jednak praktycznie nie oferuje żadnych nowych modeli z wyjątkiem Toyoty Yaris. Model Auris jest już nieco przestarzały i pozostaje w tyle na tle konkurencji w postaci Astry 4 i Focusa 3. Największy spadek rejestracji odczuł Fiat. Ta włoska marka cieszy się zainteresowaniem przede wszystkim wśród klientów indywidualnych. Gama oferowanych modeli nie jest tak atrakcyjna jak u konkurentów. Fiat nie ma silnych graczy w segmentach C, D. Panda II powoli odchodzi do lamusa, a Fiat 500 jest relatywnie dość drogim samochodem. Co przyniesie 2012 roku dla polskiej motoryzacji? Jeśli negatywne trendy utrzymają się, to analitycy przewidują sprzedaż na poziomie około 250 tys. egzemplarzy. Branża motoryzacyjna liczy na ruch ze strony rządu, który mógłby spowodować wzrost sprzedaży nowych samochodów. Nie bez znaczenia są duże wpływy do budżetu z sektora motoryzacyjnego. Oczekuje się, że rząd i ministerstwo finansów określi się w końcu jasno co do przywrócenia możliwości odliczenia VATu od 2013 roku za zakup aut z kratką. Źródło danych: samar.pl ipsos.pl 