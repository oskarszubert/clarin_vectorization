Koreański koncern Kia na parę tygodni przed debiutem nowego modelu Kia Rio w Genewie, zdecydował się na opublikowanie oficjalnych fotek. Samochód wygląda dość ciekawie, przód utrzymany jest w trendzie innych modeli Kia. Uwagę przyciągają duże przednie reflektory ze zintegrowanymi światłami LED do jazdy dziennej. Jeśli chodzi o tył, to trochę zalatuje mi Seatem Leonem.  Wygląd wnętrza nowej Rio na razie pozostaje tajemnicą, ale miejmy nadzieję, że projektanci wnętrza również przyłożyli się solidnie do swojej pracy i nie zobaczymy nudnych kształtów bez polotu. Nowa Rio urosła trochę w porównaniu do swojego poprzednika, zwiększono rozstaw osi, długość samochodu zwiększyła się o 55 mm, a szerokość o 25 mm. O 15 mm obniżono natomiast nadwozie. Kia Rio to samochód plasujący się w segmencie B, nowy model dostępny będzie w trzech wersjach nadwozia: 3, 4 i 5-cio drzwiowej. Pod maską nowej Rio pracować będzie jeden z sześciu silników, z czego dwa będą nowością. Chodzi o silnik diesla 1.1 l o mocy 70 KM oraz turbodoładowany silnik benzynowy 1.2l, którego mocy jeszcze nie podano do publicznej wiadomości.  Niestety obecnie nic nie wiadomo czy nowa Rio trafi do sprzedaży w Polsce. Samochód będzie konkurował między innymi z takimi modelami jak: Toyota Yaris, Ford Fiesta, Fiat Grande Punto, Opel Corsa, Skoda Fabia czy Volkswagen Polo. 