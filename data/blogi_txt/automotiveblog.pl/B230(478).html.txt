Z końcem czerwca informowałem o zmianach w przepisach dotyczących fotoradarów. Wtedy też we wpisie napisałem, że Inspekcja Transportu Drogowego przejmie wszystkie fotoradary oraz, że z dróg znikną atrapy fotoradarów. Dodatkowo maszty z działającymi fotoradarami zostaną oznaczone w jaskrawym kolorze, tak aby były widoczne dla kierowców. Informowano również, że jeśli w maszcie fotoradaru nie będzie urządzenia rejestrującego prędkość, to taki masz zostanie przykryty. Znak stojący przez fotoradarem informujący o jego obecność, również miał zostać zasłonięty.  Przepisy weszły w życie od 1 lipca 2011 r. Dziś jechałem DK5 od Wrocławia do Wałbrzycha i po drodze minąłem kilka fotoradarów, z czego żadne nie był zakryty i żaden nie był też pomalowany jaskrawą farbą. Pomyślałem więc, o co kaman. Wróciłem z trasy do domu i poczytałem trochę w sieci. Okazało się, że na wykonanie wszystkich powyższych czynności związanych z odpowiednim oznaczeniem fotoradarów, ITD ma na to aż 36 miesięcy!!! Gdzie tu logika? Jeśli przepisy weszły w życie to rozumiem, że nie da się wszystkiego zrobić za jednym zamachem. Ale 36 miesięcy na oznakowanie blisko 800 masztów to daje średnio 23 maszty na miesiąc. Czyli średnio tyle, ile jest dni pracujących w danym miesiącu. Czyli końcowa średnia wychodzi 1 maszt na dzień!!! Jak na razie oznaczono kilka masztów, głównie w Warszawie. Zobaczcie na foto u góry i powiedzcie, czy ten żółty rzuca się w oczy i czy to jest odblaskowe. Moim zdaniem nie. Myślałem, że oznaczą mniej więcej w ten deseń jak jaskrawozielone kamizelki odblaskowe. Ehh bezsensu takie przepisy, jak uchwalą podwyższenie mandatu to też czas wejścia w życie będzie 36 miesięcy? Pewnie nie. Niby wszyscy są równi wobec prawa, a jak widać kierowcy to jedno, a urzędnicy to drugie. A na koniec, historia z autostrady A4, jadę lewym pasem, na blacie 150 km/h, zbliżam się do tira i jakiegoś dostawczaka, które jadą prawym pasem. Za mną kompletnie pusto, gdy dojeżdżam do dostawczaka, ten włącza migacz i zbiera się do wyprzedzania tira. Gdzie tu myślenie??? Czy kierowca dostawczaka nie mógł poczekać aż go wyprzedę i bezproblemowo wyprzedzić tira, nie powodując żadnych utrudnień? Ehhh polscy kierowcy psia mać… 