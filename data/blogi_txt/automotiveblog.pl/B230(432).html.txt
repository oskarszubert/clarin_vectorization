Kilka dni temu na blogu zamieściłem reklamę marki Hyundai, która to emitowana jest w polskiej telewizji. Reklama promuje hasło „New Thinking. New possiblities”. To hasło idealnie pasuje do nowatorskiej formy reklamy modelu Hyundai Accent. Hyundai Accent został zawieszony na ścianie budynku w malezyjskim Kuala Lumpur i dzięki wykorzystaniu technik 3D uzyskano bardzo ciekawy efekt: Tutaj możecie zobaczyć filmik prezentujący powstawanie tej niecodziennej prezentacji.  Myślicie, że takie rzeczy robi się tylko za granicą? Nic bardziej mylnego, podobną technikę wykorzystała marka Volkswagen podczas tegorocznych moto targów w Poznaniu, które odbyły się kilka tygodni temu.  I making of: Zastanawiam się czy takich prezentacji będzie coraz więcej. Jak na razie to pewnie koszt produkcji nie jest tani, więc taka forma promocji będzie pewnie jeszcze mocno ograniczona. 