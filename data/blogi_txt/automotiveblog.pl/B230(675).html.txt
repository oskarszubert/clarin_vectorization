Od wczoraj obowiązuje nowe prawo, które zakłada że pijani rowerzyści nie będą trafiać już za kraty. Zmieniono bowiem klasyfikacje czynu. Od teraz jazda rowerem pod wpływem alkoholu nie będzie przestępstwem, a jedynie wykroczeniem, za które będzie grozić maksymalna grzywna do 5 000 zł lub w określonych przypadkach maksymalnie 30-ści dni aresztu. Karą będą mogły być również prace społeczne lub dozór elektroniczny. Sąd nie będzie miał już obowiązku orzekania zakazu prowadzenia pojazdu, a jeśli już zakaże takiego prowadzenia to dotyczyć on będzie pojazdów inne niż mechaniczne. Oznaczać to będzie, że od teraz za jazdę rowerem w stanie nietrzeźwości sąd nie będzie mógł odebrać prawa jazdy. Warto jednak pamiętać, że policjant, który zatrzyma pijanego rowerzystę nie będzie mógł zezwolić na dalszą jazdę. Policja zatrzyma więc rower i przewiezie go na komendę policji lub na strzeżonych parking, a jego właściciel będzie musiał pokryć koszty transportu.  Ciężko mi określić czy ta zmiana polskiego prawa jest zmianą korzystną. Z jednej strony amatorzy rowerowej jazdy i piwa będą mogli bez poważnych konsekwencji wypić latem jedno piwko i wrócić do domu na rowerze nie obawiając się utraty prawa jazdy. Zaś z drugiej strony są oni czasami dość sporym zagrożeniem na drodze, zwłaszcza w obszarach wiejskich gdzie na jednym piwie się nie kończy. Jadać wieczorem lub nocą… pijany rowerzysta wjeżdża Ci pod koła i nieszczęście gotowe… Oczywiście jest też druga strona medalu, a mianowicie szkodliwość społeczna jazdy po wpływem na rowerze jest mała, a utrzymanie skazanego rowerzysty w więzieniu bardzo kosztowne dla Państwa i wynosi aż około  3 000 – 4 000 zł miesięcznie. Na to składa się żywienie, środki higieniczne, leczenie, utrzymanie celi, itp. W obecnej sytuacji ekonomicznej i przepełnionych więzieniach, nowelizacja kodeksu karnego w zakresie karania rowerzystów zapewne sprawi, że więcej kasy zostanie w budżecie. W zeszłym roku za kraty z tytułu jazdy pod wpływem alkoholu na rowerze trafiły 4 574 osoby, zakładając więc że każda z tych osób spędziła w więzieniu tylko jeden miesiąc to budżet Państwa kosztowało to blisko 14 milionów złotych. Oczywiście kara więzienia jest dłuższa niż miesiąc, powyższe wyliczenie ma tylko zobrazować koszty. Dla porównania też w 2012 roku, za kraty trafiło 5 650 pijanych kierowców. W jaki sposób zmiana prawa wpłynie na wypadki zobaczymy po podsumowaniu statystyk za przyszły rok, chociaż nie obawiałbym się tu lawinowego wzrostu wypadków z udziałem pijanych rowerzystów. 