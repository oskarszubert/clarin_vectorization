Najpopularniejszym samochodem sprzedawanym na polskim rynku w 2010 roku została Skoda Octavia. Na zakup Octavii zdecydowało się w minionym roku 18 335 klientów. Nie jest to wielkim odkryciem, było się tego można spodziewać obserwując rankingi sprzedaży poszczególnych marek. Skoda Octavia to 5.5% wszystkich nowych samochodów osobowych sprzedanych w Polsce w 2010 roku. Na drugim miejscu rankingu znalazła się Skoda Fabia. Z salonów Skody wyjechało 12 706 egzemplarzy tego modelu. Jednak Skoda zanotowała spadek zainteresowania Octavią o -3.08% oraz Fabią o -9.11% w stosunku do roku 2009. W porównaniu do roku 2009, w rankingu najpopularniejszych modeli na pierwszych dwóch miejscach nie zaszły żadne zmiany. Na trzecim miejscu pod względem najpopularniejszego modelu z wynikiem 11 635 sztuk (+111.20%) uplasował się Opel Astra. Tak nie pomyliłem się, sprzedaż Astry w porównaniu do 2009 roku powiększyła się ponad dwukrotnie, a Astra przeskoczyła na trzecie miejsce w rankingu aż o 11 oczek w górę. To największy wzrost na liście 20 najpopularniejszych modeli. Dla przypomnienia, w 2009 roku na trzecim miejscu był Fiat Punto. Czwarte miejscu w rankingu tuż za Astrą, zajął Ford Focus. W 2010 r. dealerzy Forda sprzedali 11 289 Focusów, o +17.57% więcej niż w 2009 r. Focus w stosunku do roku 2009 awansował o jedną pozycję w górę, zamieniając się z Golfem. Piąta pozycja w rankingu przypadła w udziale modelowi VW Golf. Jednak tu strata do Focusa i Astry była dość spora. Na zakup Golfa zdecydowało się w 2010 r. 9 488 klientów. O -3.97% mniej niż w 2009 r. Dalsze miejsce zajmują odpowiednio: 6. Fiat Punto – 9 349 sztuk, -11,47% 7. Toyota Yaris – 9 114 sztuk, -0.64% 8. Nissan Qashqai – 7 323 sztuk, +42.28 9. Fiat Panda – 6 915 sztuk, -8.85% 10. Hyundai i30 – 6 901 sztuk, +2.89% 11. Kia cee’d – 6 284 sztuk, -24.74% 12. VW Polo – 6 284 sztuk, +17.24% 13. VW Passat – 6 001 sztuk, +12.42% 14. Ford Mondeo – 5 941 sztuk, +9.27% 15. Renault Megane – 5 902 sztuk, +3.62% 16. Opel Insignia – 5 863 sztuk, +35.47% 17. Opel Corsa – 5 768 sztuk, -2.55% 18. Toyota Avensis – 4 920 sztuk, -25.75% 19. Toyota Auris – 4 786 sztuk, -0.10% 20. Citroen Berlingo – 4 709 sztuk, +71.24% Jeśli chodzi o topowe pozycje rankingu to chyba najbardziej stracił Fiat. Punto poleciało w dół z 3 –ciej pozycji na 6-stą, a Panda spadła z 8-mej na 9-tą. O jedną pozycję w dół spadła też Toyota Yaris. Ciekawa jest też pozycja numer 8 na której obecnie znajduje się Nissan Qashqai. W ciągu 12-stu miesięcy Qashqai awansował aż o 10 pozycji, w 2009 r. zajmował dalekie 18-ste miejsce. Kolejny duży skok zaliczył też Opel Insignia, który poprawił swój wynik w rankingu aż o 8 miejsc w stosunku do roku 2009. Umocnieniem pozycji też może pochwalić się Volkswagen, Polo i Passat awansował o 4 miejsca. Można więc podsumować ranking w następujący sposób: najwięcej powodu do zadowolenia ma Skoda, która obroniła czołowe miejsca rankingu. Dużym przegranym jest natomiast Fiat, powody do zmartwień powinna mieć też Kia, a najwięcej optymizmu powinien mieć Opel, który poszedł mocno w górę z modelami Astra oraz Insignia. Źródło danych: samar.pl 