Do rozpoczęcia targów we Frankfurcie zostało już niewiele czasu. Kolejnym producentem, który uchyla rąbka tajemnicy odnośnie swojego nowego modelu. Skoda poinformowała, że podczas targów motoryzacyjnych we Frankfurcie pokaże publiczności swój nowy koncept nazwany Skoda MissionL concept. Skoda MissionL concept ma poszerzyć gamę modelową Skody. Wbrew temu co sądziłem na początku nie będzie to następca Octavii, lecz zupełnie nowy model, który pozycjonowany będzie pomiędzy Fabią i Octavią. Skoda MissionL concept to czterodrzwiowy liftback. Skoda zapowiada, że samochód trafi do sprzedaży na rynkach Europy, Chin oraz Rosji. Zapowiedź wprowadzenia samochodu do sprzedaży oznacza, że projekt jest już niemal gotowy do wdrożenia do fazy produkcji seryjnej. Nie wiemy natomiast jak bardzo wersja finalna będzie się różnić od koncepcyjnego samochodu przedstawionego na zdjęciach.   Dziś niestety nie wiemy zbyt wiele na temat tego nowego modelu. Skoda niestety nie zdradziła żadnych szczegółów technicznych. Samochód jest mocno zbliżony do conceptu Vision D, który przedstawiony był w Genewie, zwłaszcza jeśli chodzi o przód samochodu. 