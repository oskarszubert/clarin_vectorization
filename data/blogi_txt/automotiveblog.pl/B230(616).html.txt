W tym roku jakoś tak blog day cicho przeszedł w blogosferze i sołszial mediowym światku. Mój plan na ten wpis było zaprezentowanie Wam 5-ciu nowych ciekawych polskich blogów motoryzacyjnych. Niestety od paru tygodni próbowałem wyszukać jakieś ale muszę stwierdzić brak takowych. W sumie jest tylko jeden warty zobaczenia i jest nim moto bloger.  Nie znam za bardzo autora i nie wiem jakie ma plany rozwoju bloga, ale dobrze że jest nowy członek polskiej moto-blogo-strefy. Irytują mnie na maksa blogi, które są tylko farmą linków do różnego rodzaju sklepów z częściami motoryzacyjnymi lub z importowanymi zapewne z Chin, kołpakami czy pokrowcami na fotele. Niestety mechanizm googla jest na tyle do dupy, że te śmieciowe pseudo blogi wyskoczą w pierwszej dwudziestce bo spece od SEO wiedzą jak oszukać mechanizm googla.  Zadanie więc dla Was, jeśli macie gdzieś w bookmarkach jakieś ciekawe blogi motoryzacyjne to podzielcie się linkami, gdyż chętnie poczytam coś nowego   Aha za bloga nie uznaję pseudo bloga który ma aspirację do vortalu tematycznego, gdzie publikowane są wpisy wielu autorów. 