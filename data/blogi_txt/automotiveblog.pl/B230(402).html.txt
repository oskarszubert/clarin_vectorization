Rozpoczęły się targi w Genewie i zawrzało w motoryzacyjnym świecie. Niusów jest sporo ale postaram się wybrać najlepsze smaczki i zaprezentuje je Wam w ciągu najbliższych kilku dni. Dziś na pierwszy ogień Skoda, ze swoim nowym logo, nową stroną internetową, nowym wystrojem salonów oraz nowy modelem. 1. Logo + strona www O nowym logo Skody mówiło się już jakiś czas temu. Jednak informację które publikowane były w sieci przedstawiały paskudne logo, które wyglądało jakby je ktoś namalował w programie MS Paint. Jednak nowe logo przedstawione w Genewie to coś zupełnie innego od tego co zobaczyliśmy w grudniu minionego roku. Śmiem twierdzić, że grudniowe logo Skody to byłą sprytnie przemyślana akcja marketingowa.  Wraz ze zmianą logo zmieniła się także szata graficzna na oficjalnych stronach Skody. Nowa strona wygląda ciekawie, odmłodniała, jest spójna, przyjazna i przejrzysta. 2. Nowy wygląd salonów To co średnio mi się podoba w przypadku salonów Skody to wygląd salonów, a ściślej mówiąc nie podoba mi się to, że wszystkie są identyczne, co sprawia że jak dla mnie są nudne. Skoda przedstawiła dziś również odmienioną stylistykę swoich salonów. Zmiany są dość spore, więc wątpię by obecne salony miały przejść jakiś duży face lifting. Pewnie skończy się na zmianie logotypu i baneru.   3. Skoda Vision D concept Podczas targów w Genewie Skoda zaprezentowała samochód Skoda Vision D Concept. Samochód jest klonem Skody Octavii i stanowić może zapowiedź przyszłej generacji tego modelu. Vision D Concept z zewnątrz jest stonowany i prosty, natomiast środek to już kosmos. Wątpię by ten model kiedykolwiek wszedł do regularnej produkcji, raczej rozpatruję go jako popis umiejętności czeskich designerów.       Nowe logo pojawiać się będzie na wszystkich nowych modelach produkowanych od 2012 roku, który ma być początkiem nowej ofensywy modelowej Skody. Ponoć nowy model ma się ukazywać średnio co 6 miesięcy. Jeśli tak będzie, a ceny utrzymają się na obecnym poziomie to myślę, że jeszcze przez kilka lat pozycja Skody na polskim rynku może być niezagrożona, a udział marki w europejskim moto rynku z pewnością wzrośnie. 