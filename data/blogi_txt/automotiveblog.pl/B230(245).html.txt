Anglojęzyczny serwis motoryzacyjny carscoop opublikował filmik na którym widać pracownika jednych z fabryk Dacii podczas metody pozycjonowania tylnych drzwi. Jak informuje serwis carscoop akcja tego krótkiego filmu najprawdopodobniej ma miejsce w fabryce Dacii w Moskwie. Na filmie widać jak pracownik pozycjonuje drzwi tylne, a następnie drzwi przednie. Gdy patrzę na ten film to nie widzę w nim nic dziwnego. Jednak serwis carscoop czepia się, że pracownik uderza młotkiem w zawiasy i metalowy skobel drzwi.  Serwis autokult.pl w swoim wpisie, zainspirowanym wpisem w serwisie carscoop, również wyraża zdziwienie metodą pozycjonowania drzwi. Gdybym zobaczył film na youtubie, bez jakiegokolwiek komentarza to pewnie potraktowałbym go zupełnie obojętnie bo nie dopatruję się tam niczego niestosownego. No może jedynie to uwieszenie się na drzwiach w 40 sekundzie i uderzanie w dolne drzwi w 45 sekundzie. Trochę dziwny jest też operacja w 55 sekundzie. Reszta jest moim zdaniem całkiem normalna. Pracownik pozycjonuje drzwi, sprawdza czy lekko się zamykają, następnie sprawdza płaskość drzwi tylnych do panelu bocznego i drzwi przednich do tylnych/słupka B. Pracownik też wnikliwie sprawdza szczeliny pasowania na słupku B oraz szczelinę drzwi tylnych do panelu bocznego/tylnego błotnika w obszarze tzw. psiej łapy. Trochę mnie dziwi bezmyślne kopiowanie treści przez osobę, która najwyraźniej nie zna się zbytnio na procesie produkcyjnym samochodu. Pisanie o samochodzie, a w zasadzie tłumaczenie anglojęzycznych wpisów z innych serwisów, bez znajomości tematu jest moim zdaniem głupie do kwadratu. Pisać o samochodach jest łatwo, że są fajne, ciekawe, dobrze wyposażone, etc. Ale już nie tak łatwo jest publikować treści o sposobie produkcji samochodów lub części, bądź też o zasadzie działania najważniejszych części samochodu. 