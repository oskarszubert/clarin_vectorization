Całkiem przypadkiem trafiłem dziś w sieci na info o dość nietypowej akcji przeprowadzonej przez firmę Peugeot. Nie wiem dlaczego ale o całej akcji dowiedziałem się dopiero dzisiaj, więc mam trochę mieszane uczucia co do wykonania planu, ale o tym za chwilę. Akcja polegała na kradzieży wskazówek londyńskiego Big Ben’a, przez pewną grupę zwaną Time Proof Association. 20 października na YouTubie zamieszczono filmik, w którym pokazane jest jak pewna grupa ludzi „włamuje się” na wieżę Big Bena, następnie opuszcza się na linach, odcina palnikiem wskazówki Big Bena, opuszcza je na dół, ładuje na bagażnik samochodu i odjeżdża.   W sieci film zobaczyło na dzień dzisiejszy blisko 275 000 użytkowników. Akcja oczywiście była fejkiem, nie informowały o niej żadne media, poza tym ciężko byłoby jednej osobie palnikiem odciąć ważące pewnie dobre kilkaset kilogramów wskazówki aby załadować je później rękami na dach samochodu. Informacja o filmie rozchodziła się chyba tylko w sieci. Na facebooku profil Time Proof Association ma około 1100 fanów, film zobaczyło 275 tyś. użytkowników, czy to dużo? Jak na taką akcję to moim zdaniem niezbyt wiele. Akcje T-Mobile Welcome Back zobaczyło na YT prawie 3.7 milionów użytkowników. Owszem tych akcji nie da się porównać wprost do siebie, ale te liczby o czymś na pewno świadczą. Dziś Peugeot przyznał się, że to on stał za całą akcją. Chodziło o to, aby pokazać że model Peugeot 207 jest od wielu lat ciekawym modelem, który dobrze się sprzedaje pomimo upływających czterech lat od czasu debiutu. Sam pomysł uważam, że fajny i ciekawy ale chyba coś nie tak poszło z realizacją planu i zabuzzowaniem nim w mediach. Ale jak rozumiem, akcja z Big Benem to nie ostatnia akcja Time Proof Association. Może więc kolejne będą bardziej ciekawe, a informacja o nich bardziej rozpowszechniona w Internecie. 