Dziś w ramach promocji przed weekendowej drugi wpis   Tym razem na temat marki, o której zbyt często nie piszę. Podczas zbliżającej się wystawy motoryzacyjnej w Genewie, Toyota zaprezentuje publicznie nieco odświeżony model Auris. Toyota Auris należąca do segmentu auto kompaktowych zadebiutowała w 2007 roku, zastępując Toyotę Corollę w wersji hatchback. Model Auris to konkurencja dla Opla Astry, Peugeota 308, Volkswagena Golfa, Fiata Bravo. Pamiętam, że odwiedzając salon Toyoty w 2006 r. usłyszałem, że Toyota Auris będzie hitem. Niestety z opinią jakoby Toyota Auris była hitem ja się absolutnie nie zgadzam, samochód ten ubiegał się w 2008 roku o nagrodę Car Of The Year, ale niestety nie wszedł nawet do ścisłej czołówki. Gdy pierwszy raz w salonie Toyoty zobaczyłem Aurisa i zasiadłem za kierownicą to poczułem rozczarowanie, jakość materiałów mnie nie powaliła, wręcz przeciwnie. Twardy kokpit w aucie kosztującym ponad 50 tyś złotych bardzo mnie zaskoczył. Środek w ogóle był jakiś taki dziwny, jakby nie z Toyoty.  Teraz Toyota prezentuje model Auris po face-liftingu. Auris został stylistycznie upodobniony do swojego większego bratniego modelu jakim jest Avensis. Zmieniony został przedni zderzak wraz z grillem. Maska ma nieco inne przetłoczenia komponujące się płynnie z kształtem zderzaka i grilla. Zmianie uległy też przednie reflektory, co uważam jako plus, te z modelu po face-liftingu jakoś ładniej się prezentują. Kierunkowskazy boczne zostały zintegrowane z bocznymi lusterkami, co również cieszy oko.  Tylna część Aurisa także została zmodernizowana. Projektanci z Toyoty w odmłodzonym modelu wprowadzili inne światła tylne oraz inny kształt zderzaka i tutaj zastanawiam się po co…? Tylne światła z obecnego modelu moim zdaniem prezentują się o wiele ciekawiej niż te z modelu po zmianach. Uważam, że zmiana tylnych świateł i zintegrowanie odblasków w tylnym zderzaku wygląda mało ciekawie, no ale wiadomo różne są gusta i gusty   Niestety nic nie wiadomo o zmianach stylistycznych wewnątrz.   Japoński koncern ogłosił, że w tym roku gama wersji Toyoty Auris zostanie poszerzona o model Auris HSD Full Hybrid, w którym zastosowano napęd benzynowo- elektryczny zaadoptowany z modelu Prius. I tutaj z zewnątrz Auris HSD wygląda dość ciekawie, chociaż jak narazie zdjęcia to tylko concept car. Ale szklany dach ze zintegrowanymi bateriami słonecznymi wygląda imponująco.     Nie wiem czy zmiany, które Toyota wprowadziła w Aurisie sprawią, że sprzedaż tego modelu wzrośnie. W Polsce w 2009 roku sprzedano blisko 4 800 sztuk modelu Auris, to chyba dość słaby wynik jak na auto które niby ma być hitem. 