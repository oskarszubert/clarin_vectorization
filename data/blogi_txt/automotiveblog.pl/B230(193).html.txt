Po dobrym marcu sprzedaż samochodów w Polsce w kwietniu 2010 r. znowu spadła do poziomu z stycznia i lutego. Łącznie w kwietniu 2010 r. sprzedano w Polsce 25 315 samochodów, co jest 13.74% (4 031 sztuk) mniej niż w ubiegłym miesiącu. Łączna suma sprzedanych nowych samochodów od stycznia do kwietnia 2010 r. to 104 429 egzemplarze. W stosunku do roku ubiegłego to gorszy wynik o 10.52% (12 273 sztuki). Jako przyczynę spadku wartości sprzedaży analitycy wymieniają tydzień żałoby narodowej po katastrofie smoleńskiej oraz Święta Wielkanocne. Na pierwszym miejscu pod względem sprzedaży znajduje się w dalszym ciągu Skoda. W kwietniu z salonów Skody wyjechało 2 987 samochodów, a od początku roku Skoda sprzedała w Polsce 12 217 egzemplarzy samochodów. Wynik Skody jest jedynym pięciocyfrowym wynikiem z pierwszej dziesiątki. Co prawda w porównaniu do relatywnego okresu tj. styczeń-kwiecień 2009 r. sprzedaż Skody obniżyła się o 6.56% ale wszyscy producenci z pierwszej dziesiątki zaliczyli spadek sprzedaży. Wiceliderem sprzedaży w okresie styczeń- kwiecień 2010 r. jest Toyota, z wynikiem 8 778 sprzedanych aut, jest to wynik niższy o 17.28% (1 834 sztuki) w porównaniu do tego samego okresu w roku 2009. Trzecie miejsce jeśli chodzi o sprzedaż od początku roku zajął Fiat. Od początku roku włoski koncern sprzedał w Polsce 8 672 samochody, aż o 29,93% (3 705 sztuk) mniej niż w pierwszych czterech miesiącach 2009 r. W porównaniu kwietnia 2010 do marca 2010 r. sprzedaż Fiata spadła o 18.63%. Fiat obecnie posiada 8.30% udział w polskim moto rynku. Dalsze lokaty w rankingu sprzedaży w pierwszych 4 miesiącach 2010 r. zajęły marki: » Volkswagen 8 319 sztuk; -13.79% » Ford 7 757 sztuk; -9.76% » Opel 7 434 sztuk; -17.92% » Renault 6 104 sztuk; -5.96% » Kia 5 375 sztuk; -0.44% » Peugeot 4 507 sztuk; -2.49% » Hyundai 4 237 sztuk; -5.28% » Honda 3 974 sztuk; -10.70% » Nissan 3 835 sztuk; +38.00% » Citroen 3 830 sztuk; +3.10% » Suzuki 2 413 sztuk; -29.44% » Mitsubishi 2 293 sztuk; -16.04% żródło: samar.pl 