Dzień jak co dzień a jednak sporo się działo   Przez ostatnie kilka dni na blogu nie pojawiały się nowe posty. Wszystko z powodu wypadu do Niemiec na targi motoryzacyjne we Frankfurcie. Każdy prawdziwy moto bloger powinien zaliczyć tą imprezę i zobaczyć wszystkie premiery na żywo. Dotknąć, zasiąść za kierownicą, poczuć jakość materiałów, itp.  Na targach byłem w poniedziałek, myślałem że będzie mało ludzi, a były tłumy. Zaskoczył mnie także obszar na jakim odbywa się wystawa. Łącznie na targach spędziłem blisko 8 godzin i zobaczyłem praktycznie wszystkie stoiska. Jednak aby wszystko dokładnie zwiedzić, to na targi trzeba sobie zarezerwować przynajmniej dwa dni. Po ośmiu godzinach miałem dość, bolały mnie nogi, a widok kolejnych samochodów nie wywoływał już praktycznie żadnej reakcji. Pstryknąłem chyba ponad tysiąc fotek. Przez weekend zamierzam wszystko jakoś posortować, a w kolejnym tygodniu przedstawię Wam relację z mojej wizyty na IAA. 