Dopiero dziś zorientowałem się, że w ten weekend Peugeot zorganizował weekend drzwi otwartych w salonach dealerów z racji premiery Peugeota 5008. Mimo iż ostatnio oglądam sporo telewizji to jakoś wcześniej kompletnie nie widziałem żadnych spotów reklamowych, dopiero dziś na TVN Style po godzinie 17:00 zobaczyłem spot reklamowy po raz pierwszy.  Jak to zwykle bywa znaleźć reklamę w polskiej wersji językowej to praktycznie graniczy z cudem, więc wklejam reklamę emitowaną u naszych południowych sąsiadów. W reklamie na końcu pojawia się już nowe logo Peugeota z nowym hasłem marki „Motion   Emotion”. Niestety koncerny motoryzacyjne mają głęboko gdzieś, że pytam o polskie wersji reklam. Chyba nikomu nie zależy na bądź co bądź bezpłatnej reklamie , ale najbardziej co mnie irytuje to ignorancja, gdyż moje maile z pytaniami pozostają kompletnie bez odzewu. Do dobrego tonu należałoby odpowiedzieć, chociaż zdawkowo w stylu „nie wiem, przykro mi”. 