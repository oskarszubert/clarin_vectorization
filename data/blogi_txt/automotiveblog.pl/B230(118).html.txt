Nowy Opel Astra IV zadebiutował w zeszłym tygodniu w polskich salonach. Jak wynika z informacji podanej przez polskiego rzecznika marki Opel, w miniony weekend sprzedano około pół tysiąca nowych Astr IV, a jeszcze przed zeszłotygodniową premierą zebrano ponad 200 zgłoszeń chęci zakupu samochodu, od osób które tego samochodu jeszcze nie widziały na żywo. Oczywiście to tylko teoria, bo Astra IV od zeszłego roku sprzedawana jest u naszych zachodnich sąsiadów, więc nic nie stoi na przeszkodzie aby wybrać się za Odrę i tam pooglądać lub nawet kupić nową Astre IV. Zaintrygował mnie komentarz jednego z czytelników bloga, który pojawił się pod wpisem: Opel Astra IV – ceny od 58500 zł Czytelnik Mariusz 29 stycznia napisał: „Zawsze przecież Astrę można kupić w Niemczech – taniej i lepiej wyposażoną. Ja nie widzę problemu a Wy?;-)” Postanowiłem pójść tym tropem i sprawdzić ceny jednego konkretnego modelu. Do porównania wybrałem Opla Astre IV z silnikiem benzynowym 1.6 l o mocy 115 KM z klimatyzacją w wyposażeniu Enjoy i czarnym lakierem Black Sapphire oraz manualną 5-cio biegową skrzynią biegów. Porównując ceny aut brałem pod uwagę normalne ceny – bez żadnych promocji. Niestety już na samym początku natrafiłem na problem, otóż na polskich stronach Opla brak jest w dalszym ciągu konfiguratora Astry IV   znalazłem więc oficjalny cennik na stronach dealerów. I tak, Astra IV 1.6 l 115 KM 5 M/T kosztuje 66 650 zł, W wyposażeniu standardowym wersji Enjoy znajdują się: - Klamki zewnętrze w kolorze nadwozia - Elektrycznie sterowane i podgrzewane lusterka zewnętrze w kolorze nadwozia, składane ręcznie - Wycieraczka tylnej szyby - Oświetlenie zewnętrze z funkcją „Follow me home” - Reflektory halogenowe z ręczna regulacją ustawienia - Światła do jazdy dziennej - Zestaw naprawczy do opon - Felgi stalowe 16” - Dodatkowe oświetlenie na konsoli centralnej - Lampki do czytania z przodu - Lusterko w osłonie przeciwsłonecznej pasażera - Elektrycznie sterowane szyby przednie - Kierownica trójramienna plastikowa - Kolumna kierownicy regulowana w pionie i poziomie - Konsola centralna w kolorze Silver Dust - Sztywna górna osłona bagażnika - Srebrne obwódki tarcz wskaźników - Nawiewy powietrza w drugim rzędzie siedzeń - Klimatyzacja sterowana ręcznie - Tapicerka Scene/Atlantis - Kieszenie z tyłu oparć przednich foteli - Tylna kanapa dzielona 40/60 - Mocowania Isofix na oparciach tylnych foteli - 4 głośnikowy system nagłośnienia - Wejście AUX-in - Trójfunkcyjny wyświetlacz na konsoli centralnej - Radioodtwarzacz CD/MP3 300 - Układ ABS - Układ stabilizacji toru jazdy ESP z TCS - Wspomaganie kierownicy - Przednie boczne i kurtynowe poduszki powietrza - Wyłącznik przedniej poduszki powietrznej pasażera - Aktywne zagłówki foteli przednich - System przypominania i zapięciu pasów na przednich siedzeniach - System przypominania i zapięciu pasów na tylnych siedzeniach - Jeden kluczyk składany Wybrałem dodatkowe opcje płatne: - Lakier Black Sapphire 1950 zł - Tylny spojler 700 zł - Reflektory przeciwmgielne przednie 850 zł - Podgrzewane przednie fotele 1000 zł - Przyciski sterowania radiem na kierownicy 200 zł - Alarm z systemem antynapadowym z kontrola zamków drzwi 1600 zł Za opcje dodatkowe trzeba dopłacić 6300 zł co daję łączną cenę 72950 zł. U dealera niemieckiego ta sama Astra IV z wyposażeniem Edition kosztuje 19 900 Euro. Za lakier trzeba dopłacić 490 Euro, podgrzewane siedzenia 330 Euro Z różnic, w Niemczech oferowane są dwa składane kluczyki, a nie jeden jak w Polsce, światła przeciwmgłowe oraz spojler są w standardzie, niestety nie znalazłem opcji sterowania radiem z koła kierownicy ani też alarmu ale jeśli podliczyć to cena wynosi 20 720 Euro. Przeliczając po kursie 4 zł cena wynosi blisko 83 000 zł. Przeglądałem dość skrupulatnie specyfikację techniczną i nie dopatrzyłem się różnic. Doliczając do kwoty 83 000 zł dodatkowe koszty transportu, rejestracji auta w Polsce to śmiem twierdzić, że zakup Astry IV w Niemczech się nie opłaca. 