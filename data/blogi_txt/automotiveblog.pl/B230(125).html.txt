Chevrolet w Europie ma się dość dobrze, sprzedaż napędza głównie Chevrolet Cruze, który zdobył nagrodę AutoBest 2010, a teraz jest też w gronie kandydatów do nagrody World Car Of The Year 2010. W zeszłym roku Polacy kupili w salonach autoryzowanych dealerów blisko 5 700 samochodów marki Chevrolet. Po wprowadzeniu do oferty modelu Cruze w 2009 r., Chevrolet w tym roku wzbogaci swoje portfolio o nowego Sparka. Natomiast już za rok Chevrolet będzie obchodził stulecie marki, w związku z tym według zapowiedzi dyrektora zarządzającego Chevrolet Europe, w roku 2011 w ofercie europejskich dealerów pojawi się aż 5 nowych modeli w tym Chevrolet Camaro coupe oraz cabrio oraz nowy rodzinny van Chevrolet Orlando.  Camaro to legendarne auto, pierwsze Chevrolety Camaro zostały wyprodukowane ponad 40-ści lat temu. Samochód przez blisko pół wieku bardzo się zmienił, a obecnie produkowany Camaro 5-tej generacji wygląda bardzo imponująco. Ciekaw jestem cen i oferowanych wersji wyposażenia. Ceny Camaro w USA zaczynają się od 22 680 USD, ale nie liczyłbym by na to, że Camaro w Polsce będzie kosztować mniej niż 80 000 zł.  Natomiast nowy Chevrolet Orlando bazujący na platformie Global Delta będzie za tańszą alternatywą dla Opla Zafiry C, która z modelem Orlando będzie dzielić tą samą płytę podłogową. Obecnie w internecie dostępne są jedynie zdjęcia samochodu koncepcyjnego ale nie ma się co łudzić by wersja produkcyjna wyglądała identycznie. 