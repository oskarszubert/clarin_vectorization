Dawno na blogu nie było żadnej reklamy. Ale to nie dlatego, że o żadnej nie chciało mi się napisać, ale zwyczajnie nie znalazłem ostatnimi czasy w telewizji żadnej reklamy wartej uwagi i poświęcenia jej kilku linijek tekstu na moim blogu. Myślałem więc że rok 2013 będzie nudny jednak kilka dni temu zobaczyłem w telewizji ten spot reklamujący nowy model Mercedes-Benz CLS Shooting Brake. Spot dość przyjemny, prezentuje praktycznie przez połowę czasu trwania spotu sylwetkę nowego Shooting Brake’a, jednak brakuje mi tu trochę chociaż migawki i pokazania wnętrza.  Co mnie w tej reklamie trochę denerwuje i irytuje to muzyka, która od razu skojarzyła mi się z reklamą Cadbury’s z 2007 roku. Reklama Cadbury’s to jest niepowtarzalny spot, tak jak chociażby znane wszystkim lecące ulicą piłeczki Sony.   W mojej ocenie spot na mocne 4+, to kolejna udana produkcja reklamowa Mercedesa po reklamach A-Klasy. Na koniec już mały pstryczek dla osób prowadzących polski fan page’a Mercedes-Benz na facebooku, jak ktoś grzecznie pyta to wypada odpowiedzieć na pytanie, a nie bezczelnie usuwać post i pozostawiać go bez odpowiedzi. 