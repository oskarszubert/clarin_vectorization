Z końcem lata u polskich dealerów marki Kia pojawi się nowa Kia Sportage trzeciej generacji. Samochód mocno zmienił wygląd w porównaniu do poprzedniej generacji, zmieniły się też wymiary samochodu. Nowa Kia Sportage jest o 9 cm dłuższa, 1.5 cm szersza oraz 6 cm niższa w stosunku do swojego poprzednika. Producent zapewnia, że jest też bardziej ekonomiczna i bardziej przyjazna środowisku.  Kia Sportage oferowaną będzie na rynku polskim w czterech wersjach wyposażenia nazwanych dość mało pomysłowo bo: S, M, L, XL, a ceny za wersję S z silnikiem benzynowym 1.6l i mocy 140 KM zaczynają się od 66 900 zł. Nowe dziecko koreańskiego koncernu Kia oferowane będzie docelowo w czterech wersjach silnikowych. Na początku jednak dostępne będą jedynie wersje z silnikiem dwulitrowym. Silniki benzynowe: » 1.6 l GDI – 140 KM » 2.0 l DOHC – 163 KM Diesel: » 1.7 l CRDi – 115 KM » 2.0 l CRDi – 136 KM  Kia Sportage w standardzie będzie wyposażona między innymi w 6 poduszek powietrznych, manualną klimatyzację, elektrycznie sterowane szyby i lusterka, komputer pokładowy system audio z możliwością podłączenia zewnętrznego odtwarzacza MP3.  Za opcję napędu 4×4 dopłacić będzie trzeba 8 000 zł, jednak opcja 4×4 oferowana będzie jedynie w wersji z silnikami dwulitrowymi. Natomiast dopłata do automatycznej skrzyni biegów, również tylko w wersji z silnikami benzynowymi, wynosić będzie 5 000 zł. Najdroższy wariant modelu Sportage z 2.0 L CRDi o mocy 136 KM i z wyposażeniem XL, ma kosztować 96 900 zł.  Kia Sportage konkurować będzie na rynku z takimi modelami jak Toyota Rav4, Nissan Qashqai, Mitsubishi ASX , Nissan X-Trail, Hyundai ix35. Czy ten model przyjmie się na rynku? Ciężko mi powiedzieć, SUV stają się coraz bardziej popularne. W ostatnich miesiącach dość dobrą dynamikę wzrostu odnotował model Nissan Qashqai po face liftingu, trochę tańsza Kia może zabierze mu część klienteli. Poza tym jeśli chodzi o poczynania koreańskiego producenta to model Sportage jest już kolejną nowością w tym roku po modelu Venga, który do salonów zawitał wiosną tego roku. A na koniec taka mała ciekawostka, patrząc na samą linię dachu modelu Sportage dostrzegam w niej małe podobieństwo do modelu Opel Signum 