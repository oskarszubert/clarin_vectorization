Czerwiec 2010 r. był dość dobrym jak na polskie realia miesiącem pod względem ilości sprzedaży nowych samochodów osobowych. Osiągnięty wynik 28 224 sztuk jest lepszy o ponad 10% niż wynik z poprzedniego. W pierwszym półroczu 2010 r., sprzedano w Polsce łącznie 158 300 samochodów, co porównując do pierwszego półrocza minionego roku, jest wynikiem gorszym o 6.27%. Poziom spadku sprzedaży nowych samochodów lekko wyhamował, głównej przyczyny takiego trendu można dopatrywać się w toczącej się dyskusji na temat możliwości odliczenia podatku VAT przy zakupie „auta z kratką”. Ministerstwo Finansów zapowiedziało zmianę przepisów podatkowych, więc wiele firm chce zdążyć i nabyć samochód z kratką jeszcze przed wejściem w życie nowych przepisów. Patrząc na ranking popularności marek, to nie ma tu jakiś drastycznych zmian w stosunku do ubiegłego miesiąca. W ujęciu półrocznym na pierwszym miejscu rankingu sprzedaży samochodów wciąż topową pozycję zajmuje Skoda, która w pierwszych sześciu miesiącach sprzedała 18 245 sztuk samochodów, co daje jej udział w rynku na poziomie 11.53%.  Na drugiej pozycji uplasował się Fiat z wynikiem 13 376 sprzedanych egzemplarzy, udział w rynku włoskiego producenta to 8.45%. W pierwszej trójce znalazł się także Volkswagen, który w porównaniu do maja awansował o jedną pozycję. VW sprzedał w Polsce w pierwszych sześciu miesiącach 12 515 sztuk samochodów, co przedkłada się na 7.91% udział w rynku. Z małą stratą zaraz za podium uplasował się Ford. Wynik sprzedaży 12 443 sztuk daje Fordowi 7.86% udziału w rynku. Piąte miejsce należy do Toyoty. Na zakup aut tego japońskiego koncernu w pierwszym półroczu zdecydowało się 12 252 nabywców. Toyota posiada obecnie udział w rynku na poziomie 7.74%. Szóste miejsce przypadło marce Opel, która sprzedała 11 627 samochodów – 7.34% udziału w rynku. Opel jest ostatnią marką która w pierwszym półroczu sprzedała więcej niż 10 000 samochodów. Na siódmej pozycji znajduje się marka Renault z wynikiem 9 354 i udziale w rynku na poziomie 5.91%. Kia zajęła ósmą pozycję dzięki sprzedanym 8 078 egzemplarzom. Udział w rynku koreańskiej marki wynosi obecnie  5.10%. Dziewiąte miejsce należy do marki Peugeot. 6 775 sprzedanych aut daje francuskiemu producentowi udział w rynku 4.28%. Hyundai zajął ostatnie miejsce z pierwszej dziesiątki. Sprzedaż 6 389 sztuk samochodów przedkłada się na 4.04% udziału w rynku. Na kolejnych miejscach poza pierwszą dziesiątką znalazły się: Citroen – 5 989 sprzedanych samochodów, udział w rynku 3.78% Nissan – 5 924 sprzedanych samochodów, udział w rynku 3.74% Honda – 5 474 sprzedanych samochodów, udział w rynku 3.46% Mitsubishi – 3 711 sprzedanych samochodów, udział w rynku 2.34% Suzuki – 3 478 sprzedanych samochodów, udział w rynku 2.20% Patrząc na pierwszą dziesiątkę najbardziej popularnych marek pierwszego półrocza, aż siedem z nich zaliczyło stratę w porównaniu do roku ubiegłego. Największe dwucyfrowe straty zaliczyły marki: Fiat – strata: -24.33% Toyota – strata: -22.18% Volkswagen – strata: -11.97%  Natomiast najwięcej zyskały francuskie marki Peugeot (+5.88%) oraz Renault (+3.48%). W czerwcu 2010 r. największy wynik sprzedaży wypracowały kolejno marki: Skoda (3 131 sztuk), Opel (2 538 sztuk), Fiat (2 449 sztuk) oraz Ford (2 359). Jednak w ujęciu maj-czerwiec 2010 r. największym wzrostem sprzedaży może pochwalić się Opel, który zyskał +53.35%. Pod względem popularności modeli w okresie styczeń-maj 2010 r. na podium znalazły się: 1) Skoda Octavia – 7 924 sprzedanych samochodów 2) Skoda Fabia – 4 745 sprzedanych samochodów 3) Opel Astra – 4 506 sprzedanych samochodów Miejsca kolejne zajęły modele: 4) Ford Focus – 4337 sprzedanych samochodów 5) Toyota Yaris – 4 313 sprzedanych samochodów 6) Volkswagen Golf – 3 562 sprzedanych samochodów 7) Fiat Punto – 3 513 sprzedanych samochodów 8) Kia cee’d – 3 019 sprzedanych samochodów 9) Hyundai i30 – 2 954 sprzedanych samochodów 10) Nissan Qashqai – 2 781 sprzedanych samochodów Źródło danych: samar.pl 