Lancia wpadła na dość niecodzienny sposób promowania swojej marki, a mianowicie od 23 do 25 października startuje impreza pod hasłem „Lancia Gran Turismo”. Nazwa imprezy może i fajna, ale sam pomysł moim zdaniem już nie tak bardzo. Lancia wpadła na pomysł by zaprosić 25 znanych polskich kobiet (w domyśle pięknych :D) do nietypowego rajdu. Rajd będzie polegał na pokonaniu trasy prowadzącej spod Hotelu Marriott w Warszawie do Siedliska Morena w miejscowości Stare Juchy na Mazurach. Trasa jak podaje Google Maps to około 250 km drogami DK8, DK63, DK61 i DK65, ale nie jest potwierdzone że tą drogą pojadą uczestniczki. Zgodnie z zapowiedzią owe 25 znanych polskich kobiet to będą znane aktorki, piosenkarki i prezenterki. Ideą Lancii jest pokazanie, że piękne kobiety kochają piękne samochody. Na pewno Lancia Delta to bardzo ładny i piękny samochód, ale czy wszystkie te 25 kobiet są naprawdę piękne? Lista uczestniczek rajdu nie została podana do wiadomości, ale zapowiedziano, że w tej imprezie udział wezmą następujące przedstawicielki płci żeńskiej: czterdziesto-cztero letnia ale dość dobrze zakonserwowana Agata Młynarska, nieco młodsza blondyna Agnieszka Popielewicz, oraz mało znana mi piosenkarka BlueCafe Dominika Gawęda. Lancia daje do dyspozycji samochody Lancia Delta z silnikami od 120 do 200 KM, więc niewątpliwie będzie czym pojechać, pytanie tylko czy wszystkie uczestniczki dojadą cało do celu   Zgodnie z zapowiedzią po drodze z Warszawy na Mazury, na uczestniczki rajdu będą czekać różnego rodzaju zadania zręcznościowe i atrakcje. Zastanawia mnie czy najbardziej premiowane zadanie zręcznościowe to dojechać cało i szczęśliwie, bez mandatu i nierozbity samochodem do mety? Myślę sobie, że to zadanie może być swoistego typu wyzwaniem dla niektórych uczestniczek rajdu. Nigdzie nie podano czy każda celebrytka będzie poruszać się własną Deltą czy też będą się zmieniać za kierownicą. Ale gdy te 25 kobiet prowadzić będzie 25 samochodów to radzę wszystkim ze stolicy udającym się w weekend na Mazury, na przygotowanie się na niecodzienne sytuacje na drodze i jazdę ze zdwojoną uwagą   Metą rajdu jak już wspominałem jest Siedlisko Morena czyli taki mazurskie SPA gdzie ceny za nocleg zaczynają się od 320 zł. Wiadomo idzie zima więc kobietki poddane zostaną zabiegom konserwującym tak aby udało im się przetrwać zimę i dotrwać do wiosny   A teraz tak już bardziej na poważnie, polska impreza Lancia Gran Turismo to pewnie jeden z wielu elementów kreowania globalnego wizerunku włoskiej marki. Lancię promowały już znane osobistości takie jak np.: Carla Bruni (pamiętam tą reklamę Lancii), Harrison Ford czy Richard Gere. Czy owe polskie celebrytki można porównywać do tego towarzystwa? Hmmm…      źródło: lanciapress.pl 