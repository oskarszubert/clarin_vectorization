Ford kilka tygodni temu opublikował zdjęcia modelu Focus RS 500, czyli limitowanej edycji Focusa RS z silnikiem o mocy 350 KM. Teraz projektanci z Forda zapowiedzieli 5 nowych pakietów stylizacyjnych do modelu Ford Focus RS. Stylizacja jednak nie jest przypadkowa, Ford Focus RS Le Mans Classics w pięciu opcjach stylistycznych nawiązuje kolorystyką do modeli Forda, które brały udział w dwudziestoczterogodzinnym wyścigu Le Mans. Czarny Focus RS ze srebrnymi pasami nawiązuje do Forda MK II, który zwyciężył w wyścigu Le Mans w 1966 r.  Czerwony z białymi pasami przypomina o Fordzie MK IV, który zwyciężył w wyścigu Le Mans w 1967 r.  Biały Focus RS z niebieskim pasem z czerwoną obwódką przypomina Forda Mk IIB, który był samochodem zespołu Ford France biorącego udział w wyścigu w 1967 r.  Ford Focus RS w barwach biało-pomarańczowej ma nawiązywać do modelu Ford, GT40, który wygrywał w Le Mans w latach 1968-69.  Biało- niebieski Focus RS to hołd dla Forda Capri RS 2600, który startował w kategorii aut seryjnych wyścigu Le Mans w 1972 r. Zdobycie Forda RS Le Mans Classic będzie naprawdę ciężkie biorąc pod uwagę, że wyprodukowanych będzie jedynie pięć wyżej opisanych modeli. Wszystkie wezmą udział w wyścigu Le Mans Classics 2010, a po wyścigu trafią na aukcje.  Zmiany wizualne to nie tylko modyfikacje zewnętrzne. Każdy z modeli będzie wyposażony w sportowe skórzane fotele Recaro w barwach nawiązujących do kolorystyki nadwozia. Kolorystyczne akcenty pojawią się też na gałce dźwigni zmiany biegów, na rączce hamulca ręcznego oraz na centralnym podłokietniku. Ford limitowaną edycją Le Mans Classics znowu potwierdził, że tuning naprawę nie musi być wiejski, jedynie czasem jednak możemy się spotkać z różną dziwną kolorystyką 