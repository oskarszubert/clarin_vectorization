Coraz bliżej targów motoryzacyjnych w Paryżu, więc coraz częściej koncerny ujawniają informację o swoich nowych produktach. Tak też zrobił Ford, który pokazał kilka dni temu odświeżoną Fiestę oraz pokazał nowe Mondeo MK5. Tu co do Mondeo i jego nazwy projektowej to jest pewien zgryz, mimo jasnego oznaczenia MK5, jedni uważają że będzie to czwarta generacja, a inni że piąta. Problem z numeracją wynikł podczas wprowadzenia na rynek Mondeo MK2, które było tak naprawdę modelem pierwszej generacji po gruntownych zmianach. Nowy Ford Mondeo MK5 z jednej strony mnie nie zaskakuje, a z drugiej strony podoba mi się bardziej niż obecnie oferowana MK4-rka. Przód samochodu kojarzy mi się z Aston Martinem, natomiast tył i linia boczna raczej nie uległa zbytnim modyfikacjom. Z tyłu ciekawie wyglądają rury układu wydechowego wkomponowane w dolną część zderzaka.  Nowy Ford Mondeo będzie oferowany w trzech wersjach nadwozia HB5, NB4 oraz kombi. Co ciekawe to wersja sedan (czterodrzwiowy notchback) ma być oferowana  wersji z hybrydowym napędem benzynowo-elektrycznym (HEV). Dużym zaskoczeniem dla mnie była informacja o wyposażeniu Mondeo w silnik turbodoładowany silnik benzynowy 1.0l EcoBoost, który zdobył tytuł „Międzynarodowego Silnika Roku 2012„.  Według zapewnień przedstawicieli koncernu Ford, nowe Mondeo ma przyciągać klientów swoją elegancką, wyrazistą, nieco sportową sylwetką. W środku natomiast auto odróżniać będzie się od konkurencji jakością materiałów oraz nowymi technologiami. Tutaj zapewne chodzi o system SYNC MyTouch Ford – jest to ułatwiający kierowcy obsługę samochodu. Za pomocą komend głosowych można kontrolować pracę radia, klimatyzacji oraz nawigacji. Dzięki czemu kierowca może w pełni skupić się na drodze nie odrywając rąk od kierownicy. Wszystkie informacje z systemu SYNC MyTouch Ford będą wyświetlane na 8-calowym kolorowym dotykowym wyświetlaczu, umieszczonym w konsoli centralnej.  Nowością będą również tylne nadmuchiwane pasy bezpieczeństwa. Zostały one zaprojektowane z myślą o zmniejszeniu do minimum możliwych urazów głowy oraz klatki piersiowej u pasażerów podróżujących z tyłu. Ford nie ujawnił zbyt wielu danych technicznych, więc na informację o pełnej gamie wyposażenia oraz wersjach silnikowym musimy jeszcze poczekać kilkanaście dni aż do czasu rozpoczęcia wystawy w Paryżu, gdzie nowe Mondeo będzie mieć swoją premierę. Zastanawia mnie tylko ten jednolitrowy EcoBoost, jestem ciekaw jaka będzie żywotność tego silnika. Na taki duży samochód, 1-litrowe maleństwo to trochę zaskakujące rozwiązanie. Oby Mondeo MK6 nie było napędzane silnikiem z pralki 