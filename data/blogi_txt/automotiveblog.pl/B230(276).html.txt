Rok minął jak z bicza strzelił. Przemknął tak szybko, jak bolidy formuły 1 na długiej prostej. Śmig, trochę huku, kurzu i nie ma. Garść statystyk, przez ostatnie 12 miesięcy na blogu pojawiło się 298 wpisów łącznie z tym który teraz czytacie. W statystykach odnotowałem też 303 komentarze (nie licząc spamu). 298 wpisów w ciągu 356 dni to chyba dobry wynik, cały czas staram się utrzymać zasadę minimum jednego wpisu podczas dni powszednich. Czasami jako bonus pojawia się wpis w weekend. Oczywiście muszę przyznać, że czasami nie mam siły, możliwości napisania posta czy weny twórczej, nie mniej jednak staram się utrzymać dyscyplinę. Są trudne momenty, bo wakacje to sezon ogórkowy i raczej mało się dzieje w moto branży.  Przez miniony rok według wordpressowych statystyk, automotiveblog.pl zaliczył łącznie blisko 155 000 wyświetlonych stron. W ostatnim czasie średnia liczba odsłon na miesiąc to około 17 000 – 18 000. Z dodatkowych rzeczy, które działy się na automotiveblog.pl w ciągu ostatnich 12 miesięcy i o których warto wspomnieć to konkursy z nagrodami, uruchomienie oficjalnego profilu na naszej-klasie oraz uruchomienie fanpejdża na facebooku. Ponadto udało mi się przetestować kilka samochodów co jednak było sporym wyczynem. Nie podejrzewałem, że pozyskanie samochodu do testu będzie tak trudne. Statystyki i rosnąca popularność cieszy, w najbliższym czasie zamierzam przeprowadzić mały facelifting bloga i dołożyć kilka nowych rzeczy jesienią. Postaram się też skupić na poszerzeniu grona fanów na facebooku i tam też planuję zorganizowanie kilku konkursów. Na koniec dziękuje wszystkim czytelnikom za obecność, za komentarze i aktywność nie tylko w komentarzach na automotiveblogu ale również na blipie, facebooku oraz mailowo. Jeśli macie jakiś pomysły, sugestię to jestem otwarty i chętnie się z nimi zapoznam. 