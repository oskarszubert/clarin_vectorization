Wczoraj opublikowałem cennik nowego modelu Kia Venga, a w dniu dzisiejszym dostałem specyfikację wyposażenia więc jako uzupełnienie poprzedniego postu publikuje informację o czterech wersjach wyposażenia. Najtańsza wersja modelu Venga kosztować będzie 39 900 zł, a za najbardziej bogatą wersję „XL” z silnikiem Diesla o pojemności 1.6 litra i  mocy 128 KM trzeba będzie zapłacić 64 900 zł.  Wyposażenie w wersji „S” zawiera: ABS, EBD (system rozdziału siły hamowania), BAS (system wspomagania hamowania), elektryczne wspomaganą i regulowaną w dwóch płaszczyznach kierownicę oraz regulację wysokości fotela kierowcy, centralny podłokietnik tylnej kanapy, elektrycznie sterowane szyby przednie, składany kluczyk z zdalnie sterowanym centralnym zamkiem, klamki zewnętrzne w kolorze nadwozia, stalowe felgi 15-cie cali, spojler dachowy. Do wersji „S” można dokupić manualnie sterowną klimatyzację w cenie 3000 zł, radioodtwarzacz CD mp3 wraz z komputerem pokładowym za 1500 zł. Bardziej bogata wersja wyposażenia „M” której ceny zaczynają się od 45 400 zł, zawiera w stosunku do wersji „S” dodatkowo takie elementy jak: radioodtwarzacz CD mp3 wraz z komputerem pokładowym i sterowaniem radia z koła kierownicy, podłokietnik fotela kierowcy, elektrycznie regulowane lusterka boczne, klimatyzację manualną, podwójna podłoga bagażnika. Wyposażenie w wersji „L” zawiera wyposażenie wersji „M” poszerzone o klimatyzacje manualną z funkcją chłodzenia schowka, obszytą skórą kierownicę i drążek zmiany biegów, elektrycznie regulowane i przyciemnione szyby tylne oraz przednie lampy przeciwmgielne. Wersję „M” oraz „L” można dodatkowo wzbogacić w pakiet bezpieczeństwa w cenie 4000 zł w którego skład wchodzą boczne poduszki powietrzne kierowcy oraz pasażera, boczne kurtyny powietrzne, ESC (system stabilizacji toru jazdy), TCS (system kontroli trakcji), HAC (system wspomagania pokonywania podjazdów), aktywne zagłówki w przednich fotelach oraz automatyczną blokadę drzwi podczas jazdy. Najbardziej bogata wersja wyposażenia „XL” składa się z elementów dostępnych w wyposażeniu „L” ale w tej wersji pakiet bezpieczeństwa jest już wyposażeniem standardowym. Ponadto dochodzą elektrycznie składane lusterka przednie ze zintegrowanymi kierunkowskazami, system „inteligentny kluczyk” (otwieranie i uruchamianie pojazdu bez użycia kluczyka), aluminiowe felgi 17-sto calowe, tapicerkę premium ze skórą ekologiczną. Do wszystkich wersji można dokupić rozbudowany autoalarm (1000 zł), opcję Idle Stop-Go (1500 zł), tylny czujnik parkowania (1000 zł), metalizowany lakier (1700 zł). Ponadto wersje „M”, „L” oraz najbardziej bogatą „XL” można rozbudować o pakiet funkcjonalny w cenie 2000 zł (M oraz L) lub 1500 zł (XL) w którego skład wchodzi moduł Bluetooth z zestawem głośnomówiącym, funkcja podgrzewania przednich foteli, tempomat z ogranicznikiem prędkości oraz system antyoblodzeniowy wycieraczek przednich. Nawigacja z ekranem dotykowym, kamerą cofania i zestawem bluetooth dostępna w wersjach „M”, „L” oraz „XL” to dodatkowy koszt 4500 zł. Za 4000 zł klienci kupujący wersję „M”, „L”, „XL” mogą cieszyć się panoramicznym elektronicznie sterowanym dachem. Pierwsze auta pojawią się w salonach polskich dealerów marki KIA już w przyszłym tygodniu. Czekam też na pojawienie się w telewizji jakiś reklam promujących ten model. Ciekaw jestem czy model Venga stanie się równie popularny w Polsce jak model c’eed. Auto wygląda ciekawie i niecodziennie, ponadto w dość przystępnej jak na polskie warunki cenie oferuje całkiem ciekawe i dość bogate wyposażenie, jedyny mankament jaki tu widzę to tylko dwie poduszki powietrzne w podstawowej wersji. W dzisiejszych czasach airbag kierowcy i pasażera to trochę mało jeśli chodzi o wyposażenie wpływające na bezpieczeństwo podróżujących. Model Venga z racji swych rozmiarów kwalifikuje się do segmentu B, gdzie myślę że spokojnie będzie mógł konkurować z takimi modelami jak na przykład nowy Fiat Punto Evo, Opel Corsa D czy też Ford Fiesta. Spośród wszystkich tych wymienionych modeli Kia Venga posiada najdłuższy okres gwarancji obejmujący aż 7 lat od daty zakupu pojazdu. 