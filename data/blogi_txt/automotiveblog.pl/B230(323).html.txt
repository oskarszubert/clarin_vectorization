Rozpoczęła się w Polsce sprzedaż modelu Hyundai ix20, który jest młodszym bratem bliźniakiem modelu Kia Venga. Premiera modelu miała miejsce zaledwie kilka tygodni temu podczas wystawy motoryzacyjnej w Paryżu. Hyundai ix20 w podstawowej wersji wyposażenia Classic posiada 6 poduszek powietrznych, aktywne zagłówki, kierownicę regulowaną w dwóch płaszczyznach, centralny zamek i fotel kierowcy z regulowaną wysokością siedziska wraz z 90-cio konnym benzynowym silnikiem o pojemności 1.4l kosztuje 44 900 zł.  Na polskim rynku Hyundai ix20 oferowany będzie w 5-ciu różnych wersjach wyposażenia: Classic, Classic Plus, Comfort, Style i najbardziej bogatej Premium. Klient będzie mógł wybierać pośród 9-ciu wariantów kolorystycznych nadwozia. Klimatyzacja manualna dostępna będzie w wersji Classic Plus, a od wersji Comfrot oferowana będzie klimatyzacja elektroniczna. Najbardziej bogata wersja Premium oferuje kamerę cofania z systemem nawigacyjnym, czujnik ciśnienia powietrza w oponach, składane elektronicznie i podgrzewane lusterka ze zintegrowanymi kierunkowskazami. Niektóre z wersji będą mogły być wyposażone w panoramiczne okno dachowe oraz w system ISG Start/Stop.  Ponadto w ofercie znajdą się cztery silniki spełniające normę Euro 5. Będą to dwa silniki diesla: 1.4l CRDi o mocy 77 KM oraz 1.4l CRDi o mocy 90 KM. Silniki benzynowe to: 1.4l CVVT dysponujący mocą 90 KM, oraz mocniejszy 1.6l CVVT 125 KM. Najwięcej będzie trzeba zapłacić za wersję 1.4 CRDi 90 KM z wyposażeniem Premium. Cena takiego samochodu wynosi 76 400 zł.  Z ujawnionych danych koncernu Hyundai dowiedzieć się możemy, że roczny prognozowany wolumen sprzedaży modelu ix20 w Europie, wynosi 55 tyś. sztuk. Hyundai ix20 będzie konkurować między innymi z takimi modelami jak: Skoda Roomster, Citroen C3 Picasso, których ceny są zbliżone do modelu ix20. Trochę drożej trzeba zapłacić za Opla Merive, a konkurencyjna Toyota Urban Cruiser kosztuje już o blisko 12 tyś zł więcej. 