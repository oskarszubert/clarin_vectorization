W dniach 2 – 17 października w Paryżu odbędzie się wystawa motoryzacyjna Mondial de l’Automobile 2010. Opel przygotował kilka nowości na tą jedną z największych europejskich imprez motoryzacyjnych. Publiczności zostanie zaprezentowany model Opel Astra IV w wersji Sports Tourer (kombi), poza tym publiczność będzie mogła zobaczyć koncepcyjny samochód pod nazwą Opel GTC Paris. Dodatkowo odwiedzający będą mogli zobaczyć model Opel Meriva poszerzony o gamę trzech nowych silników Diesla: 1.3 l ecoFlex o mocy 95 KM, 1.7 l CDTI o mocy 110 KM oraz 1.7 l CDTI o mocy 130 KM. Ponad to niemiecki koncern przedstawi także samochody z technologią start/stop oraz proekologiczny model Opel Ampera, który debiutował podczas tegorocznej wystawy w Genewie. Jednak największe zainteresowanie wzbudza koncepcyjny hatchback Opel GTC Paris. Niektórzy spekulują jakoby miała to być światowa premiera Opel Astry IV w wersji 3-drzwiowej. Może to i prawda, chociaż moim zdaniem zostanie przedstawiony concept car, który jednak będzie bardzo zbliżony do wersji produkcyjnej, której to szpiegowskie zdjęcia przedstawiałem już na blogu. 