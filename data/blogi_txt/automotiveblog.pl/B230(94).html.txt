W styczniu w polskiej sieci dealerów marki Chevrolet pojawi się nowa generacja modelu Spark. Chevrolet Spark to raczej mały samochód z segmentu A, gabarytami autko podobne jest do konkurencji – np.: do Toyoty Yaris B. W porównaniu do swojego poprzednika, nowy Spark nieco urósł oraz diametralnie zmienił wygląd. Spark pierwszej generacji to był w zasadzie Matiz po małym lifcie, w przypadku nowego Sparka wprowadzono sporo zmian w wyglądzie zewnętrznym jak i wewnątrz samochodu. Nowy Chevrolet Spark z zewnątrz wygląda dość dynamicznie i agresywnie. Na pierwszy rzut oka wydaje się że samochód jest większy od tego jaki jest w rzeczywistości. Spark oferowany będzie z 5-cio biegową manualną skrzynią biegów oraz z dwoma silnikami spełniającymi normę EuroV: 1.0 DOHC 16V o mocy 68 KM lub też 1.2 DOHC 16V o mocy 81 koni mechanicznych. Cena modelu z najmniejszym silnikiem i podstawowym wyposażeniem wynosi 30.990 zł. Spark oferowany będzie w pięciu wersjach wyposażenia: SPARK, SPARK+, LS, LS+ oraz najbardziej bogata LT. We wszystkich wersjach samochód będzie wyposażony w aż 6 poduszek powietrznych (poduszka kierowcy, pasażera, dwie poduszki boczne oraz kurtyny powietrzne). ABS zgodnie z wymaganiami UE będzie oczywiście w wyposażeniu standardowym, natomiast niezależnie od opcji wyposażenie układ ESC – stabilizacja toru jazdy, będzie dostępny jako wyposażenie dodatkowe, którego koszt wynosi 1000 zł. W wyposażeniu seryjnym znajdziemy również wspomaganie kierownicy, regulacje wysokości fotela kierowcy, przyciemniane szyby oraz zderzaki w kolorze nadwozia. Chevrolet Spark w testach zderzeniowych EuroNCAP zdobył 4 gwiazdki.  Jeśli chodzi o ceny oraz wersja wyposażenia to zastanawia mnie bardzo najtańsza wersja SPARK. W tej wersji nie uświadczymy wielu moim zdaniem podstawowych rzeczy takich jak między innymi: radia, centralnego zamka, półki bagażnika czy regulowanej kierownicy, a o elektrycznie podnoszonych szybach przednich nie wspominając! Kto więc kupi nowego Sparka w podstawowym wyposażeniu będzie latem ćwiczyć biceps otwierając szyby korbką. W wyposażeniu SPARK+ mamy już półkę bagażnikową, elektrycznie otwierane szyby przednie oraz za dopłatą 400 zł centralny zamek ale nie zdalnie sterowany   I jeszcze jedna ciekawostka, taka niby banalna rzecz jaką jest regulacja wysokości pasów dostępna będzie dopiero w najbardziej bogatej wersji wyposażenia LT, której to cena wynosi 44.290 zł.  Wnętrze auta na pierwszy rzut oka wydaje się ciekawe. Zastosowano analogowy wyświetlacz prędkości połączony ciekłokrystalicznym wyświetlaczem gdzie cyfrowo wyświetlane są obroty silnika oraz informacja o przejechanych kilometrach i ilości paliwa w baku. Kokpit podświetlany jest w dość ciekawym jasno niebieskim kolorze. We wszystkich opcjach prócz podstawowej SPARK, znajdziemy radio CD z opcją odtwarzania MP3 i dodatkowymi wejściami zewnętrznymi USB oraz AUX-IN. Niestety regulacja radiem z koła kierownicy dostępna będzie dopiero w wersjach LS+ oraz LT. Nawigacja będzie dość sporym wydatkiem i w zależności od wersji klient będzie musiał zapłacić 3500 zł! w wersji wyposażenia SPARK+ oraz 3200 zł w wyposażeniu LS, LS+ oraz LT. Klimatyzacja to też rarytas, klimatyzacja manualna pojawia się dopiero w wyposażeniu SPARK+ i to za dodatkową opłatą 3000 zł, w wersji LS oraz LS+ jest na wyposażeniu seryjnym. Natomiast w najbardziej bogatej wersji LT w wyposażeniu seryjnym zamontowana będzie klimatyzacja elektroniczna.  Nowy Chevrolet Spark – cennik: » Silnik benzynowy 1.0l 16V 68KM wyposażenie SPARK – 30 990 zł » Silnik benzynowy 1.0l 16V 68KM wyposażenie SPARK+ – 33 990 zł » Silnik benzynowy 1.0l 16V 68KM wyposażenie LS – 38 290 zł » Silnik benzynowy 1.0l 16V 68KM wyposażenie LS+ – 39 490 zł » Silnik benzynowy 1.2l 16V 81KM wyposażenie LS – 39 890 zł » Silnik benzynowy 1.2l 16V 81KM wyposażenie LS+ – 41 090 zł » Silnik benzynowy 1.2l 16V 81KM wyposażenie LT – 44 290 zł Dopłata za lakier metalizowany to wydatek 1400 zł niezależnie od wersji i silnika. Ciekawą opcją jest przygotowanie silnika do montażu instalacji LPG za kwotę 200 zł.  Patrząc na oferowane wyposażenie moim zdaniem z ekonomicznego punktu widzenia najbardziej opłaca się kupić Chevroleta Sparka z silnikiem 1.0 l i z wyposażeniem LS gdzie mamy już manualną klimatyzację, radio z mp3, elektrycznie regulowane szyby przednie. Dodatkowo lusterka, klamki i spojler dachowym w kolorze nadwozia oraz centralny zamek sterowany zdalnie, regulowaną kolumnę kierownicy oraz przednie światła przeciwmgielne i 14-sto calowe stalowe felgi. źródło: www.pl.chevrolet-spark.eu 