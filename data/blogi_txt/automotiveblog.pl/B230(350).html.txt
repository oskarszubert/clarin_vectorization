Z zakończonego tegorocznego badania satysfakcji dealerów wynika, że nasi krajowi dealerzy najbardziej zadowoleni są z warunków współpracy, które oferuje im koncern Volvo. Sieć dealerska danej marki to sieć wielu firm, z wieloma właścicielami, które oferują produkty tej samej marki. Nie ma w tym nic odkrywczego, ale sukces danej sieci dealerskiej zależy w głównej mierze od warunków współpracy z importerem. To importer ustala cenniki, ogólnopolskie strategie marketingowe i określa co wolno dealerom, a czego nie wolno praktykować. Różne marki mają różną politykę odnośnie rabatów, akcji marketingowych prowadzonych indywidualnie przez dealerów. Akcja ocena satysfakcji dealerów prowadzona była wśród polskich dealerów od 5 września do 22 listopada i skupiała się na ocenie trzech aspektów. 1) Ocena sprzedawanego produktu (jakość, dostępność, niezawodność). 2) Polityka importera (atrakcyjność umowy, podejście do biznesu) 3) Ocena importera jako firmy (kultura pracy/organizacji, kadra) Polscy dealerzy najwyższe noty dali koncernowi Volvo, który otrzymał łączną notę 4.19 punktów. Na drugim miejscu uplasował się koncern Mercedes z wynikiem 4.03 punktów. Wśród dealerów sprzedających większy wolumen samochodów najwyżej oceniona została współpraca z importerem marki Mazda (trzeciej miejsce) oraz Ford (czwarte miejsce), Toyota (piątek miejsce). Kolejne pięć miejsc pierwszej dziesiątki przypadło importerom marek: Mitsubishi, Alfa Romeo, Chevrolet, BMW, Suzuki. Najsłabiej oceniono współpracę z importerami francuskich koncernów oraz marki z grupy Volkswagena. Niską pozycję zanotowali też importerzy marek Kia, Opel oraz Hyundai. Ankieta którą wypełniali dealerzy Źródło: Związek Dealerów Samochodów 