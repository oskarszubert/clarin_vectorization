Dobrze wszystkim znany trzydrzwiowy compact Volvo C30 powoli wchodzi w fazę schyłku projektu. Samochód zadebiutował podczas wystawy motoryzacyjnej w Paryżu w 2006 roku. Od tego czasu na rynku pojawiło się sporo ciekawych konkurencyjnych modeli np.: Volkswagen Scirocco, Renault Megane czy najnowsza Astra IV GTC. Teraz przed projektantami Volvo ważna decyzja. Czy kontynuować model C30 tylko i wyłącznie jako trzydrzwiowy hatchback, czy może doczekamy się wersji pięciodrzwiowej, która mogłaby zadebiutować na rynku jako Volvo V30? Ostatnie fotografie szpiegowskie ukazują nowy zakamuflowany model Volvo w wersji pięciodrzwiowej.  Na chwilę obecną mało co wiadomo na temat kolejnego kompaktowego modelu Volvo. Można się jednak spodziewać, że Szwedzi wprowadzą na rynek następcę modelu C30 również w wariancie z napędem elektrycznym, co będzie rozwinięciem modelu C30 plug-in. Myślę, że nowe wcielenie C30 w wersji V30 możemy zobaczyć już podczas targów motoryzacyjnych w Genewie. Zdjęcia szpiegowskie nawiązują trochę do komputerowych renderów przedstawiających możliwy wygląd Volvo V30.   Źródło zdjęć: autoblog.com 