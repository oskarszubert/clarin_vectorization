Renault pokazało zdjęcia swoje najmłodszego dziecka czyli Megane CC. Po raz pierwszy samochód zostanie pokazany publiczności podczas jubileuszowych 80-tych targów motoryzacyjnych w Genewie, które rozpoczną się już 4 marca. Już teraz po pierwszych zdjęciach muszę przyznać, że nowe Renault Megane CC jest całkiem całkiem, jak sama nazwa zresztą to sugeruje    Samochód ma ciekawy wygląd zarówno przy rozłożonym jak i złożonym dachu. Autko wygląda dynamicznie i sportowo, z przodu ciekawy zderzak i duże reflektory, a z tyłu nieco kwadratowy kształt podkreślający gabaryty samochodu oraz interesujące prostokątne lampy tylne. Ale oczywiście kluczowym elementem Megane CC jest składany dach, i tu ciekawostka: dach jest praktycznie całkowicie przeszklony, więc kierowca nawet jadąc w chłodne dni ze złożonym dachem, będzie mógł poczuć i zobaczyć otaczającą go przestrzeń.  Dach jest rozkładany i składany automatyczne. Po naciśnięciu jednego przycisku dach płynnie chowa się w czasie 21 sekund w przestrzeni bagażnika. W zależności od opcji rozłożony/schowany dach, pojemność bagażnika wynosi odpowiednio 417 lub 211 litrów. Samochód trafi do salonów wiosną, zaraz po targach w Genewie. Na razie nic nie wiadomo o cenach i opcjach wyposażenia. Media donoszą jedynie, że nowe Renault Megane CC będzie dostępne z siedmioma różnymi silnikami. W gamie silnikowej pojawi się między innymi silniki benzynowe 1.6l o mocy 110 KM, 1.4l TCe Turbo 130 KM oraz 2.0l o mocy 140 KM. Megane CC oferowane też będzie z silnikami Diesla Dci o mocy od 110 do 160 KM. Pasjonatom kabrioletów życzyć więc pozostaje niskich cen i słonecznego bezdeszczowego lata 