Patrząc na to jak sobie radzi marka Skoda i to nie tylko na polskim mega trudnym rynku, nie sposób nie zgodzić ze stwierdzeniem, że kolejny model na pewno będzie sukcesem. A kolejnym nowym modelem w gamie czeskiego koncernu będzie niebawem nowa Skoda Octavia III. Kilka dni temu Skoda zdecydowała się na dość ciekawy krok, a mianowicie jeszcze przed oficjalną premierą, która zapewne będzie mieć miejsce podczas wiosennych targów motoryzacyjnych w Genewie, grupa wybranych dziennikarzy motoryzacyjnych została zaproszona do pierwszych jazd testowych. Nie wiem czy kiedykolwiek robił tak inny producent, ale to dość odważny krok. W sieci pojawiło się kilka zdjęć oraz filmów prezentujących nową Skodę Octavie.    Z tyłu auto nie zmieniło się drastycznie, z przodu zastosowano natomiast bardziej wyrazisty design. Jestem ciekaw wnętrza, czy będzie nadal proste i intuicyjne bez efektu wow, czy może tym razem Skoda czymś zaskoczy. Wiadomo już trochę więcej o specyfikacji technicznej nowej Octavii, która podobnie jak nowy Passat, Skoda Rapid oraz Golf zbudowane są na płycie podłogowej MQB. Klienci będą mieli do wyboru jeden z czterech silników benzynowych lub jedną z trzech wersji silników Diesla, o mocach od 85 do 180 KM. Jeśli chodzi o wyposażenie to w ofercie ma się pojawić panoramiczny dach oraz aktywne zawieszenie. Ciekaw jestem czy cenowo nowa Octavia zbliżona będzie obecnej oferty. Na koniec oficjalny teaser Skody przedstawiający nową Octavie, jednak mało na nim Octavi, a więcej angielsko-czeskiego gadania 