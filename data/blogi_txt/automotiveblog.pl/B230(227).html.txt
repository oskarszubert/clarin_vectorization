Dziś trochę tak off-topicowo, nieco odbiegnę od głównego nurtu auto-moto, ale wciąż będzie technicznie. Jako pasjonat regionu i swojego miasta przystąpiłem do promowania akcji nazwanej Industriada.  Industriada to akcja prowadzona pod patronatem Urzędu Marszałkowskiego Województwa Śląskiego. Akcja związana jest bezpośrednio z niecodziennymi atrakcjami, które można spotkać już w najbliższą sobotę 12 czerwca 2010 r. w ponad trzydziestu  punktach śląskiego szlaku zabytków technik. Śląski szlak zabytków techniki to szlak samochodowy, można go też co prawda pokonać rowerkiem ale nie wiem czy starczy Wam sił. Szlak jest naprawdę rozległy i jest ciekawą alternatywą spędzenia weekendu. Wyjątkowymi przewodnikami po szlaku zostały ZOBOTY – czyli zabytkowe roboty. Osoby odwiedzające kolejne punkty szlaku i zbierające punkty będą miały szansę na wzięcie udziału w konkursie w którym główną nagrodą jest robot, co prawda nie zabytkowy ale nowoczesny robot kuchenny o wartości blisko 4 000 zł. W ramach Industraiady odbędzie się szereg koncertów, prezentacji, warsztatów i mnóstwo konkursów. Szczegółowy program Indsutriady znajdziecie na stronie www.industriada.pl 