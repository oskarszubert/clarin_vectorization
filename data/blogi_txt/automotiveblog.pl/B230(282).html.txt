To chyba dobra wiadomość dla ekologów oraz kierowców, którym nie jest obojętne nasze środowisko. Peugeot 3008 HYbrid4 to pierwszy na rynku samochód hybrydowy z silnikiem diesla. Peugeot 3008 HYbrid4 to połączenie dwóch silników: turbo diesla o mocy 163 KM napędzającego przednią oś oraz silnika elektrycznego napędzającego tylną oś mocą od 27 do 37 KM.  Połączenie tych dwóch silników może dać łącznie 200 KM mocy i napęd na 4 koła. Peugeot 3008 HYbrid4 wyposażony w elektronicznie sterowaną 6-biegową manualną skrzynię biegów, oferuje kierowcy jazdę w jednym z czterech możliwych trybów: » Auto – system automatycznie kontroluje pracę silnika diesla oraz silnika elektrycznego, dając tym samym optymalne spalanie oraz dynamikę. » ZEV (Zero Emission Vehicle) – jest to tryb jazdy wykorzystujący wyłącznie silnik elektryczny i niewydzielający spalin. Zasięg pojazdu w trybie ZEV jest dość mały i wynosi jedynie 4.5 km. » 4WD – system włącza silnik diesla oraz silnik elektryczny przez co samochód jest napędzany na obie osie. » Sport – tryb ten powoduje maksymalne wykorzystanie oby silników, dając tym samym kierowcy łączną moc 200 KM oraz moment obrotowy 500 Nm. W trybie tym ponadto następuje szybsza zmiana biegów. Peugeot 3008 HYbrid4 w trybie Sport rozpędza się od 0 do 100 km/h w 8.8 sekund. Prędkość maksymalna wynosi 209 km/h. Według danych producenta średnie spalanie jest na poziomie 3.8 l ropy na 100 km. Emisja CO2 wynosi przy tym jedynie 99 g/km.  Aby samochód był jeszcze bardziej proekologiczny i spalał jak najmniej paliwa, to inżynierowie z Peugeota zdecydowali, że wersja 3008 HYbrid4 będzie standardowo wyposażona w system Start Stop. Drugim ważnym elementem jest system odzyskiwania energii kinetycznej podczas hamowania pojazdu. Energia odzyskana podczas hamowania gromadzona jest niklowo-metalowo-wodorowych bateriach umieszczonych pod podłogą bagażnika. Prócz typowo proekologicznych nowinek, Peugeot 3008 HYbrid4 oferować będzie klientom różne ciekawe systemy np.: Distance Alert – pozwalający zachować bezpieczny dystans od poprzedzającego samochodu, Parallel Park Assist – system ułatwiający parkowanie równoległe, elektryczny hamulec postojowy z funkcją Hill Assist, najnowszy system nawigacji satelitarnej Peugeot Connect 3-D Media Navigation.  Francuski koncern ogłosił, że sprzedaż wersji 3008 HYbrid4 ruszy wiosną 2011 roku. Technologia Hybrid4 znajdzie też zastosowanie w nowym sedanie 508. Ceny Peugeota 3008 w wersji HYbrid4 na razie nie ujawniono.   Patrząc na to co będzie oferował Peugeot 3008 HYbrid4 to muszę powiedzieć, że to trochę taka naciągana ekologia. Samochód na samym silniku elektrycznym ma dość słaby zasięg. Biorąc pod uwagę, że samochód ładowany będzie w przydomowym garażu, to zasięg 4.5 km to trochę mało aby dojechać do pracy i móc z niej wrócić tylko i wyłącznie na napędzie elektrycznym. Niestety nie podano też czasu jaki jest potrzebny do pełnego ładowania baterii, nic też nie wiadomo na temat gwarancji jaką francuski koncern będzie udzielać na samochód i zainstalowane w nim baterię.  Źródło: http://www .peugeot-pressepro.com. 