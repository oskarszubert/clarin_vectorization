Ta reklama miała być opublikowana na blogu już dość dawno, jednak długo nie mogłem w sieci jej znaleźć, próbowałem pytać nawet na facebookowym fan page’u Mercedes-Benz Polska, ale tam też natrafiłem na małe problemy, przez co reklamę w sieci udało się namierzyć dopiero dziś. Niestety w momencie jej publikacji na moim blogu, reklamy już pewnie nie uda się Wam zobaczyć w telewizji. Trochę szkoda, gdyż moim zdaniem reklama jest super. Bardzo dynamiczna, zapadająca w pamięć, przedstawiająca samochód bez zbędnych obrazków uśmiechniętej rodziny, czy młodych ludzi z uśmiechniętą gębą, których tylko na zachodzie Europy stać na nowy wózek prosto od dealera. Podoba mi się reklama ze względu na pomysł, dynamikę akcji no i muzykę, jednak tu będzie mały minusik, no ale dobra macie tu cztery spoty reklamowe w wersji polskiej. Nie wiem czy wszystkie były emitowane w polskiej telewizji, jednak dwa z nich widziałem na 100%, no to hop… OK to teraz będzie o minusach, nie wiem czemu ale są dwie wersje pierwszych dwóch spotów, jednak z pewnego powodu Mercedes opublikował je na YouTube bez możliwości umieszczania na zewnętrznych stronach www. Spoty te mają opis: „Pierwsza w Polsce reklama TV w kampanii nowego modelu Mercedesa, wykorzystująca technologię rozpoznawania dźwięku — aplikację Shazam.” W samych spotach reklamowych pojawia się też logo Shazam. No i pobrałem tą aplikację na smartfona i próbowałem rozpoznać utwór który jest wykorzystany w tej reklamie, ale niestety mimo kilku prób Shazam za cholerę nie chce rozpoznać utworu. Tak samo żadnego wyniku nie zwraca SoundHound… tak czy inaczej w reklamie został użyty ten utwór „Damien – Y Shape” 