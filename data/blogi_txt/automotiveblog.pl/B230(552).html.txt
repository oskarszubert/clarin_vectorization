Na rozpoczynających się właśnie targach motoryzacyjnych w Detroit, GM zaprezentował małego kompaktowego SUVa o nazwie Buick Encore. W dniu dzisiejszym Opel upublicznił pierwsze oficjalne zdjęcia europejskiego odpowiednika tego modelu o nazwie Opel Mokka. Samochód będzie mieć swoją premierę już w marcu podczas targów motoryzacyjnych w Genewie. Opel Mokka to pierwszy mały kompaktowy SUV w historii marki. Auto ma rozmiary zbliżone do kompaktowego samochodu (długość 4.28 m) i oferuje miejsce dla pięciu osób, z wysoką pozycją kierowcy znaną z większych SUVów jak na przykład Antara.  Klienci będą mieli do wyboru wersję z napędem na przednią oś lub 4×4. W ofercie pojawią się silniki benzynowe (z opcją start/stop) oraz wysokoprężne w następujących wersjach: » 1.4 Turbo ECOTEC o mocy 140 KM » 1.6 Twinport ECOTEC o mocy 115 KM » 1.7 CDTI ECOTEC o mocy 130 KM Silnik 1.4 oraz 1.7 będą współpracować z sześciobiegową manualną lub automatyczną skrzynią biegów. Wszystkie wersje wyposażenia zawierać będą systemy ESC (elektroniczna stabilizacja pojazdu), TC (kontrola trakcji), HSA (system wspomagający ruszanie pod górę) oraz HDC (Hill Descent Control – system wspomagający jazdę w trudnym terenie). Samochód będzie mógł być również doposażony w systemy znane chociażby z nowej Zafiry, czyli np.: FlexFix (system przewozu rowerów), system skrętnych bi-ksenonowych reflektorów AFL+, nową generację systemu rozpoznawania znaków Opel Eye, współpracującej również z systemem ostrzegania o opuszczeniu pasa ruchu (LDW – Lane Departure Warning).  Opel Mokka wygląda jak mały dynamiczny miejski SUV. Przód to charakterystyczny grill oraz reflektory z zintegrowanymi światłami do jazdy dziennej. Natomiast tył średnio mi się podoba. Na pierwszy rzut oka od razu jakoś skojarzył mi się z Dacią Duster. Niestety niedostępne są jeszcze zdjęcia wnętrza, jednak można podejrzewać, że zobaczymy kolejną wariację Insignii lub Astry IV. Na tą chwilę GM ani Opel nie zdradził miejsca produkcji modelu Mokka. Jednak można podejrzewać, że Opel Mokka przypłynie do Europy statkiem zza wielkiej wody, tak jak to ma miejsce w przypadku model Opel Ampera, który jest bratem bliźniakiem Chevroleta Volta.  Źródło: media.gm.com 