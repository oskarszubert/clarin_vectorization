Zgodnie z zapowiedzią Ministerstwa Finansów, od początku przyszłego roku przedsiębiorcy nie będą mieli już możliwości odliczenia podatku VAT za zakup nowego samochodu. Według informacji opublikowanych przez Dziennik Gazeta Prawna, dealerzy zakończyli już przyjmowanie spersonalizowanych ofert na tzw. auta z kratką. U niektórych dealerów pozostały już tylko i wyłącznie samochody w najwyższej specyfikacji zamówione przez dealerów, za które dealerzy zgarniają największe marże. Przedstawiciele marki Skoda oraz Fiat poinformowali, że dealerzy nie mogą już zamawiać samochodów na indywidualnie zamówienia klientów. Natomiast Przemysław Byszewski rzecznik marki Opel, poinformował że klienci będą mogli dokonywać zakupu samochodów z kratką do połowy grudnia. Ponadto Byszewski poinformował, że wkrótce Opel wystartuje ze specjalną kampanią promocyjną na zakup samochodów z kratką. Inni importerzy nie poinformowali jak dotąd o dostępności samochodów z kratką ale jeśli ktoś z Was planuje zakup takiego samochodu to radzę się spieszyć z tym zakupem. Rząd wszędzie szuka oszczędności, ale wycofanie się z Ministerstwa Finansów z opcji pełnego odliczenia podatku VAT na zakup samochodów z kratką uderzy dość mocno w dealerów i wielkość sprzedaży w przyszłym roku. Według danych analityków, w tym roku w Polsce dealerzy sprzedadzą blisko 80 tyś samochodów z kratką. Po wycofaniu możliwości odliczenia VAT na pewno sprzedaż nowych samochód pójdzie w dół. A wiadomo dealerzy za sprzedaż nowych samochodów odprowadzają podatki, których teraz będzie mniej. 