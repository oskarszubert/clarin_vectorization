Po prawie 19-stu latach związku szwedzkiego SAABa z General Motors nadszedł czas na rozwód. Koenigsegg i GM porozumieli się oraz uzgodnili warunki przejęcia firmy SAAB, podpisane 16 czerwca MOU (Memorandum of understanding) zostało dziś sfinalizowane.  Oczywiście jak to w życiu bywa nie oznacza to, że teraz gdy nastąpił rozwód jedno pójdzie w jedną stronę, a drugie w przeciwną. GM i SAAB z nowym właścicielem, będą jeszcze przez pewien czas związanymi ze sobą (sieć dealerów, obsługa klientów, wspólne technologie). Koenigsegg przejmując SAABa przejął też nowe modele, które były rozwijane przez GM. Pewnie w niedalekiej przyszłości usłyszymy o nich nieco więcej oficjalnie. Nieoficjalnie jako, że wiem o tym projekcie dość sporo to myślę, że nie skłamie gdy napiszę, że nowy SAAB to będzie spory skok na przód. Porównałbym go do zmian, które GM wprowadził w platformie D w momencie wprowadzenia Opla Insignia, który zastąpił Vectre/Signum. SAAB to dość ciekawa marka, GM kreował SAABa jako markę premium, uszeregowaną wyżej niżeli Opel. Rzekłbym, że SAAB = Buick w USA. Kiedyś oglądając w TVN Tubro program „Zakup kontrolowany” usłyszałem stwierdzenie, że SAAB przestał produkować dobre samochody w momencie rozpoczęcia współpracy z GM. Mógłbym tutaj na pewno polemizować, co prawda nigdy nie byłem posiadaczem SAABa ale wydaje mi się, że SAAB współpracując z GM wypuścił serię naprawdę ciekawych samochodów. Mam tutaj na myśli na przykład modele SAAB SportCombi i SAAB 9-3 Sport Sedan.   Co będzie dalej z SAABem? To dobre pytanie, przy okazji reorganizacji GM i powstania tzw. New GM, sporo osób, które przeszło do GM niejako w promocji gdy GM kupił SAABa powróciły do swojej macierzystej firmy. Nie wiem czy to prawda ale gdzieś wyczytałem, że Koenigsegg zatrudnia nieco ponad 40-stu pracowników, na pewno więc SAABa też czeka pewnego rodzaju reorganizacja. Czerpiąc wzorce z GM i tutaj organizacja jest dość pokaźnych rozmiarów. Czy będą więc cięcia etatów, myślę że to niestety nieuniknione i nastąpi raczej prędzej niżeli później. Zgodnie z tradycją należy życzyć nowożeńcom wszystkiego dobrego, to i ja czynię. Mam nadzieję, że SAAB i Koenigsegg wprowadzą na rynek kolejne ciekawe i pasjonujące modele, a SAAB nauczony przeszłością, nie powtórzy z nowym partnerem błędów, które zostały popełnione w czasie współpracy z General Motors. 