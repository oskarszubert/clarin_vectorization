W czerwcu koncern Volkswagen poinformował o pracach nad systemem TAP (Temporary Automated Pilot), czyli po polsku Tymczasowy Automatyczny Pilot. Niemiecki koncern pracuje nad systemem wspólnie z twórcami projektu HAVEit (Highly Automated Vehicle for Intelligent Transport). TAP to system automatycznego samochodowego autopilota – bazuje na najprostszym rozwiązaniu jakim jest tempomat, ale poszerza go o wiele dodatkowych funkcji. Po aktywacji systemu TAP, komputer steruje pedałami gazu, hamulca, a także kierownicą.  System TAP korzysta także z odczytów z kamer i czujników rozmieszczonych wokół pojazdu, które non stop monitorują to co dzieje się bezpośrednio na drodze. System działa przy prędkości do 130 km/h, utrzymuje stałą prędkość, zachowuje dystans od poprzedzającego samochodu, a w razie bezpośredniego zagrożenia dokonuje aktywacji układu hamulcowego. Dodatkową funkcją jest odczytywanie znaków drogowych i stosowanie się do ograniczeń prędkości. System współpracuje także z nawigacją satelitarną. Działanie systemu TAP idealnie przedstawia poniższy filmik, który został oficjalnie udostępniony przez koncern Volkswagen.   Prace nad systemem są bardzo zaawansowane, niemiecki koncern VW testował system TAP w modelu Passat. Można się spodziewać, że system już wkrótce może trafić do oferty Volkswagena. Oczywiście system TAP nie wyeliminuje funkcji kierowcy, ma stanowić jedynie wsparcie, kierowca będzie zmuszony w dalszym ciągu  monitorować sytuację na drodze. Podsumowując ACHTUNG ACHTUNG! już za niedługo jeśli tylko Wam się znudzi normalna jazda samochodu będzie można skorzystać z autopilota, chociaż na dłuższą metę takie podróżowanie może być trochę nudnawe. 