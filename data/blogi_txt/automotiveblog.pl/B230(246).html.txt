W samochodzie w wielu miejscach występują szczeliny, ale większość kierowców nie zwraca na nie uwagi. Czasami jednak warto zwrócić, zwłaszcza przy zakupie samochodu używanego. Jakość szczelin przedkłada się na jakość pasowania części do siebie. Największe szczeliny występują na karoserii samochodu, np.: szczelina między drzwiami przednimi i tylnymi, szczeliny maski do błotników, szczelina maski do zderzaka, szczelina drzwi tylnych do boku pojazdu, szczelina bagażnika do zderzaka tylnego i do paneli bocznych/lamp tylnych. Mniejsze szczeliny występują wewnątrz, np.: pasowanie radia do panelu środkowego, pasowanie kokpitu do karoserii, itp. Czołowi producenci samochodów bardzo dbają o pasowania, w autach luksusowych pasowanie odbywa się często z wykorzystaniem laserowych precyzyjnych pomiarów. Ale nie ma co ukrywać, pasowanie w samochodach popularnych marek, odbywa się na oko. Tutaj kluczowe jest doświadczenie i umiejętności operatora oraz kontrola końcowa, która powinna wychwycić wady związane z pasowaniem poszczególnych elementów. Specyfikacja jasno określa jakie są grubości poszczególnych szczelin, czasami może to być do 1 mm z tolerancją 0.05 mm, czasami może to być szczelina 5 mm z tolerancją 1 mm. Rozróżnia się dwa typy szczelin, pierwszą z nich jest to tak zwana szczelina typu A (A gap). Szczelina A jest to szczelina w przypadku, której odległość między dwiema częściami (elementami samochodu) jest identyczna na całej długości „styku” dwóch elementów. Szczelina V (V gap) natomiast polega na tym, że różnica odległości między dwiema częściami (elementami samochodu) zmienia się na długości „styku” dwóch elementów.  Czy więc szczelina A jest defektem mniejszego kalibru niżeli szczelina V? Nie, gdyż jeśli odległość (szczelina) między dwoma elementami ma być 5 mm +-0.5 mm a wynosi 6 mm na całej długości (szczelina A) to jest to niezgodność. Inny przypadek to taki gdy odległość (szczelina) między dwoma elementami ma być 5 mm +-0.5 mm, a w górnej części wynosi ona 7 mm, a w dolnej 4 mm (szczelina V) to również jest niezgodność. Można też się spotkać z przypadkiem, że pasowanie maski do błotników jest dobre (szczeliny A) ale szczelina z prawej strony wynosi 7 mm, a z drugiej 2 mm. Co oznacza, że maska spasowana jest krzywo. Wiele szczelin różnego typu oraz wielkości (np.: wyżej wymieniony przykład maski) mogą świadczyć o tym, że samochód nie jest bezwypadkowy. 