O Fordzie Focusie z serii RS już kiedyś pisałem. Ale nowa limitowana seria RS500 zasługuje w pełni na osobny wpis. Ford wraz z firmą Revolve Technologies, stworzył nową limitowaną serię Focusa RS500.  Ford zapowiedział, że wyprodukuje jedynie 500 samochodów. Każdy egzemplarz będzie miał specjalną plakietkę, która będzie umiejscowiona w dole kokpitu i będzie prezentować numer seryjny limitowanej edycji RS-a. Na rynek Polski do sprzedaży trafi jedynie 10-sięć samochodów, cen na razie nie ujawniono.  Mega usportowionego Focusa napędza silnik o mocy 350 KM, dzięki któremu samochód rozpędza się od zera do 100 km/h w przeciągu zaledwie 5.6 sekundy, a prędkość maksymalna wynosi 265 km/h. Pięciocylindrowy turbodoładowany silnik 2.5l o mocy 350 KM czyni z Focusa RS500 najmocniejszym seryjnym samochodem z napędem na przednią. RS500 ma dość ciekawy kolor – matowa czerń, ale ten kolor to nie lakier. Samochód pokryty jest specjalną czarną folią wyprodukowaną przez koncern 3M. Dzięki zastosowaniu folii samochód ma być bardziej oporny na rysy, małe wgniecenia i otarcia lakieru.  Czerń dominuje też w środku, producent zastosował wysokiej jakości materiały o ciekawej fakturze. Czerń ładnie harmonizuje się z czerwonymi skórzanymi fotelami Recaro. Z zewnątrz także występują czarno-czerwone akcenty. Widać je gdy popatrzymy na czarne felgi zza których wyłaniają się czerwone zaciski hamulcowe.  Układ jezdny Focusa RS500 charakteryzuje się większym rozstawem kół, zmodyfikowane zawieszenie RevoKnuckle o zmodyfikowanej osi skrętu sprawia, że samochód mimo zwiększonej mocy silnika, nadal idealnie trzyma się drogi.  Wewnątrz Ford Focus RS500 oferuje dwustrefową klimatyzację, czujniki parkowania, podgrzewaną szybę przednią, system kontroli ciśnienia TPMS w oponach, czujnik deszczu, system Ford Key-Free, Bluetooth, gniazdo USB, sterowanie głosowe. Jako opcja dostępna jest nawigacja DVD z dotykowym kolorowym wyświetlaczem.  Focus RS500 wzbudza mój zachwyt. Auto wygląda świetnie, matowy czarny kolor i czerwone wstawki dodają smaczku i drapieżności. Mam nadzieję, że 10-sięć egzemplarzy dedykowanych na rynek Polski znajdzie odpowiednich nabywców, tak byśmy za niedługo nie usłyszeli, że już tylko 9 RS500 jeździ po Polsce, bo jedna poszła do przerobienia na żyletki po jakimś dachowaniu albo czołówce. 