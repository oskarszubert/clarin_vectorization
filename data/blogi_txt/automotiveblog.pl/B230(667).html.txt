Ten czas minął dość niepostrzeżenie, klika tygodni temu minęły już cztery lata odkąd prowadzę bloga. Miniony rok to okres mocno wytężonej pracy, może nie widać jej efektu po samym blogu, gdyż ilość notek spadła względem tego co publikowałem na samym początku. Podczas jednego ze spotkań bloSilesia (inicjatywa skupująca i integrująca śląska blogosferę, której jestem jednym z współinicjatorów) szczegółowo wyjaśniłem dlaczego na blogu jest ostatnio mniej aktywności.  Photo Credit: Omer Wazir via Compfight cc Mój czas prócz oczywiście dalszej pracy w General Motors, poświęcam trwającej już ponad 1.5 roku współpracy z LINK4. Współpraca ta ma charakter długofalowy, z pewnością jest ona inna od typowej akcji typu marka – bloger, która w większości przypadków polega na obecności marki na blogu danego bloga. Na pewno współpracy z LINK4 nie nawiązałbym gdyby nie automotiveblog.pl. Dlatego zawsze też podkreślam, że jeśli ktoś ma pasję i chciałby się nią dzielić z innymi to naprawdę warto założyć bloga i poświęcić mu trochę swojego wolnego czasu, gdyż może to być idealna furtka do dalszego rozwoju i nowych możliwości działania. Niestety u mnie z wolnym czasem ostatnio coraz gorzej, współpraca z LINK4 to nie jedyna współpraca, którą nawiązałem za sprawą bloga. Jest jeszcze kilka dodatkowych aktywności polegających na współpracy z dealerami marki Ford oraz BMW. Prócz tego tworzę także teksty motoryzacyjne na zlecenie innych podmiotów. Można więc powiedzieć, że zarabiam na blogu, może nie ma to swojego 100% odbicia na samym blogu, jednak blog dał mi sporo możliwości, które na pewno nie pojawiłby się gdybym bloga nie prowadził. Plany na przyszłość? Jak zawsze mam ich sporo, a mocno ogranicza mnie czas. Myślę nad ewolucją bloga trochę w stronę tematów okołomotoryzacyjnych. Co z tego wyjdzie okaże się pewnie niebawem 