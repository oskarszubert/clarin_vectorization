Japoński koncern motoryzacyjny Nissan ogłosił na początku tygodnia bardzo ambitny plan o nazwie „Nissan Power 88”. Liczba 88 w nazwie nie jest przypadkowa i odnosi się do planów zwiększenia udziału w światowym rynku z obecnych 5.8% do 8% oraz zwiększenie zysków o minimum 8% i to wszystko na przestrzeni najbliższych 6-ciu lat. Plan koncernu Nissan określa także, że na przestrzeni najbliższych sześciu lat, Nissan zaprezentuje aż 52 nowe samochody. Tak to nie pomyłka, nowy samochód ma być prezentowany co 6 tygodni! Niestety nie wiem co tak naprawdę kryje się pod hasłem nowy model, czy np.: nowy kolor, nowy kształt zderzaka to nowy samochód?  Nissan zakłada także, wzrost udziału w rynku premium samochodów marki Inifnity do 10% i wzrost sprzedaży samochód tej marki z obecnego poziomu 150 tys. rocznie do 500 tys. W 2016 roku w ofercie marki Infinity ma się znaleźć aż 10 modeli. Nissan zamierza skupić się na rozwoju i szybkim wprowadzaniu nowoczesnych technologii. Drugim filarem planu jest rozwoju oferty samochodów elektrycznych oraz duże zwiększenie udziału marki w takich krajach jak: Indie, Chiny, Rosja, Brazylia. W pierwszym kroku, aby osiągnąć odpowiedni poziom wolumenu produkcyjnego, Nissan planuje wybudowanie nowej fabryki w Brazyli, która będzie w stanie zbudować 200 000 samochodów rocznie. Po ponad 6-ciu latach doświadczenia w branży automotive, śmiem twierdzić że plan jest mega! trudny do zrealizowania. Albo Nissan pojedzie ostro po bandzie i będzie implementował nowe nie w pełni walidowane technologie/części, mając na uwadze ryzyko wpadki jakościowej i kampanii serwisowej, albo mocno musi rozwinąć swoje zasoby. Nowy model co 6 tygodni, oznacza 8 nowych modeli w ciągu roku. Zupełnie nowy model to minimum około 2000 nowych części – dla porównania nowa Zafira liczy około 2500 nowych części, które nie były wcześniej nigdzie wcześniej stosowane. Wracając jednak do Nissana, 2000 części na projekt daje minimum 16000 części w ciągu roku, które trzeba zwalidować, sprawdzić, zatwierdzić PPAP, zrobić audyt u dostawców, etc. Rozwój nowych części to jedno, ale nie zapominajmy, że Nissan obecnie produkuje modele, z którymi są mniejsze lub większe problemy i część zasobów także trzeba przeznaczyć na ich rozwiązywanie. Jeśli Nissan sprosta założonym przez siebie wymaganiom programu 88 i dopnie swego, to będę miał olbrzymi szacun dla tej marki. 