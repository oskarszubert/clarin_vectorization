To był normalny dzień, obudziłem się, pomknąłem do korpo, ogarniałem skrzynkę Lotusową, aż tu nagle jak grom z jasnego nieba spadała na mnie wiadomość o tym, że Volkswagen Golf VII zdobył nagrodę w konkursie Car Of The Year 2013. Zupełnie zapomniałem, że finał COTY 2013 to właśnie dziś. Ostatnio mam tyle pracy, że nie wiem w co ręce włożyć. Gdy wgłębiłem się w wyniki plebiscytu to grom trafił mnie po raz kolejny i pomyślałem, WTF!… Golf zdobył główną nagrodę uzyskując wynik 414 punktów deklasując przy tym rywali.  1. Volkswagen Golf – 414 pkt 2. Toyota GT86/Subaru BRZ – 202 pkt 3. Volvo V40 – 189 pkt 4. Ford B-MAX – 148 pkt 5. Mercedes Klasy A – 138 pkt 6. Renault Clio – 128 pkt 7. Peugeot 208 – 120 pkt 8. Hyundai i30 – 111 pkt Tytuł został przyznany głosami 58 dziennikarzy motoryzacyjnych, którzy reprezentowali 22 kraje Europy. Wśród jury było dwóch dziennikarzy z Polski. To nie pierwszy raz gdy VW Golf zdobył tytuł Samochodu Roku, poprzednio miało to miejsce w 1992 roku, wtedy wygrała trzecia generacja Golfa. Cóż ten werdykt mocno mnie rozczarowuje i bardzo zastanawia za co Golfa VII zdobył tą nagrodę. W 2009 roku Golf VI przegrał rywalizację z modelami Ople Insignia oraz Ford Fiesta. Zastanawiam się więc bardzo co sprawiło, że na przestrzeni 3 lat, w zasadzie to samo auto deklasuje wszystkich rywali. Przecież laik będzie miał mega problem by odróżnić Golfa VI oraz VII. Czyżby w tym roku tytuł został zakupiony? 