Wczoraj francuski serwis motoryzacyjny blogautomobile opublikował zdjęcie które ponoć prezentuje nowy model Fiat Panda. O nowej Pandzie ostatnio sporo pisano w mediach ale głównie z powodu lokalizacji tego projektu we włoskiej fabryce Fiata Pomigliano d’Arco pod Neapolem. Na nową Pandę chrapkę miały tyskie zakłady Fiata ale niestety raczej produkcja nowej Pandy zostanie ulokowana we Włoszech. Jedyną tutaj otwartą kwestią jest porozumienie się Fiata ze związkami zawodowymi z włoskiej fabryki.  Wracając jednak do modelu, widać tutaj że Fiat porzucił stylistykę znaną z modelu Panda I i Panda II, pojawiły się bardziej zaokrąglone kształty, które upodabniają Pandę do takich modeli jak Punto Evo lub 500.  Roczny wolumen produkcyjny nowej Pandy szacowany jest na około 270 tysięcy samochodów rocznie. Trochę szkoda, że ten projekt nie został ulokowany w Polsce. W ostatnich latach tyska fabryka włoskiego koncernu bardzo się rozpędziła i osiągnęła roczny wolumen produkcyjny powyżej 500 tyś. Duże moce przerobowe, praca na 18-ście zmian w tygodniu również w soboty przekłada się też na jakże pożądane dodatkowe miejsca pracy. Włoski koncern zapowiedział co prawda, że w miejsce Pandy uruchomiona zostanie produkcja Lancii Ypsilon, chociaż tu nie spodziewałbym się by wolumen Ypsilona zrekompensował stratę Pandy. 