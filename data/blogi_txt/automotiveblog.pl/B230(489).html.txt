Wakacje szybko mijają, mamy początek sierpnia więc pora na podsumowanie wyników rejestracji samochodów osobowych u polskich dealerów w lipcu 2011 roku. Wstępne dane uzyskane z Centralnej Ewidencji Pojazdów pokazują, że w lipcu zarejestrowano w Polsce 23 181 samochodów osobowych. W porównaniu do czerwca, liczba rejestracji zmniejszyła się o -5.28% (-1 293 sztuk), natomiast z porównania roku 2011 do 2010 wynika, że w ciągu 7 miesięcy ilość rejestracji spadła o -4.83% (-1 177 sztuk). Analityków nie zaskoczyły mniejsze wyniki rejestracji nowych samochodów osobowych. Wśród klientów instytucjonalnych panuje zmniejszone zainteresowanie kupnem nowego samochodu, z racji wyeliminowania możliwości odliczenia VAT w przypadku kupna samochodu z kratką. Natomiast klientów indywidualnych odstrasza chyba panująca sytuacja na giełdzie, możliwość nadejścia drugiej fali kryzysu oraz słaby kurs złotego. W liście rankingowej zestawienia rejestracji nie zaszły większe zmiany. Pozycję lidera rankingu oczywiście nadal utrzymała Skoda. Skumulowana liczba rejestracji nowych samochodów osobowego tej czeskiej marki w 2011 roku wynosi 19 132 sztuk. Wyniki ten jest o -2,84% (-560 egzemplarzy) gorszy niż w analogicznym okresie roku ubiegłego. Udział Skody w polskim rynku wynosi obecnie 11,92%. Na drugim miejscu nastąpiła zmiana. O jedno miejsce wyżej w rankingu awansował Ford. Od początku roku łączna ilość rejestracji nowych samochodów osobowych marki Ford to 13 040 sztuk. Osiągnięty wynik jest gorszy o -2.51% w porównaniu do roku 2010 r. Udział w rynku marki Ford to 8.12%. Trzecie miejsce zajął po spadku o jedno oczko w dół Opel, który przegrał o włos z Fordem. Łączna ilość rejestracji tego producenta wyniosła 13 033 sztuk, -2,37% w ujęciu rok do roku. Udział Opla w rynku jest taki sam jak marki Ford i wynosi 8,12%. Czwarte miejsce w zestawieniu utrzymała Toyota, rejestrując od początku roku 11 126 samochodów osobowych. Osiągnięty wynik jest gorszy o -16.35% w porównaniu do minionego roku. Toyota posiada obecnie udział w rynku na poziomie 6.93%. Fiat zajął piąte miejsce w rankingu rejestracji, ale mocno zmniejszył dystans do Toyoty. Od początku roku klienci zarejestrowali 11 123 egzemplarzy samochodów tej włoskiej marki. Osiągnięty przez Fiata wyniki w tym roku, jest gorszy w stosunku do wyniku z roku ubiegłego o -22.81%. Udział w rynku Fiata wynosi również 6.93%. Szóste miejsce rankingu zajęła francuska marka Renault. Wyniki rejestracji w 2011 r. tego producenta to 10 304 egzemplarze. Renault w ujęciu rok do roku poprawiło swój wynik o +1.79%. Udział w rynku wynosi 6.42%. Volkswagen tak jak przed miesiącem uplasował się na 7 miejscu. VW zarejestrował w ciągu 7 miesięcy 9 680 nowych samochodów osobowych, co jest mniej o -13.63% w porównaniu do 2010 roku. Udział w rynku wynosi 6.03%. Ósme miejsce utrzymała koreańska Kia, rejestrując od początku roku 7 929 egzemplarzy nowych samochodów. Jest to wyniki gorszy o -7.18%, co przedłożyło się na udział w rynku na poziomie 4.94%. Nissan zajął dziewiąte miejsce i jest jedyną marką w pierwszej dziesiątce, która odnotowała dwucyfrowy wzrost rejestracji w ujęciu rok do roku. Od początku roku, klienci zarejestrowali 7 535 samochodów tej japońskiej marki. Nissan poprawił swoje wyniki o +11.61%. Udział w rynku wynosi 4.69%. Ostatnie miejsce pierwszej dziesiątki rankingu przypadło japońskiej marce Hyundai, która zakończyła siedem miesięcy 2011 r. z wynikiem rejestracji 7 379 sztuk, +4.99% w porównaniu do roku 2010. Udział w rynku marki Hyundai wynosi 4.60%. Poza pierwszą dziesiątką rankingu znalazły się na kolejnych miejscach następujące marki: 11) Peugeot – 6 774 zarejestrowanych egzemplarzy, -6.41% w ujęciu r/r 12) Citroen – 6 109 zarejestrowanych egzemplarzy, -10.67% w ujęciu r/r 13) Honda – 4 271 zarejestrowanych egzemplarzy, -29.01% w ujęciu r/r 14) Chevrolet – 4 211 zarejestrowanych egzemplarzy, +17.40% w ujęciu r/r 15) Suzuki – 4 082 zarejestrowanych egzemplarzy, +7.03% w ujęciu r/r Kolejny miesiąc w dalszym ciągu daje najmniej powodów do zadowolenia markom: Fiat, Toyota oraz Volkswagen. Jednak ten ostatni, zanotował pewne obicie sprzedaży. Natomiast w dalszym ciągu najwięcej powodów do zadowolenia ma japoński Nissan. Co przyniesie kolejny miesiąc? Niestabilna sytuacja na giełdzie, rosnący kurs Franka oraz okres wakacyjny zapewne przedłożą się na spadek rejestracji nowych samochodów osobowych. Jeśli chodzi o ranking to Ford powinien utrzymać 2 miejsce, zwłaszcza że miesięczna sprzedaż Opla jest mniejsza w porównaniu do Forda aż o 800 sztuk. Sierpień powinien natomiast przynieść zmianę na pozycji 4, gdzie Fiat pewnie zdeklasuje Toyotę. A w dalszych miesiącach prognozuję, że Toyotę wyprzedzi też marka Renault. Źródło danych: samar.pl 