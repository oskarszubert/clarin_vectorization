Włoski koncern Fiata w 2003 r. wprowadził na rynek Fiata Pandę. Samochód nie jest jakimś szczytem techniki, w środku moim zdaniem bardzo plastikowy, jakość materiałów średnia ale jednak ten samochód wzbudził zainteresowanie klientów i w ten oto sposób od 2003 r. sprzedano ponad 1.5 miliona Fiatów Panda, a w tym roku Fiat planuje sprzedaż kolejnych 285 tysięcy pojazdów. Produkowany w Tychach Fiat Panda w 2003 roku zdobył tytuł Car Of The Year 2004. Patrząc na ofertę Fiata, model wprowadzono na rynek najprawdopodobnie z myślą o zastąpieniu nim Fiata Seicento. Teraz przyszła kolej na face lifting tego miejskiego auta z segmentu A. Nowy Fiat Panda MY 2009 to raczej kosmetyczne zmiany. Zdecydowano o zmianie grilla, powiększeniu lusterek bocznych, nowych kolorach nadwozia, nowym relingom i nowym wzorze kołpaków. Wewnątrz zmiany też bardzo kosmetyczne, dodano czujnik zapięcia pasów bezpieczeństwa i wprowadzono nowe kolory tapicerki. Osobiście Panda jakoś nigdy nie była samochodem, których wzbudzałby moje zainteresowanie i ciekawość. Mając do dyspozycji powiedzmy 35000 zł wolałbym kupić jakieś używane auto z segmentu B lub C zanim fabrycznie nową Pandę.   Źródło: fiatpress.pl 