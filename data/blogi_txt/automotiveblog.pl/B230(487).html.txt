Praktycznie codziennie dowiadujemy się nowych faktów na temat ciekawych premier, które zostaną zaprezentowane podczas wystawy motoryzacyjnej we Frankfurcie. Dziś Ford poinformował, że we Frankfurcie na największym w historii Forda stoisku liczącym 3200 m kw., zaprezentuje cztery nowe samochody. Będzie wśród nich sportowy Ford Focus oraz nowy model koncepcyjny. Ciekawostka będzie też na zewnątrz hali wystawienniczej. Odwiedzającym targi Ford udostępni tor testowy o długości 2.8 km, na którym goście będą mogli zapoznać się z najnowszymi technologiami Forda jakim są system Active City Stop oraz Active Park Assist.  Podejrzewam, że ów sportowy Ford Focus będzie produkcyjną wersją modelu ST, chociaż w duchu liczę też na nowego RS w wersji trzydrzwiowej, mogącego konkurować na przykład z Astrą IV GTC. Spodziewałbym się też zobaczyć produkcyjną wersję nowego SUVa jakim będzie Ford Kuga II generacji, który powstaje w oparciu o koncept Vertrek. Zapowiada nam się gorąca jesień autom oto premier, może chociaż to wynagrodzi mizerną pogodę w lipcu 