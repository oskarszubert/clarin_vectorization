Stacja, tankowanie, wydatki. Ilekroć zapala się rezerwa to w mgnieniu oka podejmuje decyzję o odnalezieniu najbliższej stacji i zatankowaniu do pełna za blisko 300 zł. Co ciekawe to że jeśli mam kupić nowe buty, to wydanie 300 zł już dla mnie nie jest takie proste i też kilkakrotnie się zastanawiam czy naprawdę owe nowe buty są mi potrzebne. Uwielbiam więc swój proces zakupowy jeśli chodzi o zakup paliwa, prosty, szybki bezbolesny. Jedyna trudność jaka może się w nim pojawić to znalezienia najbliższej biało-zielonej stacji benzynowej   Czemu tankuję na stacjach BP? Nie potrafię odpowiedzieć na to pytanie jednoznacznie, może z przyzwyczajenia, zapewne też z racji pewności co do jakości paliwa, na pewno tez z racji punktów PayBack i dobrej kawy, która często ratuje mnie podczas długich męczących podróży. Prócz tankowania na stacji BP często też korzystam z myjni automatycznej, tą ręczną jakoś nie lubię się bawić.  Na początku października, koncern BP przysłał mi maila z propozycją współpracy polegającej na przetestowaniu nowej myjni BP Car Wash Premium. W tym celu musiałem udać się do Krakowa, gdyż obecnie stację BP Car Wash Premium znajdują się tylko na terenie Krakowa i Warszawy. Z tego co dowiedziałem się, to BP w najbliższym czasie planuje ekspansję nowych myjni automatycznych. Pomyślicie pewnie, co w nich nowego. Ja także o tym pomyślałem czytając maila i stwierdziłem, że średnio chce mi się jechać myć auto do Krakowa, skoro mogę je umyć w Gliwicach, a przecież myjnia automatyczna to środek czyszczący i woda.  Zobaczyłem, pomyślałem więc o co kaman z tym BP Car Wash Premium? Myjnie te różnią się od tych zwykłych myjni automatycznych spotykanych na większości stacji benzynowych. Przede wszystkim różnica to nowa technologia mycia zastosowana w najnowszej generacji maszynach myjących. Nowe automaty myjące aplikują 2 rodzaje środków czyszczących podczas mycia wstępnego. Celem aplikacji tych środków jest rozmiękczenie zabrudzeń, przez co łatwiejsze jest ich późniejsze usunięcie podczas wysokociśnieniowego mycia bez użycia szczotek. Miękkie szczotki w myjni BP Car Wash Premium stosowane są tylko podczas wcierania pianowego wosku w karoserię pojazdu.  Pojechałem więc do Krakowa, na tą samą myjnię BP co na powyższym filmiku. Z zewnątrz nie różni się ona w zasadzie niczym od standardowych myjni, natomiast różnice zauważyłem przy kasie gdy Panią z obsługi poprosiłem o program złoty. BP Car Wash Premium oferują inne programy myjące niż zwykłe myjnie BP Car Wash. Wziąłem więc program Premium+, co mi tam i tak BP płaci   Wjeżdżając do myjni od razu zauważyłem różnicę za sprawą nowego automatu myjącego. Niestety samochód który myłem nie był jakoś mega brudny, ale zaraz za mną w kolejce ustawił się miły młody gość Jeepem Grand Cherokee, który był dość mocno ubłocony. Jak zwykle dyskusja, po co fotki, skąd, gdzie i jak. Wdaliśmy się w krótką dyskusję na temat myjni, a ja w między czasie sfotografowałem jego samochód przed i po myciu, gdzie efekt działania myjni o wiele lepiej można było dostrzec niż w przypadku mojego samochodu.   Co najlepsze, to cena programu Premium+ w przypadku myjni BP Car Wash Premium jest jedynie o 3 zł droższa od ceny programu złotego na tradycyjnej myjni BP. Poprosiłem BP by przy okazji testu nowej myjni, zyskali też czytelnicy automotiveblog.pl i w ten oto sposób chciałbym zachęcić Was do udziału w konkursie, w którym do wygrania będzie 5 Kart Podarunkowych BP SuperCard do realizacji na stacjach BP o wartości 50 zł.  Tu znajdzciecie regulamin Zadanie konkursowe jest dość proste, a mianowicie w komentarzu pod tym wpisem napiszcie jaka była Wasza najbardziej dziwna przygoda / sytuacja związana z brudnym samochodem lub z myciem samochodu. Na dodawanie komentarzy macie czas do 4/11/2013 do godziny 23:59. 