Tym razem Renault postanowiło udowodnić, że tuning nie musi być wiejski. Francuski koncern motoryzacyjny zdecydował się wypuścić limitowaną edycję modelu Renault Megane RS Trophy. Wersja Trophy to zmodyfikowana limitowana wersja modelu RS, oferująca jeszcze większą moc silnika. W wersji Trophy zamontowany zostanie dwulitrowy turbodoładowany silnik o mocy 265 KM (o 15 KM więcej niż standardowej wersji RS), moment obrotowy wynosi 360 Nm. Większa moc silnika sprawia, że Megane RS Trophy rozpędza się do setki w równe 6 sekund. Prędkość maksymalna wynosi 254 km/h. Projektanci z Renault zadbali też o to by Megane RS Trophy nabrał bardziej sportowego wyglądu. Zastosowano czarne 19-sto calowe alu felgi z czerwonym obwódkami na które założone zostaną opony Bridgestone Potenza rodem z bolidów Formuły 1. W środku zobaczymy sportowe kubełkowe fotele Recaro oraz nowoczesny komputer pokładowy wyświetlający wiele parametrów układu mechanicznego samochodu w trybie rzeczywistym. Klienci będą mogli wybrać jeden z 4 kolorów: Żółty Sirius, Biała Perła, Czarny Etoile oraz Szary Kasjopea – uwielbiam te wymyślne nazwy kolorów   Renault Megane RS Trophy zostanie wyprodukowany w limitowanej ilości 500 sztuk i oferowany będzie jedynie w wybranych krajach: Francja, Wielka Brytania, Niemcy, Belgia, Portugalia, Hiszpania, Włochy, Szwajcaria, Austria i Słowenia. Niestety pominięto Polskę   Cena modelu w zależności od rynku po przeliczeniu na nasze krajowe pe-el-eny wynosić będzie od 120 do 130 tys. zł. Każdy samochód z limitowanej edycji będzie posiadał wewnątrz na konsoli centralnej tabliczkę znamionową z kolejnym numerem samochodu.  Model zostanie publicznie zaprezentowany podczas Renault Sport Day, który odbędzie się 17 czerwca 2011 r. na niemieckim torze Nürburgring. Wyprodukowanie 500 sztuk limitowanej edycji Megane RS Trophy od razu kojarzy mi się limitowaną edycją Focusa RS 500, chociaż ten akurat oferował większą moc   Podobają mi się takie ruchy koncernów motoryzacyjnych aby sprostać zapotrzebowaniu na takie modele ze strony miłośników marki. 