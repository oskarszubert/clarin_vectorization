Problem z usuwaniem naklejki rejestracyjnej pojawia się najczęściej w przypadku zakupu nowego samochodu i zmiany tablicy rejestracyjnej. Wtedy to wraz z kompletem nowych tablic dostaniemy też nalepkę rejestracyjną, którą trzeba przykleić w prawym dolnym rogu przedniej szyby. O ile wymiana samych tablic rejestracyjnych nie powinna być jakimkolwiek problemem o tyle usunięcie starej naklejki rejestracyjnej już może nie być tak łatwa. Na różnego rodzaju forach dyskusyjnych jest wiele porad na ten temat. Ja proponuję następujący sposób. 1. Szybę w miejscu gdzie obecna jest naklejka, podgrzewamy delikatnie od zewnątrz suszarką do włosów. W przypadku braku dostępu do gniazdka elektrycznego warto naklejkę odrywać w ciepły dzień, a samochód pozostawić dłuższą chwilę na słońcu aby nagrzała się szyba. Problem będzie niestety w zimie i wtedy bez suszaki będzie problem. 2. Po nagrzaniu szyby od wewnątrz delikatnie staramy się usunąć naklejkę rejestracyjną za pomocą nożyka do tapet lub żyletką. Tutaj trzeba uważać by nie porysować przy tym szyby. 3. Resztki kleju z szyby można usunąć rozpuszczalnikiem lub zmywaczem do paznokci ale na bazie acetonu. Nie polecam używać jakiś agresywnych środków chemicznych, gdyż w przypadku braku ostrożności można też owym środkiem potraktować np.: kokpit co pozostawi na nim plamę lub odbarwienie. Trochę bardziej problematyczne jest zrywanie naklejki rejestracyjnej w celu jej późniejszego przyklejenia na nową szybę. Tutaj już trzeba być bardziej ostrożnym by nie uszkodzić naklejki. Zaraz po jej odlepieniu trzeba ją przykleić na nową szybę, w innym przypadku klej może wyschnąć i naklejka już nie będzie się trzymać zbyt dobrze. 