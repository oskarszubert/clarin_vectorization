Już w ten weekend w salonach Peugeota drzwi otwarte i promocja nowego modelu Peugeot 208. Ekipa Peugeota mocno się gimnastykuje, aby z tą informacją trawić do jak najszerszego grona potencjalnych odbiorców. Główny kanał komunikacji to oczywiście telewizja, gdzie od kilku dni emitowany jest 30-sto sekundowy spot reklamowy. W reklamie wykorzystano utwór Ghinzu – The dragster Wave.  Spot reklamowy, fajny, dynamiczny, z energiczną muzyką w tle. Sam spot na mocną czwórkę z plusem, jednak nie dawał mi on spokoju i nieco pobuszowałem w sieci i znalazłem na YT nieco dłuższy blisko półtora minutowy spot , z którego zapożyczone są wszystkie sceny krótkiej wersji. Dłuższy spot oczywiście lepszy i aż dziwi mnie czemu Peugeot nie zdecydował się na nieco dłuższą np.: 60 sekundową wersję spotu reklamowego w polskiej telewizji.  W sieci sporo szumu wywołała też informacja o udziale Kominka w kampanii reklamowej nowego Peugeota 208. Kominek niby ma testować nowego Peugeota, a podczas dni otwartych odwiedzi salon wskazany przez czytelników (jego bloga). Głosy dotyczące udziału Kominka w kampanii reklamowej są podzielone, są oczywiście hejterzy, którzy znowu piszą o sprzedajnych blogerach. Cóż Peugeot 208 targetowany jest do ludzi młodych, w sama raz właśnie do czytelników Kominka. Jedyne z czym się nie zgodzę to z opisem test. Kominek nie jest chyba ani znawcą ani fanem motoryzacji, więc można po prostu napisać, że jest on twarzą kampanii marketingowej, a nie testerem. 