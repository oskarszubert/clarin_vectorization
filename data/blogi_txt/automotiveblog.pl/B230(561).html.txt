Fiat zaprezentował dziś zdjęcie nowego modelu jakim jest Fiat 500L. 500L to inaczej Fiat 500 w wersji large, czyli powiększonej. Samochód zbudowany na bazie nowego Fiata 500 powiększony został o dodatkowe drzwi. Model oficjalne zadebiutuje podczas zbliżających się targów motoryzacyjnych w Genewie. Fiat 500L to mieszkanka kilku modeli Fiata, widać tu na pewno Fiata 500 (przód) jak i zapożyczenia z Punto Evo czy nowej Pandy. Nowy model 500L jest dłuższy o 59 cm, szerszy o 17 cm i wyższy o 15 cm od Fiata 500.  Według danych opublikowanych przez włoski koncern motoryzacyjny, model 500L będzie na początku oferowany w wariancie z jednym z dwóch silników benzynowych oraz turbodiesla 1.3 MultiJet II. W Polsce według oficjalnych danych opublikowanych przez Fiat Auto Poland, model Fiat 500L ma się pojawić w 4 kwartale tego roku. Obecnie nie ujawniono szczegółowych danych technicznych, ani też cennika. Fiat 500L będzie konkurował na rynku między innymi z modelami: Opel Meriva, Hyundai ix20, Kia Venga oraz z nowym Fordem B-Max. Źródło: Fiat Press 