Ilość emaili zatytułowanych „Organization Announcement”, które ostatnio dostaje powoli przewyższa ilość pozostałych maili jakie w ciągu dnia dostaję na służbową skrzynkę mailową   W zasadzie to za niedługo przestanę ogarniać kto zarządza GM lub też marką Opel. W tym tygodniu zrezygnował CEO General Motors Fritz Henderson, a zastąpił go Ed Whitacre, który w przeszłości kierował koncernem AT T. Czytając jednak doniesienia w mediach to ponoć Fritza zwolniono, a aby to wszystko ładnie wyglądało to w oficjalnym komunikacie GM poinformował w oficjalnym oświadczeniu prasowym, że Henderson sam zrezygnował. Ponoć Sarah Henderson, córka Hendersona zamieściła w facebookowym profilu fanów marki GM, komentarz następującej treści: „HE FUCKING GOT ASKED TO SETEP DOWN ALL OF YOU FUCKING IDIOTS. IM FRITZ’S FUCKING DAUGHTER, AND HE DID NOT FUCKING RESIGN. WHITACRE IS A SELFISH PIECE OF SHIFT [sic], WHO CARES ABOUT HIMSELF AND NOT THE FUCKING COMPANY. HAVE FUN WITH GM, I HOPE TO NEVER BUY FROM THIS GOD FORESAKEN COMPANY EVERY AGAIN [sic]. FUCK ALL OF YOU.” Patrząc na ilość zmian personalnych w koncernie to nasuwa mi się na myśl stwierdzenie, że podczas trudnego okresu w jakim obecnie znajduje się GM, ktoś rozpoczął walkę o władze. Osiem miesięcy temu z funkcji szefa zrezygnował Rick Wagoner, zastąpił go Fritz Henderson, który jednak nie nacieszył się stanowiskiem CEO zbyt długo. Z Opla odszedł Carl-Peter Forster, a zastąpił go Nick Reilly. Na początku mówiono, że Reilly zastąpi Forstera tylko na czas poszukiwania nowego CEO Opla, ale w miniony piątek ogłoszono, że Reilly pozostanie już permanentnie na stanowisku CEO. 1 grudnia 2009 r. ze stanowiska szefa finansów Opla (CFO) zrezygnował Marco Molinari. Warto dodać, że w czerwcu tego roku ze stanowiska szefa działu zakupów GM zrezygnował Bo Andresson, który przeszedł do rosyjskiego producenta samochodów ZAZ. Dużo zmian, które moim zdaniem nie wróżą nic dobrego. 