W zeszłym tygodniu opublikowałem wizualizację zmodyfikowanej Corsy D, dziś Opel zaprezentował oficjalne zdjęcia. Opel Corsa D debiutował w 2006 teraz przyszedł czas na face lifting. Pakiet zmian stylistycznych Corsy określony jest jako MCE – Mid Cycle Enhancements. Rok temu w Corsie zaimplementowano zmiany związane z nadwoziem oraz wprowadzono nową gamę silników – Chassis Improvement Package, teraz czas na zmiany stylistyczne nadwozia oraz wnętrza pojazdu.  Najbardziej charakterystyczne zmiany sylwetki zewnętrznej to zmodyfikowany przedni zderzak z nowym grillem, nowym logo. Zmiany wprowadzono także we wnętrzu Corsy, tutaj najważniejsza modyfikacja to wprowadzenie nowego systemu audio Touch Connect. W skład systemu wchodzi siedem głośników o mocy 4×20 W oraz multimedialny pięciocalowy kolorowy ekran dotykowy. Touch Connect to radio i nawigacja 2D/3D w jednym obejmująca swoim zasięgiem 28 krajów Europy i obsługuje także opcję TMC. Ponadto system oferuje także technologię BlueTooth oraz złącza iPod oraz USB. Zmiany wprowadzono także w kolorystyce wnętrza. Teraz obok klasycznej czerni w wersji Enjoy można skorzystać z dwóch nowych wersji w Steel Blue lub Tabasco Orange. Jeśli chodzi o kolory to wprowadzono także trzy nowe kolory nadwozia, są to jasno kremowy Gucamole, zielony Grasshopper oraz Henna.  Ciekawą rzeczą jest też możliwość skorzystania z pakietu stylistycznego Color Line, który uzupełnia wersję sport. Pakiet Color Line to dwa szerokie pasy biegnące przez całą długość samochodu i odpowiadające im kolorystycznie 17-calowe obręcze kół oraz nakładki na lusterka boczne. Opel Corsa D po face liftingu oferuje klientowi możliwość skorzystania z różnych silników, o mocy z zakresu 65 do 192 KM. Corsa w opcji z silnikiem 1.3 CDTI o mocy 95 KM standardowo wyposażona jest w system Start Stop i według producenta spala 3.5 l oleju napędowego na 100 km.  Klienci wybierając Corsę mają możliwość skorzystania z wielu opcji dodatkowych jak na przykład: panoramiczny dach, adaptacyjne reflektory przednie AFL, układ wspomagania ruszania na dużych nachyleniach Hill Start Assist. Corsa D to ciekawe auto, szkoda tylko że cenowo w porównaniu z konkurencją nie wypada zbyt dobrze.  Źródło: media.gm.com 