W mediach pojawiły się ostatnio coraz więcej spekulacji na temat Astry IV w wersji kabrio. Też już swojego czasu dywagowałem na ten temat w jednym ze swoich wpisów na początku listopada. Wychodzi na to, że plany uruchomienia Astry IV TwinTop w Gliwicach są coraz to bardziej realne.  Niemiecki dziennik Handelsbatt powołując się na źródła w centrali Opla w Ruesselsheim,  poinformował, że zakład Opla w Gliwicach w najbliższej przyszłości może liczyć na oficjalną nominację produkcji modelu Astra IV TwinTop. Według spekulacji niemieckiego dziennika, produkcja kabrioleta miałaby ruszyć w 2013 roku. Na razie nie wiadomo czy samochód będzie wyposażony w sztywny czy miękki system dachowy, jednak niezależnie od tego system ten będzie dostarczany przez koncern Magna. Podejrzewam więc, że GMMP będzie współpracować z Magna Steyr z Graz, zakład ten produkował Saaba 9-3 w wersji kabrio w czasach gdy marka Saab należała do koncernu General Motors. Spekulowałbym jeszcze opcję wykorzystania części narzędzi z fabryki w Antwerpii, która produkowała Astrę III TwinTop. 