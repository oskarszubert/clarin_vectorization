Kilka tygodni temu podczas targów motoryzacyjnych w USA, Ford zaprezentował publiczności nową trzecią generację Forda Focusa w wersji hatchback oraz notchback. Temu wydarzeniu poświęciłem wtedy jednej ze swoich wpisów na blogu. Podczas tegorocznych targów w Genewie, modele Focus III HB oraz NB mają swoją europejską premierę ale jednak całkowitą nowością jest Ford Focus III w wersji kombi, który został pokazany publicznie po raz pierwszy.  Miejsce premiery Focusa III kombi nie jest przypadkowe, Focus III w tej wersji ma być sprzedawany tylko na rynkach europejskich. Nowy Ford Focus III Station Wagon wygląda bardziej atrakcyjnie niż będący obecnie w ofercie Focus II kombi. Projektanci z Forda postawili na bardziej nowoczesny wygląd i bardziej zaokrąglone kształty. Patrząc pierwszy raz na nowego Forda Focusa III SW odniosłem wrażenie, że samochód jest bardzo podobny do Forda Mondeo, zwłaszcza jeśli chodzi o linię boczną. Z przodu samochód wygląda tak jak bratnia wersja 5-cio drzwiowa.  Z nowości, które Ford zaimplementował w nowym Focusie III kombi, to elektrycznie otwierana i zamykana klapa bagażnika. Na razie nic nie wiadomo o tym co znajdziemy pod maską Focusa III SW ale myślę że tutaj na pewno będzie się można spodziewać nowych silników z wersji EcoBoost oraz odświeżonych diesli 1.6l 2.0l TDCI.  Focus III kombi wygląda interesująco, ale w momencie premiery w Europie będzie miał do pokonania konkurencję w postaci Opla Astry IV kombi, ciekaw jestem kto wygra w tej rywalizacji. 