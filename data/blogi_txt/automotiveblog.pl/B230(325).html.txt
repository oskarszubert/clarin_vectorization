W dniu dzisiejszym jury konkursu na najlepszy samochód roku 2011 (Car Of The Year 2011) ogłosiło listę 7 finalistów nominowanych do nagrody. Zwycięzca konkursu zostanie ogłoszony 29 listopada 2010 r. W tym roku szansę na zgarnięcie tytułu mają: » Alfa Romeo Giulietta  » Citroen C3/DS3  » Dacia Duster  » Ford C-Max/Grand C-Max  » Nissan Leaf  » Opel Meriva  » Volvo S60/V60 Jak już wcześniej pisałem, obstawiam że nagrodę zgarnie Opel Meriva albo Volvo S60/V60. Chociaż patrząc na statystyki to chyba spore szanse powinien mieć też Ford, który zdobył już pięciokrotnie nagrodę COTY w latach 1981 (Ford Escort), 1986 (Ford Scorpio), 1994 (Ford Mondeo MK1), 1999 (Ford Focus MK1), 2007 (Ford S-MAX). Najwięcej razy od początku przyznawania nagrody tj. od 1964, pierwsze miejsce zdobywał włoski Fiat – aż dziesięć razy. W tym roku widać model Fiat Doblo, który znalazł się wśród 33 modeli nominowanych do nagrody, nie zdobył aprobaty jury. Jeszcze dla przypomnienia dodam, że głównym warunkiem dopuszczenia danego modelu do rywalizacji w konkursie jest wymóg, aby samochód został w ciągu roku wprowadzony do sprzedaży przynajmniej w pięciu różnych krajach Europy. Ponadto roczny wolumen sprzedaży musi być większy niż 5 000 egzemplarzy. Członkowie jury konkursu oceniają modele według następujących kryteriów: wygląd, komfort, bezpieczeństwo, ekonomia, właściwości jezdne, osiągi, funkcjonalność, ekologia, cena oraz stosunek jakości do ceny. W ubiegłorocznej edycji konkursu tytuł Car of the Year 2010 zdobył model Volkswagen Polo (347 punktów). 