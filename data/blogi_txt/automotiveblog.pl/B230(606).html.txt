Ostatnio trochę zastoju na blogu, a to wszystko z racji wizyty w Eisenach, gdzie będzie produkowany Opel Adam, zwany poprzednio Juniorem. Wizyta w Eisenach przebiegła dość gładko, niestety nie udało mi się zobaczyć nowego modelu jednak poznałem trochę informacji. Pierwsza jest taka, że Opel Adam będzie oferował nietypowe wyposażenie wnętrza. Nie było powiedziane dokładnie co to znaczy, ale rozumiem że chodzi tu głównie o stylizację. Samochód będzie występować w trzech wersjach tematycznych i będzie konkurować bezpośrednio z takimi modelami jak Mini Cooper oraz Fiat 500. Natomiast samochody typu Toyota IQ, Ford Fiesta nie będą konkurencją tego modelu. Opel chce by model Adam oferował wzornictwo podobnego do Mini przy cenie 500-tki.  Opel Adam będzie miał swoją oficjalną premierę podczas zbliżających się jesiennych targów motoryzacyjnych w Paryżu. Jednak pierwsze fotki zostaną udostępnione już za miesiąc, więc nie będzie trzeba czekać do jesienni. Obecnie znane jest już logo modelu Opel Adam i co będzie widniało nie na tylnej klapie ale na słupku C. 