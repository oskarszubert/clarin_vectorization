Seat zdecydował się na wprowadzenie do produkcji nowego modelu, który będzie małym miejskim crossoverem. Można się spodziewać, że nowy model ze stajni Seata będzie podobny do modelu Seat IBX Concept, który został zaprezentowany podczas tegorocznych targów w Genewie. Jednak w odróżnieniu do koncepcyjnego modelu IBX, wersja produkcyjna będzie napędzana tradycyjnymi silnikami spalinowymi. Seat jak dotąd nie produkował samochodu typu SUV, jednak Hiszpanie skorzystają z rozwiązań konstrukcyjnych Audi Q3, które będzie produkowane w hiszpańskiej fabryce w Martonell. Zakład w Martonell może produkować około pół miliona samochodów rocznie. Obecny wolumen produkowanych tam samochodów waha się w granicach 300 tys. Wydaje się więc, że koncern VW do którego należy marka Seat, podjął właściwą decyzję o ulokowaniu produkcji nowego modelu Seat właśnie w tej lokalizacji. Na razie nieznane są szczegóły techniczne SUVa koncernu Seat. Samochód ma być konkurencją dla Nissana Qashqai oraz następcy Fiata Bravo. Dla przypomnienia, Fiat zdecydował że z powodu kiepskich wyników sprzedaży modelu Bravo, następca tego modelu nie będzie już zwykłym kompaktem ale miejskim crossoverem. 