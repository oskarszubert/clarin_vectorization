Dziś największa zagraniczna sieć stacji w Polsce jaką jest BP zmieniła swój program partnerski BP partnerclub i przystąpiła do programu PAYBACK. Program BP partnerclub będzie funkcjonował do 15 grudnia 2010 r., jednakże punkty na stare karty BP partnerclub można będzie zbierać do 15 grudnia 2009 r. Oznacza to innymi słowy, że chcąc nadal zbierać punkty na stacjach BP należy wymienić starą kartę BP partnerclub na nową kartę BP PAYBACK najpóźniej do 15 grudnia 2009 r. Nowa karta BP PAYBACK Do nowego programu PAYBACK przystąpił również Orange, który z dniem 15 września 2009 r. zawiesił swój program lojalnościowy Profit. Poza Orange, BP w programie PAYBACK uczestniczy również największy polski portal aukcyjny allegro.pl oraz Telekomunikacja Polska i sieć sklepów Real. Poza głównymi partnerami programu są też oficjalni partnerzy do których zalicza się bank BZ WBK, fly.pl, Kolporter, Mix Electronics oraz Orbis.  Wracając do BP, zmieniły się reguły naliczania punktów, oto niektóre z nich: » 1 litr paliwa – obecnie 1.5 punkt PAYBACK, poprzednio 1 punkt BP partnerclub » 4.5 l płyn letni do spryskiwaczy – 150 punktów PAYBACK, poprzednio 100 punktów za 5 l płynu » 4.5 l płyn zimowy do spryskiwaczy – 300 punktów PAYBACK, poprzednio 200 punktów za 5 l płynu » Program złoty na myjni BP Car Wash – obecnie 200 punktów PAYBACK, poprzednio 100 punktów BP partnerclub » Program srebrny na myjni BP Car Wash – obecnie 50 punktów PAYBACK, poprzednio 30 punktów BP partnerclub » Program brązowy na myjni BP Car Wash – obecnie 30 punktów PAYBACK, poprzednio 20 punktów BP partnerclub Dodatkowo wraz z nowym programem lojalnościowym zostało dodanych kilka nowości do katalogu nagród BP. Co ciekawe punkty z programu PAYBACK można wymienić nie tylko na nagrody z katalogu BP ale też na nagrody z katalogu PAYBACK. Zastanawiam się tylko czemu na przykład McDonald’s nie przystąpił do programu. Pamiętam, że w poprzednim katalogu BP Partnerclub można było wymienić punkty na promocję w McDonald’s, teraz niestety w programie PAYBACK nie uczestniczy żadna firma z branży gastronomicznej. Ciekawostką dla mnie jest dlaczego BP zdecydowało się na możliwość transferu punktów ze starego programu do nowego, a Orange kazał wykorzystać wszystkie punktu Profit do 15 września 2009 r. 