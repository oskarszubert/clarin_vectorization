Zarząd niemieckiego koncernu Opel podjął decyzję o ulokowaniu projektu Astra IV cabrio w gliwickiej fabryce Opla. Tym samym potwierdziło się też to o czym od paru miesięcy mówiło się w mediach. Nie podjęto jeszcze decyzji dotyczącej modelu sedan oraz coupe. Tym samym gliwicka fabryka poszerzy portfolio wytwarzanych modeli. Obecnie w Gliwicach powstaje Astra IV 5DR oraz Astra III 4DR sedan.  W tym roku gliwicki zakład Opla rozpocznie też produkcję Astry IV w wersji trzydrzwiowej GTC. Uruchomienie wersji cabrio planowane jest w przyszłym roku, a samochody powinny trafić do sprzedaży w 2013 roku. Według danych ujawnionych przez spółkę, w 2013 r. to także będzie rok premiery modelu Opel Allegra/Junior. Astra IV cabrio będzie to pierwszym projektem tego typu produkowanym w gliwickiej fabryce. Należy sobie zdawać sprawę z tego, że kabriolety to nie są projekty wielko wolumenowe. Produkcja kabrioletu to raczej prestiż i rozszerzenie oferty, niżeli zarabianie kroci na takim projekcie. Szacowany wolumen produkcyjny Astry IV cabrio nie został publicznie podany, ale ja obstawiałbym ilość w granicach 10 – 15 tyś sztuk rocznie. Przypomnę tu także, że w zeszłym roku z linii produkcyjnej gliwickiego zakładu Opla, zjechało prawie 160 tyś samochodów, tak więc produkcja Astry IV cabrio będzie stanowić około 6-9% rocznej produkcji. 