Ponad miesiąc temu napisałem post poświęcony tuningowi, a dokładniej mówiąc pisałem o Oplach z linii OPC. Post zatytułowany został „tuning nie musi być wiejski” i dziś patrząc na statystyki odwiedzin zauważyłem, że jest to jeden z bardziej poczytnych postów dotychczas opublikowanych na blogu. To skłoniło mnie do kolejnego artykułu z cyklu „tuning nie musi być wiejski” i dziś będzie o Fordzie Focusie II RS. Prekursorem Forda Focusa II RS była oczywiście poprzednia wersja Focusów MK1 ale warto tutaj dodać, że już wcześniej Ford produkował wyczynowe samochody szosowe w linii modelowej RS. Był to na przykład w 1973 roku Ford Escort RS1600 MK1, czy nieco później produkowany w 1984 r. Ford RS200. Konstrukcja Forda Focusa II RS oparta jest na zwykłych Fordach Focusach MK2, które można zobaczyć w polskich salonach ale już patrząc na auto z zewnątrz widać jego dynamiczny i sportowy charakter. Ford Focus MK2 RS wyposażony jest w specjalnie zaprojektowanym do wersji RS, turbodoładowany 5-cylindrowym silniki Duratec o mocy 305 KM i pojemności 2.5 litra, pozwalający rozpędzić Focusa II RS od 0 do 100 km/h w około 6 sekund. Prędkość maksymalna wynosi 263 km/h. Inżynierowie z Forda wykorzystali doświadczenie i cenne uwagi użytkowników wcześniejszych wyczynowych modeli z serii RS, co zaowocowało zachowaniem w Focusie MK2 RS napędu na przednie koła wraz z mechanizmem różnicowym o ograniczonym poślizgu. Ponadto nowy Ford Focus II RS wyposażony został w innowacyjny układ przedniego zawieszenia zwany RevoKnuckle, który stosowany jest w Fordach WRC. Zadaniem układu RevoKnuckle jest rozwiązanie problemu „szarpania” kierownicy podczas mocnego naciśnięcia pedału gazu. To akurat uważam jest bardzo przydatnym rozwiązaniem, niekiedy mam możliwość jazdy samochodem z silnikiem o mocy powyżej 150 KM i akurat  szarpanie kierownicy przy gwałtownym wciśnięciu pedału gazu jest raczej mało przyjemne.  Ford Focus MK2 RS jest dość ciekawie wyposażony, w seryjnym wyposażeniu jest oczywiście jak w większości Fordów podgrzewana szyba przednia, co uważam za duży plus, zimą nie trzeba skrobać szyb. Poza tym RS posiada takie systemy jak ABS (Anti-lock Brake System) z EBD (Electronic Break-Force Distribution), ESP (Electronic Stability Programme) z WSM (Wide Slip Mode), TA (Traction Assits) oraz EBA (Emergency Break Assist). Klient może zdecydować się także na dodatkowe wyposażenie, tutaj moim zdaniem na szczególną uwagę zasługują dwa pakiety wyposażenia tzw. luxury pack. W skład luxury pack I wchodzi:  czujnik parkowania, system Ford Key-Free, tylne czujniki parkowania, czujnik deszczu włączający też od razu światła oraz dwustrefowa automatyczna klimatyzacja. Wyposażenie luxury pack II zawiera dodatkowo dotykowy ekran wraz z nawigacją DVD. Jedynie co średnio mi się podoba to fakt, że wewnątrz Focus II RS niezbyt wiele różni się od swojego macierzystego modelu Focus II. Jedyna różnica wewnątrz to fotele sportowe Recaro. Podoba mi się też włączanie silnika za pomocą przycisku start- stop oraz wysokiej klasy odtwarzacz CD z MP3 marki Sony połączony z 8-mioma głośnikami.   Ford Focus MK2 w wersji RS dostępny jest w 3 wersjach koloru nadwozia: Ulimate Green, Performance Blue i Frozen White. Zielony samochód wyglądada moim zdaniem trochę dziwnie, ale niebieski kolor podoba mi się, jest trochę podobny do niebieskiego koloru stosowanego w Oplach OPC Niestety Ford w Polsce w swojej standardowej ofercie nie oferuje modelu Focus II RS. Za granicą Ford Focus II RS kosztuje około 130000 zł, moim zdaniem to zbyt dużo jak za taki samochód. Patrząc na model Focus II RS napewno można stwierdzić, że tuning nie musi być wiejski 