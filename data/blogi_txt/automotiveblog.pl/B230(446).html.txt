W minionym roku podczas targów motoryzacyjnych w Paryżu, Toyota pokazała światu model Verso-S. Jest to samochód zaliczany do segmentu K, czyli miejskich minivanów. Konkurencją dla modelu Verso-S są takie samochody jak Kia Venga, Hyundai ix20, Skoda Roomster, Opel Meriva, Ford Fusion. Toyota Verso-S to tak naprawdę kolejna generacja modelu Ractis, który sprzedawany był tylko i wyłącznie w Japonii.  Na polskim rynku Toyota Vers0-S będzie oferowana w trzech wersjach wyposażenia: Terra, Luna oraz Premium, z możliwością wyboru jednej z dwóch jednostek napędowych: » silnik benzynowy 1.33l Dual VVT-i o mocy 99 KM, który współpracuje z 6-cio biegową manualną skrzynią biegów lub automatyczną 7-mio biegową Multidrive S. » silnik diesla 1.4l D-4D o mocy 90 KM, współpracujący z 6-cio biegową manualną skrzynią biegów i dodatkowo wyposażony w filtr cząstek stałych DPF. Za najtańszą bazową wersję TERRA, która oferowana jest jedynie z silnikiem 1.33l i manualną przekładnią, trzeba zapłacić 57 600 zł. W tej cenie samochód będzie posiadać między innymi: siedem poduszek powietrznych (2 x przód, 2 x bok, 2 x kurtyna + poduszka kolanowa). Układy ABS, EBD, BA, VSC, kierunkowskazy zintegrowane w lusterkach zewnętrznych, wspomaganie kierownicy, centralny zamek z pilotem, elektrycznie regulowane szyby przednie, elektrycznie regulowane i podgrzewane lusterka zewnętrze, komputer pokładowy, regulowana pozycja kierownicy, regulacja wysokości fotela kierowcy, radio CD z MP3 i zestawem 4-ech głośników.  Bardziej bogata wersja LUNA oferowana jest już z wszystkimi opcjami jednostek napędowych. W stosunku do bazowej wersji TERRA klient zyskuje dodatkowo: klimatyzację manualną oraz skórzaną kierownicę. Najniższa cena wersji Luna z silnikiem 1.33l o mocy 99KM to 61 200 zł. Najbardziej bogata wersja PREMIUM, której ceny rozpoczynają się od 64 800 zł oferuje dodatkowo: przednie światła przeciwmgielne, system multimedialny Toyota Touch, zestaw BlueTooth, sterowanie radiem z koła kierownicy, regulację wysokości podłogi bagażnika, przedni i tylny podłokietnik, schowek pod fotelem pasażera oraz kieszeń w jego oparciu, plus dodatkowo lepsze materiały wykończeniowe Premium. We wszystkich opcjach wyposażenia Terra, Luna, Premium, klienci mogą skorzystać z dodatkowych pakietów wyposażenia: » Pakiet Life w cenie 900 zł zawiera gumową wykładzinę bagażnika, gumową nakładkę na tylny zderzak i narożniki zderzaków. » Pakiet Chrome w cenie 1 500 zł zawiera listwy boczne, chromowaną końcówkę rury wydechowej. Klienci którzy kupią Toyotę Verso-S w wersji Premium mogą dodatkowo skorzystać z trzech dostępnych opcji pakietów dodatkowych: » Vision w cenie 1 900 zł: panoramiczny dach i przyciemniane szyby tylne » Comfort w cenie 3 000 zł: klimatyzacja automatyczna i elektrycznie regulowane szyby tylne » VIP w cenie 4 500 zł: panoramiczny dach i przyciemniane szyby tylne oraz klimatyzacja automatyczna Dopłata do lakieru metalik wynosi 1 800 zł, za 15-sto calowe alu felgi trzeba dopłacić 2 500 zł.  Jak wypada oferta Toyoty Verso-S w porównaniu z konkurencją? Chyba niezbyt dobrze, Kia Venga w opcji z silnikiem benzynowym o mocy 125 KM oraz z wyposażeniem podobnym jak pakiet Luna to koszt około 50 500 zł, czyli aż o ponad 10 000 zł mniej. Hyundai ix20 w podobnym wyposażeniu wychodzi także taniej niż Verso-S. 56 400 zł to koszt modelu ix20 z silnikiem benzynowym o mocy 125 KM wyposażonego bardzo podobnie jak Verso-S Luna, co daje przewagę 5000 zł dla Koreańczyka. Natomiast porównanie cenowe Opla Merivy do Toyoty Verso-S praktycznie nie ma różnicy, jednak Meriva oferuje nieco więcej przestrzeni. Co do samej oferty Toyoty to nieco mnie zastanawia dlaczego samochód w najwyższej specyfikacji za blisko 65 000 zł nie oferuje w standardzie klimatyzacji automatycznej. 