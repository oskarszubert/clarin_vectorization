Podczas tegorocznych targów motoryzacyjnych we Frankfurcie, publiczności został zaprezentowany nowy model Ferrari 458 Italia. Nie ciekawią mnie co prawda takie modele samochodów, gdyż uważam że są one poza zasięgiem polskiego Kowalskiego i tylko niektórzy mogą sobie pozwolić na taki samochód. Koło Ferrari nie można przejść obojętnie dlatego na wstępie muszę napisać kilka słów o modelu 458. Samochód wyposażony jest w centralnie umieszczony silnik V8 o pojemności 4.5 litra, który osiąga moc 570 KM. Prędkość maksymalna Ferrari 458 Italia to 325 km/h, a od 0 do setki samochód rozpędza się w mniej niż 3.4 sekundy. Aby ujarzmić moc 4.5 litrowego silnika zastosowano ceramiczne tarcze hamulcowe. Samochód jest dość lekki i waży około 1400 kg, przez co spala średnio 13.7 l paliwa na 100 km. Ferrari 458 Italia w wersji podstawowej kosztować będzie ponad 160 tyś Euro.    Mnie w tym samochodzie bardziej nad jego wyglądem ciekawią rozwiązania techniczne. Amerykański koncern Delphi pochwalił się,  swoimi technologiami, które znalazły zastosowanie w Ferrari 458 Italia. Delphi opracowało nowy system HVAC (Heating Ventilation Air Cooling – system ogrzewania, wentylacji i klimatyzacji) w taki sposób aby zajmował jak najmniej miejsca i był lekki. Ponadto Delphi skonstruowało system wiązek elektrycznych wykonanych z ultra-cienkościennych, wysoce trwałych kabli. Ferrari wyposażone jest też w najnowszą wersją systemu aktywnego zawieszenia MagneRide™ i tutaj ciekawostka. Amortyzatory MagneRide™ stosowane w modelu 458 Ferrari produkowane są przez Delphi oddział Krosno więc jakby nie było jest polski akcent w tym super samochodzie.  Co kryje się więc pod pojęciem systemu Delphi MagneRide™? Aktywne zawieszenie stosowane jest już w samochodach klasy C np.: nowy Opel Astra IV. Rożnica w systemie aktywnego zawieszenia zastosowanego w Oplu Astrze i Ferrari jest oczywiście kolosalna. W Astrze IV mamy do dyspozycji 3 tryby: Normal / Tour / Sport. W zawieszeniu MagneRide™ nie ma żadnych trybów, zawieszenie samo dostosowuje się do warunków panujących na drodze. Czemu pisząc o MagneRide™ piszę o Oplu? Tutaj kolejna ciekawostka, system MagneRide™ po raz pierwszy został użyty właśnie przez General Motors w modelu Cadillac Seville STS (2002) i potem również w ów system wyposażony został Chevrolet Corvette C5. Dopiero potem został on zastosowany w Ferrari 599, Ferrari California, Audi TT oraz Audi R8. Amortyzatory Delphi MagneRide™ to bezzaworowe amortyzatory wypełnione specjalnym płynem opatentowanym przez Delphi. Jest to syntetyczny płyn zawierający namagnesowane cząstki, które reagują na pole magnetyczne. Pod wpływem działania pola magnetycznego zmienia się opór hydrauliczny płynu. Poprzez dane z elektronicznego modułu kontrolnego (ECU – Electronic Control Unit) system aktywuje prąd elektryczny w cewce, która znajduje się w tłoku amortyzatora, przez co powstaje pole magnetyczne, które następnie zmienia opór hydrauliczny płynu. Co za tym idzie zmiana sił tłumienia amortyzatora odbywa się zaledwie w ciągu kilku milisekund i to bez konieczności używania jakichkolwiek elektrozaworów. Źródło zdjęć i danych: ferrari.com oraz delphi.com 