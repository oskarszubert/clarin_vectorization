Ubiegły tydzień był mocno napięty, czas więc na nadrobienie blogowych zaległości. Na początku stycznia podsumowałem rejestrację samochodów osobowych w Polsce. Teraz czas na małe podsumowanie motoryzacyjnego 2011 roku w Europie. Według agencji JATO Dynamics, w 2011 roku sprzedaż nowych samochodów w Europie obniżyła się względem 2010 roku o -1.2%. Jest to oczywiście związane z drugą falą kryzysu ekonomicznego. Łącznie w Europie w minionym roku kupili 13 543 179 egzemplarzy nowych samochodów. Największym motoryzacyjnym rynkiem Europy są Niemcy. U naszych zachodnich sąsiadów, kupiono w 2011 roku 3 173 634 samochodów, co jest o +8.8% więcej niż w 2010 roku. Jednak kolejne pod względem wielkości europejskie moto rynki: Francja (2.204 mln egz.), Anglia (1.941 mln egz.), Włochy (1.757 mln egz.) zanotowały spadki sprzedaży. 10 najpopularniejszych marek w Europie w 2011: 1. Volkswagen – 1 678 279 egz., +9.1% 2. Ford – 1 087 912 egz., -2.8% 3. Renault – 1 038 313 egz., -8.8% 4. Opel – 985 322 egz., -1.5% 5. Peugeot – 909 340 egz., -9.4% 6. Citroen – 770 175 egz., -8.0% 7. Audi – 679 690 egz., +9.0% 8. BMW – 640 318 egz., +5.2% 9. Mercedes – 591 348 egz., 0% 10. Toyota – 532 437 egz., -9.4% 10 najpopularniejszych modeli w Europie w 2011: 1. VW Golf – 484 547 egz., -1.6% 2. VW Polo- 356 490 egz., +0.5% 3. Ford Fiesta – 348 465 egz., -13.3% 4. Opel Corsa – 313 325 egz., -1.7% 5. Renault Clio – 294 172 egz., -13.1% 6. Opel Astra – 287 249 egz., -1.3% 7. Ford Focus – 280 209 egz., +7.0% 8. Peugeot 207 – 242 385 egz., -20.6% 9. Renault Megane – 239 329 egz., -8.3% 10. VW Passat – 233 330 egz., +46.5% W zestawieniu 10 najpopularniejszych marek i modeli nie pojawia się Skoda, która jest bardzo silnym graczem na Polskim rynku. Jednak dość dobrze radzi sobie VW, który zanotował ponad 9% wzrost sprzedaży, a sprzedaż Volkswagena Passata poszybowała ostro w górę. W ostatnio czytanych materiałach przemknęła mi gdzieś wiadomość, że VW ma ambicję by być w moto świecie marką podobną do Apple jeśli chodzi o elektronikę. Nie wiem czy to dobry krok, a nawet jeśli to do zmiany myślenia konsumentów potrzeba świetnych strategii marketingowych i także sporo czasu. Źródło danych: jato.com 