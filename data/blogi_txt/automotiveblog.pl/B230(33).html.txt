W piątek 9 października amerykański gigant motoryzacyjny General Motors sprzedał markę Hummer chińskiej firmie Sichuan Tengzhong Heavy Industrial Machinery Co., Ltd. Teraz umowę tą musi jeszcze zweryfikować i finalnie zaaprobować rząd Stanów Zjednoczonych oraz Chin, można się spodziewać że finalna transakcja zostanie zawarta pod koniec tego roku lub na początku 2010 r. Według nieoficjalnych informacji cena jaką nowy właściciel zapłacił za Hummer’a to 150 milionów dolarów i jest to kwota ponad trzykrotnie mniejsza od tej którą spodziewali się GM dostać za to markę. Dzięki sprzedaży Hummer’a nowemu właścicielowi, w USA prace zachowa blisko 3000 osób, gdyż Hummer nadal będzie produkowany w Stanach Zjednoczonych w dwóch fabrykach: Shrevport w stanie Luizjana gdzie produkowany jest Hummer H3, H3T oraz AM General Mishawaka w stanie Indiana – produkcja Hummera H2. Produkcja Hummera w USA będzie trwać jeszcze przez trzy lata, do roku 2012 z opcją przedłużenia do 2013. Nie zmienia się również zarząd, Hummerem nadal zarządzać będzie obecny prezes James Taylor.  Co będzie dalej? Tego jeszcze nie wiadomo, firma Tengzhong jest raczej nie znana. Z tego co udało mi się znaleźć w sieci to produkuje ona różnego rodzaju pojazdy/maszyny używane podczas konstrukcji dróg i mostów. Zastanawiam się więc czy po 2012 roku produkcja Hummera zostanie przeniesiona z USA do Chin. Wiadomo tylko tyle, że Tengzhong będzie chciał uruchomić produkcję w Chinach, ale Hummery z Chin będą sprzedawane jedynie na lokalnym chińskim rynku. Hummve na pewno w dalszym ciągu będzie produkowany w USA, gdyż umowa sprzedaży marki Hummer nie dotyczy HMMWV której właścicielem jest AM General, a nie General Motors jak pewnie sądzą niektórzy. Sama historia marki Hummer jest dość ciekawa ,w grudniu 1999 roku GM kupił markę Hummer od założonej w 1903 r. firmy AM General. AM General na początku jeszcze jako firma Standard Wheel Company of Terre Haute, Ind. produkowała rowery, następnie w 1912 roku rozpoczęto produkcję popularne w USA samochody o nazwie „Whippet”. W 1940 roku rozpoczyna się produkcja samochodów marki Jeep. W 1971 roku oficjalnie rozpoczyna działania firmą AM General, a rok 1979 to początek produkcji HMMWV. W 1992 roku firma AM General postanowiła wypuścić na rynek cywilną wersję pojazdu M998 High Mobility Multipurpose Wheeled Vehicle  (HMMWV – lub też hummve), która oferowana była pod nazwą Hummer. Po zakupieniu przez GM w 1999 roku Hummera, cywilna wersja HMMWV została określona modelem H1, następnie GM w latach 2002 wypuścił kolejny model H2, a od roku 2005 r. do produkcji weszła wersja Hummera H3. źródła: media.gm.com, amgeneral.com, transactioninfo.com/tengzhong 