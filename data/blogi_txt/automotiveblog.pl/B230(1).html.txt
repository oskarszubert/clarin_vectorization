Pewnie większość z Was pomyśli, że to kolejny serwis internetowy o nowych samochodach, wyścigach bądź też tuningu. Nic bardziej mylnego, to serwis o branży motoryzacyjnej, która jest dla Polski dość ważną gałęzią gospodarki. Wartość eksportu polskiej motoryzacji w roku 2008 osiągnęła wartość ponad 18 miliardów Euro, a to bądź co bądź stanowi 1/5 wszystkich dochodów naszego kraju z handlu międzynarodowego. Po Polsce jeździ około 20 milionów pojazdów samochodowych czyli można powiedzieć, że co drugi Polak posiada samochód. Zatrudnienie w przemyśle motoryzacyjnym w naszym kraju to około 130 tyś osób, oznacza to, że prawie 8 osób na 100 pracuje w branży motoryzacyjnej.  Od 2005 r. związany jestem w przemysłem motoryzacyjnym, przez ten cały okres swojej pracy wiele rzeczy się nauczyłem, poznałem ciekawych ludzi, zacząłem zwracać uwagę na aspekty, o których istnieniu nie miałem najmniejszego pojęcia. Moim zdaniem motoryzacja to nie tylko samochody, którymi jeździmy na co dzień, to dużo dużo więcej i o tym wszystkim chciałbym pisać tu na blogu. To co chcę zaoferować w tym miejscu to moja widza i zdobyte doświadczenie. Będą więc posty związane z ciekawymi premierami samochodów, ale nie takich jak Ferrari, na które pewnie stać tylko kilkunastu Polaków, uważam że bezsensu jest pisać o czymś co jest poza zasięgiem dla przysłowiowego Kowalskiego. Będą artykuły związane z polskimi firmami dostarczającymi do branży automotive. Będą ciekawostki związane z procesami produkcyjnymi części samochodowych, będą też oczywiście informacje, które myślę, że przydadzą się użytkownikom samochodów w codziennej ich eksploatacji. Będą także i informacje o ciekawych kampaniach firm branży motoryzacyjnych, bo media i Internet to także obszar moich zainteresowań. Zapraszam więc serdecznie… 