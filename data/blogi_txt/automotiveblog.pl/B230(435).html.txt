Złodzieje samochodów coraz częściej wymyślają nowe metody aby skraść nasz wehikuł. Nowe samochody oferują szereg różnych zabezpieczeń, które mogą nieco utrudnić kradzież samochodu. Dlatego też złodzieje wymyślają różnorakie sytuacje, które mają doprowadzić do odwrócenia uwagi właściciela samochodu. Kilka lat temu złodzieje praktykowali kradzież na tzw. „stłuczkę„. Podczas gdy kierowca zatrzymał samochód, złodzieje uderzali w niego lekko nie powodując dużych zniszczeń. Zaniepokojony sytuacją kierowca, wysiadał z samochodu by zobaczyć co się stało. Najczęściej pozostawiał przy tym samochód z włączonym silnikiem. To był idealny moment na to by złodziej wsiadł do samochodu i odjechał, a zaskoczony kierowcy pozostawał bezradny na miejscu „stłuczki„. Teraz złodzieje, wpadli na pomysł kradzieży samochodu „na butelkę„. Złodzieje wypatrują interesującego ich modelu wśród zaparkowanych samochodów. Podchodzą do niego i wkładają plastikową butelkę między przednie koło,  a nadkole, poczym czekają na przyjście kierowcy. Gdy ten przychodzi, uruchamia silnik i próbuje odjechać, po kilku metrach zaczyna go niepokoić odgłos dobiegający z przednich kół. Tutaj już dalej sytuacja wygląda podobnie jak w przypadku kradzieży na „stłuczkę”. Zaniepokojony kierowca wysiada z samochodu pozostawiając uruchomiony silnik, złodziej wykorzystuje ten moment do kradzieży samochodu. Plastikowa butelka prócz hałasu nie powoduje żadnych uszkodzeń samochodu i pewnie wypadnie po przejechaniu kilkudziesięciu metrów. Dlatego też podczas każdej nietypowej sytuacji na drodze pamiętajcie by wysiadając z samochodu, wyłączyć silnik i zabrać za sobą kluczyki. Natomiast gdy widzicie, że koło samochodów pozostawionych na parkingu krążą jacyś podejrzani ludzie to dobrze jest zawsze zapobiegawczo zadzwonić na policję. 