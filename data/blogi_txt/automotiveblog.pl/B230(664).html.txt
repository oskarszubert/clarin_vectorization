W połowie czerwca byłem w Niemczech w centrali Opla w Ruesselsheim. Plan tygodnia nie był zbyt napięty, w sumie można powiedzieć, że była to luźna wizyta. Niestety problemy jakościowe z jednym z komponentów do Astry IV spowodowały nagłą zmianę planów, ale to w sumie całkiem inny temat. Będąc w R’heimie, jednym z punktów agendy była wizyta w garażu Opel Classic oraz na linii produkcyjnej. Odnośnie wizyty na tzw. General Assembly (wydział montażu głównego) to było to dla mnie wspomnienie roku 2008, kiedy to spędziłem w centrali Opla blisko 4 miesiące pracując przy uruchomieniu modelu Opel Insignia. Mam do tego samochodu słabość, pamiętam olbrzymi nakład pracy w 2008 roku i nadzieje związane z tym modelem. Pamiętam trudne spotkania, niekończące się problemy, ale pamiętam też moment gdy na wygrodzonym obszarze montażu głównego w marcu 2008 zobaczyłem po raz pierwszy Insignię. Uważam, że Opel Insignia to jeden z lepszy modeli popularnych marek segmentu D. W porównaniu do Vectry C,  Insignia była dużym skokiem na przód. W zasadzie Insignia jest jednym z dwóch modeli segmentu D, który wpadł mi w oko, drugim jest Ford Mondeo. Podczas wizyty w Niemczech pojawił się oficjalny komunikat mówiący face liftingu Opla Insignia. W sumie to wiedziałem o nim od ponad roku i miałem dość sporo części do projektu 3470 MCE (Insignia Midcycle Enhancements). Opel Insignia po faceliftingu to przede wszystkim zmiany wizualne z zewnątrz oraz w środku. Tradycyjnie jak to bywa przy face liftingach Opel postanowił odświeżyć przód swojego flagowego modelu. Mamy więc nowy wygląd reflektorów, nowy grill i nowy kształt dolnej części zderzaka, który teraz stylistycznie nawiązuje do face liftingu Opla Astry IV. Z tyłu wprowadzono podobne zmiany, tzn. pojawił się nowy kształt zderzaka, nowe lampy tylne oraz chromowa listwa, które nawiązują stylistycznie do tyłu modelu Opel Cascada. Mi ta chromowa listwa przypomina nieco siostrzany ale nieprodukowany już model nowego Saaba 9-5. Zewnętrzne zmiany stylistyczne uważam, za bardzo dobre posunięcie, co do zmian wewnątrz samochodu to mam już mieszane uczucia. Całkowicie przebudowano konsolę centralną wprowadzając 8-mio calowy kolorowy panel dotykowy. Obsługa konsoli została bardzo uproszczona, inżynierowie z Opla w końcu chyba zrozumieli, że nadmiar przycisków jedynie rozpraszał uwagę kierowcy. Teraz ergonomia i intuicyjna obsługa powinna być na o wiele wyższym poziomie. Niestety co z przykrością stwierdzam, część przycisków wyleciała z konsoli centralnej, ale pojawiła się na nowy kole kierownicy. Niestety nie wiem po jaką cholerę zmodyfikowano również zestaw zegarów. Zrezygnowano z dwóch zegarów i wprowadzono 8-mio calowy kolorowy wyświetlacz o wysokiej rozdzielczości, na którym wyświetlany będzie chociażby prędkościomierz. Nie wiem czy to dobre rozwiązanie, chociaż podobne widziałem w Mondeo i S-Maxie i raczej przyjąłem je z entuzjazmem, nie wiem jednak jak ten wyświetlacz będzie prezentować się w odświeżonej Insigni w praktyce, w związku z tym na tą chwilę mam nieco mieszane uczucia do tej zmiany. Jeśli chodzi o jednostki napędowe i zawieszenie to tu również wprowadzono zmiany. Nowa Insignia zyska nowe amortyzatory, na którymi spędziłem sporo czasu. Wprowadzono też nowe silniki z turbodoładowaniem, które poszerzą gamę jednostek napędowych. Silniki diesla: 2.0 CDTI 120 KM 2.0 CDTI 140 KM 2.0 BiTurbo CDTI 195 KM Silniki benzynowe: 1.4 Turbo LPG ecoFLEX 140 KM 2.0 SIDI Turbo 170 KM 2.0 SIDI Turbo 250 KM 2.8 V6 Turbo 325 KM Opel Insignia po faceliftingu zostanie publicznie zaprezentowany podczas jesiennych targów motoryzacyjnych we Frankfurcie. Ceny odświeżonej Insignii rozpoczynają się od 78 800 zł, pierwsze modele trafią do dealerów w październiku. 