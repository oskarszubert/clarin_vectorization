Tak przyznaję się bez bicia, ostatnio zapuściłem trochę tego bloga z powodu braku czasu. Generalnie to mógłbym zrzucić w pełni legalnie winę na dostawców, którzy wspaniałomyślnie postanowili wygenerować problemy. Nie wiem czy się zmówili czy jak, ale jak na złość wszyscy wpadli na pomysł wygenerowania problemu w zasadzie w tym samym czasie. Zbieg okoliczności? Zapytany zostałem na blipie, dlaczego nie ma nowych wpisów i czy jest to pierwszy objaw braku tzw. weny twórczej? Odpowiedziałem, że nic z tych rzeczy zamierzam w najbliższym czasie opisać i skomentować kilka premier zaprezentowanych podczas targów we Frankfurcie oraz mam w planie artykuł poświęcony poduszkom powietrznym, które są instalowane w samochodach.  Z racji tego, że post ten jest dość luzacki to odejdę od tematów automotive i napiszę kilka zdań o niniejszym blogu. Równo dziś upłynął miesiąc odkąd monitoruję ilość odwiedzin bloga przy użyciu Google Analytics. Wyniki są następujące: 740 odwiedzin, 1186 odsłon. Wynik w porównaniu z innymi blogami o tematyce automotive, jest pewnie kiepski ale ja się cieszę Postanowiłem, że nieco rozbuduję słownik, raduje mnie fakt, że komuś przydają się informację zawarte w słowniku. W następnym tygodniu planuję wyjaśnienie kolejnych haseł jakimi są FMEA oraz Run@Rate. A na koniec notki nieco humorystycznie. Kiedyś gdy zaczynałem swoją przygodę z branżą automotive, ktoś powiedział mi: „Pamiętaj, każda dostawca jest brzydka„. Zapytałem wtedy skąd to uogólnienie ale nie dostałem odpowiedzi na moje pytanie. Dziś wiem, że brzydka dostawca to taka, która ściemnia kręci i robi wszystko by utrudnić współpracę. Natomiast wiem już, że ładna dostawca to taka która się nie ośmiesza, zna i akceptuje wymagania klienta i robi wszystko co możliwe by je sprostać na drodze ogólno-rozumianego kompromisu. W swojej pracy każdemu daję szansę by był ładnym dostawcą, ale niektórzy niestety z tej szansy nie skorzystali 