Od dłuższego czasu w polskich salonach dostępny jest model Kia cee’d po face liftingu. Samochód w wersji 5-cio drzwiowej oraz kombi został zaprezentowany podczas targów motoryzacyjnych we Frankfurcie w 2009 r. Teraz rodzina modeli c’eed będzie posiadać również odświeżony trzydrzwiowy model Kia Pro cee’d. Odświeżony Pro cee’d ma być publicznie pokazany podczas zbliżających się targów motoryzacyjnych Genewa 2011 ale do Internetu wyciekły zdjęcia prezentując nowego Pro cee’da.  Ze zdjęć wynika, że odmłodzony Pro cee’d zyska nowy grill, stylowo podobny do modeli Magentis, Sportage, zmodyfikowany kształt zderzaka oraz nowe reflektory. Nie wiadomo na chwilę obecną czy zmiany dotyczyć będą także tyłu samochodu, ale tu też można podejrzewać, że jak to zwykle przy face liftingu bywa, zmienione zostaną tylne lampy oraz zderzak. Ciekaw jestem też czy Kia zdecyduje się na jakiekolwiek zmiany wewnątrz samochodu.  Jeśli chodzi o jednostki napędowe, to pod maską odmłodzonego modelu Pro cee’d, pojawi się nowa jednostka wysokoprężna o pojemności 1.6 l o mocy 130 KM. Kia Pro cee’d po face liftingu pojawi się pewnie w salonach jeszcze w 2011 roku. Warto tutaj dodać, że w roku 2011 w ofercie koreańskiej marki pojawi się też nowa Kia Optima, Kia Picanto oraz Kia Rio. źródło zdjęć:  Kia World 