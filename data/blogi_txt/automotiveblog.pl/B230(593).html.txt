Od dobrych kilkunastu dni w telewizji emitowana jest reklama modelu Opel Corsa Edition 150. Spot informuje o świętowaniu 150-ciu lat, nie bardzo wiem o co kaman, gdyż kilka lat temu Opel wypuścił edycję 111 lat Opla. Skąd te rozbieżności, ano stąd że 150-siąt lat temu, dziadek Opel założył fabrykę maszyn do szycia, co było jego pierwszym biznesem, natomiast w 1898 roku firma Opel (3 lata po śmierci dziadka Adama) rozpoczęła produkcję samochodów, stąd też edycja 111 przypadła na rok 2009. Szybko te  lata Oplowi lecą, w sumie to można nadal wypuszczać kolejne edycję liczone od innych przełomowych wydarzeń z życia dziadka Opla. To tyle wstępu, czas przejść do meritum. Reklama Corsy Edition 150 moim zdaniem fajna, dynamiczna, pojawiają się w niej różne Corsy, również w wersji OPC. W reklamie jasno pada co zawiera Corsa z limitowanej serii, szkoda tylko że na końcu ta cena w kredycie 50/50.  Reklama na 4, jednak moja osobista małżonka zarzuca, że reklama jest kopią reklamy modelu Nissan Qashqai. Cóż tam kolory, tu kolory, jednak tam farba, tutaj dym, no ale jakieś prawdopodobieństwo jednak jest. Ale to chyba pstryczek w nos od Opla dla Nissana, gdyż ostatnia reklama Nissana Qashqai była jednak podobna do tej reklamy Corsy Nissan w jednej wersji spotu modelu Qashqai skopiował natomiast pomysł słynnych piłeczek Sony   Czybyż taka mini wojna reklamowa? 