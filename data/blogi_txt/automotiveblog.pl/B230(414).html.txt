Koreańska marka Kia zdobyła prestiżową nagrodę „red dot” w tegorocznej edycji plebiscytu „red dot design award”. Nagroda „red dot” przyznawana jest od 1955 roku przez Design Centrum Nordrhein Westfalen w różnych kategoriach. Międzynarodowe jury przyznało tytuł red dot dwóm projektom opracowanym przez koncern Kia, są to kompaktowy SUV Kia Sportage oraz sedan średniej klasy Kia Optima. Optima otrzymała także tytuł „Best of the Best”. Przypomnę jeszcze, że poprzednio marka Kia zdobyła wyróżnienia „red dot” dla swoich modeli Soul oraz Venga, co oznacza że marka Kia otrzymała tytuł „red dot” już czterokrotnie.  Marce Kia należą się szczere gratulacje, z nudnych typowo koreańskich samochodów, koncern zaczął robić naprawdę ciekawe samochody, mogące konkurować z europejskimi projektami znanych producentów. Podoba mi się wzornictwo stosowane przez Kie, nowy Sportage jest naprawdę fajny, Venga też niczego sobie, Soul jakoś do mnie nie przemawia, ale za to Optima to bardo odważny i nowatorski projekt. Czekam aż Optima dołączy do gamy modeli sprzedawanych w Polsce, wydaje się że takie projekty jak Kia Optima, nowy Peugeot 508 mogą dość namieszać w rynku samochodów z segmentu D. 