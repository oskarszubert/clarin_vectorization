Prognozy pogody mówią, że w najbliższy weekend już mocno powinniśmy poczuć wiosnę. Temperatury mają być powyżej 20 stopni, więc najwyższa pora na zmianę opon z zimowych na letnie. Jednak warto też nieco bardziej zadbać o samochód i wykonać kilka prostych czynności, które w dłuższej perspektywie czasu pozytywnie wpłyną na nasz samochód. O ile zaniechanie wymiany opon zimowych na letnie skutkować może dłuższą drogą hamowania, niebezpiecznymi sytuacjami na drodze to dla samego samochodu jazda na oponach zimowych w lecie nie jest niczym złym. Dla opon oczywiście jest, gdyż zimowe opony się przegrzeją i gdy znowu spadnie śnieg, to nie będą one już należycie spełniać swojej funkcji. Ważną rzeczą po zimie jest dokładne umycie samochodu, w tym także i podwozia. Dokładne umycie samochodu pozwoli na usunięcie resztek soli z różnych zakamarków. Sól może być źródłem korozji. Wiele nowych automatycznych myjni samochodowych oferuje program mycia podwozia, jeśli nie możecie skorzystać z takiej myjni to warto jechać na samoobsługową myjnie bezdotykową i lancą spróbować dokładnie umyć podwozie. Dobrze jest także dokładnie wymyć dywaniki i przy okazji posprzątać wnętrze auta. Można już wyjąć z samochodu skrobaczkę do szyb, miotełkę, łańcuchy śniegowe i inne zimowe akcesoria. Warto też wyczyścić dokładnie szyby i sprawdzić stan piór wycieraczek. Podczas kolejnego uzupełniania płynu do spryskiwaczy, nalewamy już jego letnią odmianę. Nie ma potrzeby odsysania ze zbiornika pozostałego tam płynu zimowego. Po wymianie opon zimowych na letnie oraz kosmetyce i myciu auta, należy sprawdzić poziom płynu chłodzącego. Niskim poziom płynu chłodzącego podczas upałów może skutkować przegrzaniem silnika. Podczas sprawdzania poziomu płynu chłodzącego warto też od razu sprawdzić poziom płynu hamulcowego. Przy dynamicznej jeździe dobrze jest co kilka lat wyczyścić przewody układu hamulcowego i wymienić kompletnie płyn hamulcowy. Podczas wymiany opon zimowych na letnie można też zweryfikować stan tarcz i klocków hamulcowych. Wraz z nadejściem upałów czy cieplejszych dni, z pewnością znowu zaczniemy używać w samochodzie klimatyzacji. Można już teraz pokusić się o jej przegląd i nie czekać na pierwsze letnie upalne dni. Drogi w naszym kraju nie są w najlepszy stanie, o tym chyba wiedzą wszyscy. Po zimie stan dróg mocno się pogarsza. Pogoda nie zawsze pozwala drogowcom na łatanie dziur, przez co jazda po takich drogach wpływa na szybsze zużycie się układu zawieszenia. Warto więc zadbać także o sprawdzenie stanu zawieszenia i zbieżności. Należyte zadbanie o samochód z początkiem wiosny pozwoli na uniknięcie przykrych niespodzianek podczas wiosennych weekendowych wypadów czy letnich urlopów. 