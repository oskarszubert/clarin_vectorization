Przedstawiciele marki Skoda potwierdzili, że w najbliższym czasie ukażą się dwa nowe modele tej czeskiej marki. Pierwszym z nich ma być mały samochód miejski z segmentu A, o którym spekulowano już od dłuższego czasu. Najprawdopodobniej będzie to nieco zmieniona wersja Volkswagena Up/Lupo. Nie wiadomo nic o specyfikacji tego samochodu, jednak w mediach pojawiły się spekulacje jakoby auto miało być oferowane z silnikiem z gamy TSI. Nie ukrywam, że silnik 1.2l TSI o mocy 85 KM byłby ciekawą propozycją dla takiego miejskiego malucha. Debiut rynkowy tego samochodu spodziewany jest jeszcze w tym roku. Pewnie premiera odbędzie się podczas jesiennych targów we Frankfurcie. Kolejny model, jest zapowiadany na rok 2012. Ma to być samochód typu sedan plasowany między Fabią, a Octavią, oferowany będzie głównie w krajach rozwijających się i ma być konkurencją dla modelu Dacia Logan. Skoda planuje aby ten samochód oferował  był atrakcyjny cenowo w porównaniu do oferowanego wyposażenia. Plany Skody są dość ambitne, do 2018 roku sprzedaż samochodów tej czeskiej marki ma osiągnąć poziom 1.5 miliona egzemplarzy, czyli to blisko dwa razy tyle co Skoda sprzedaje obecnie. Wydaje się więc, że plany uruchomienia nowego małego auta segmentu A oraz samochodu low-cost są dość dobrze przeanalizowane. Obecnie Skoda nie ma alternatywy dla maluchów koncernu PSA produkowanych w Kolinie. Zabranie też części potencjalnych klientów zainteresowanych Dacią może też być dobrym posunięciem. Jednak zastanawiam się co Skoda zrobi jeśli chodzi o następną generację modelu SuperB. Oczekiwałbym też od Skody samochodu rodzinnego typu Ford S-Max, Opel Zafira. Aż się prosi o Skodową wersję VW Sharana. 