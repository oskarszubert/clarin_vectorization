Dziś oficjalnie Kanclerz Angela Merkel otworzyła 63-cią Międzynarodową Wystawę Samochodową (IAA) we Frankfurcie nad Menem. Media powoli nazywają ta wystawę mianem Ekosalonu Frankfurt 2009. Coś w tym jest, w obliczu kryzysu światowe koncerny prezentują samochody z silnikami hybrydowymi lub też o wiele bardziej ekologiczne w porównaniu z poprzednimi modelami. Premier jest tak dużo, że gdybym o każdej chciał napisać to zajęłoby mi to mnóstwo czasu, dlatego planuję aby przez najbliższe kilka dni przedstawić moje komentarze odnośnie niektórych premierowych modeli. 