Nexteer Automotive to nowa nazwa Global Steering Division Delphi. W momencie zakupienia przez GM Global Steering Holdings LLC całego pionu produkcji układów kierowniczych of koncernu Delphi, nowy właściciel podjął decyzję o rozpoczęciu działalności rynkowej pod nazwą “Nexteer Automotive”.   Z powyższego wynika, że w Polsce dwa zakłady najprawdopodobniej zmienią nazwę, chodzi o Delphi Polska Automotive Systems Sp. z o.o. Tychy oraz Delphi Polska Automotive Systems Sp. z o.o. Gliwice oraz o centrum inżynieryjne Delphi w Krakowie. Czyli tak naprawdę Nexteer to nowa nazwa dla oddziałów Delphi z dywizji układów kierowniczych. Co ciekawe to Delphi Poland S.A. oddział w Krośnie produkujący amortyzatory z początkiem listopada też zmieni nazwę, ale to temat na oddzielny post. Nexteer Automotive to firma zatrudniająca ponad 6200 pracowników, dostarcza swoje wyroby do 60 klientów i w różnych regionach świata ma 17 zakładów produkcyjnych, 14 centrów obsługi klienta i 6 centrów inżynieryjnych w tym jeden w Polsce – Kraków. Główną siedzibą Nexteer Automotiv będzie stara siedziba Delphi Steering w Saginaw w USA. Jako nazwa Nexteer jest całkiem OK., witryna firmy na razie nie zawiera zbyt wielu informacji ale powaliła mnie na kolana mapka z lokalizacjami oddziałów firmy Nexteer, popatrzcie sami. Nie wiem dlaczego ale jakoś tak dziwnie Gliwice, Tychy, Warszawa, Kraków raczej nie są w Polsce, a bardziej wygląda mi to na Ukrainę czy Białoruś. Tak wiem, amerykanie nie bardzo wiedzą gdzie jest Polska    I jeszcze jedna ciekawostka, na stronie nexteer.com jest wyraźnie napisane, że firma posiada 17 zakładów produkcyjnych. PAP w swojej depeszy informuje o 15-stu i oczywiście wiele innych witryn robiło głupie kopiuj wklej. Na automotiveblog.pl nie ma bezmyślnego kopiuj/wklej   źródło: nexteer.com pap.pl 