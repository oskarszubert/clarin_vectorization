W poniedziałek 19 lipca 2010 r. z linii produkcyjnej gliwickiej fabryki Opla, zjechał ostatni wyprodukowany model Opla Zafiry B. Obecnie fabryka produkuje Astrę III Classic w nadwoziu sedan oraz 5-cio drzwiową wersję Opla Astry IV generacji. Wolne moce produkcyjne w gliwickiej fabryce Opla, zostaną wykorzystane na produkcję Astry IV. Produkcja Zafiry została przeniesiona do Bochum, w której dotąd równolegle produkowano Zafirę. Teraz fabryka w niemieckim Bochum będzie jedyną fabryką wytwarzającą ten model. Historia produkcji Zafiry B ma swój początek 12 września 2005 r. Zafira stała się głównym modelem produkowanym w Gliwicach. Najwięcej Zafiry zjechało z linii produkcyjnej w 2007 r. – 122 371 egzemplarzy. W tym roku było to już jedynie 17.5 tyś. sztuk. Łącznie w Gliwicach wyprodukowano łącznie 459 549 sztuk. Zafiry z logo Opel oraz Vauxhall. Nowa Zafira C, wykorzystująca płytę podłogową Global Delta Platform, będzie produkowana tylko w zakładach w Bochum.  Rozpoczęcie produkcji Zafiry kolejnej generacji planowane jest jesienią przyszłego roku. W zakładach Opla w Gliwicach na miejsce Zafiry uruchomione zostaną nowe modele. Na początku 2012 w Gliwicach rozpocznie się produkcja Astry IV 3 drzwiowej, a w połowie 2012 roku Astry IV 4 drzwiowej sedan. Gliwicka fabryka Opla będzie jedyną fabryką produkująca wersje trzy i czterodrzwiową nowej Astry 4. A jeszcze na koniec, odnośnie nowej Zafiry to tu Opel znowu zaskoczy. Znam kilka szczegółów dotyczących tego modelu i muszę powiedzieć, że tak jak w przypadku Opla Merivy gdzie wprowadzono przełomowe rozwiązanie FlexDoors, tak samo w Zafirze wprowadzone będą nowe rozwiązania nie występującej w żadnym innym modelu Opla. 