Dziś Volvo opublikowało pierwsze oficjalne zdjęcia nowego modelu Volvo S60. Muszę przyznać, że samochód zrobił na mnie wrażenie, niestety na chwilę obecną koncern Volvo opublikował tylko i wyłącznie dwa zdjęcia prezentujące zewnętrzną sylwetkę samochodu, ale mam nadzieję, że wnętrze nowego Volvo S60 również pozytywnie mnie zaskoczy. Prezes Volvo Cars Stephen Odell w swojej wypowiedzi przyznał, że nowy model S60 wygląda sportowo i dynamicznie, jak żaden poprzedni. Nowe Volvo S60 to nie tylko nowy wygląd, ale też i nowe technologie, które sprawią że kierowca prowadząc samochód będzie czuł się bardziej pewnie i bezpiecznie. Volvo S60 może być wyposażone w dwa nowe system bezpieczeństwa czynnego: Pedestrain Safety – wykrywający pieszych na drodze oraz w nową generację systemu Collision Warning with Full Auto Brake System. System Pedestrian Safety wraz z systemem Collision Warning with Full Auto Brake pozwala na unikniecie kolizji z pieszymi przy prędkości mniejszej niż 25 km/h w momencie gdy kierowca nie zdoła zareagować na czas. Chodzi o sytuację gdy na przykład jadąc wolno między samochodami kierowca nie skupia należycie uwagi na drodze lecz szuka wolnego miejsca do zapakowania. Nagle ulicę przed samochód wypada piłka, a zaraz za nią biegnie dziecko. System ostrzeże kierowcę za pomocą sygnału dźwiękowego i znakowi STOP, który wyświetli się ma wyświetlaczu umieszczonym na przedniej szybie. Jeśli kierowca zignoruje ostrzeżenie to system sam zatrzyma samochód. Przyznam szczerze, że opisywane rozwiązanie jest dość ciekawe i sam chętnie zapoznam się jak ów system działa w rzeczywistości. Nowe Volvo S60 zadebiutuje podczas wystawy motoryzacyjnej w Genewie w marcu 2010 r. Produkcja seryjna tego modelu ruszy w lecie 2010 r., a samochód będzie produkowany w fabryce Volvo w belgijskim Ghent. Myślę sobie, że nowe Volvo S60 może być nominowane do nagrody COTY2011.   źródło: www.media.volvocars.com 