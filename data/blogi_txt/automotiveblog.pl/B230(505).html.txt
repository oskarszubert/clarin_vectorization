Pora nadrobić zaległości i opublikować dane dotyczące rejestracji nowych samochodów osobowych na rynku polskim w sierpniu 2011. Sierpień zgodnie z przewidywaniami analityków nie był dobrym miesiącem. Obniżenie wielkości rejestracji/sprzedaży nowych samochodów w sierpniu jest trendem obserwowanym rok do roku. Wakacje i dobra pogoda spowodowały mniejsze zainteresowanie zakupem nowych samochodów. Dodatkowy wypływ na obniżoną sprzedaż miał niepokój na giełdach papierów wartościowych, wahający się kurs franka szwajcarskiego oraz widmo bankructwa USA. W sierpniu 2011 roku zarejestrowano zaledwie 19 633 samochodów osobowych. Jest to najgorszy miesięczny wynik tego roku. W ujęciu rok do roku, wyniki rejestracji nowych samochodów osobowych na rynku polskim w sierpniu 2011 zmniejszył się o -3.4% (-682 sztuki). Natomiast w porównaniu do lipca, ilość rejestracji spadła aż o -14.3% (-3 287 sztuk). Jak dotąd od początku roku klienci zarejestrowali w Polsce 179 922 samochodów osobowych. Patrząc na ranking marek cieszących się największym zainteresowaniem klientów, nie odnotowano większych zmian. Pozycję lidera nieustannie posiada Skoda. Od początku rok zarejestrowano w Polsce 20 907 samochodów osobowych tej czeskiej marki, co dało jej udział w rynku na poziomie 11.62%. Jednak osiągnięty przez Skodę wynik jest mniejszy od wyniku z analogicznego okresu 2010 roku o -3.13%. Na drugim miejscu tak jak przed miesiącem znalazł się Ford, który nieznacznie umocnił swoją drugą pozycję. Od początku roku klienci zarejestrowali 14 695 samochodów tej marki. Jest to wynik o -0.28% gorszy od wyniki z minionego roku. Udział w rynku marki Ford wynosi obecnie 8.17%. Trzecie miejsce rankingu zajmuje Opel. Ilość zarejestrowanych samochodów tej marki wynosi 14 560 sztuk. Jest to wynik gorszy o -1.87%, od uzyskanego w roku ubiegłym. Udział Opla w rynku po ośmiu miesiącach wynosi obecnie 8.09%. Na czwartym miejscu uplasowała się Toyota. Klienci zarejestrowali w ciągu 8 miesięcy 12 598 egzemplarzy tej marki. W ujęciu rok do roku wynik Toyoty jest gorszy aż o -16.3%. Udział Toyoty w rynku to równe 7%. Piąta pozycja tak jak w miesiącach poprzednich należy do włoskiej marki Fiat. Od początku roku klienci zdecydowali się zarejestrować 12 071 samochodów tej marki. Fiat w ujęciu rok do roku pogorszył wynik rejestracji aż o -24.16%. Udział w rynku marki Fiat wynosi 6.71%. Na szóste miejsce po awansie o oczko wyżej przesunął się Volkswagen. Łączna ilość zarejestrowanych samochodów osobowych VW od początku roku to 11 520 egzemplarzy. Pomimo awansu, ilość rejestracji samochodów marki VW zmniejszyła się w ujęciu rok do roku o -7.36%. Obecnie Volkswagen posiada udział w rynku na poziomie 6.4%. Renault stracił swoje dotychczasowe miejsce i obecnie zajmuje siódmą pozycję z nieznaczną stratą do VW. 11 470 to ilość zarejestrowanych samochodów tej francuskiej marki od początku roku. Renault jest pierwszą marką w rankingu TOP 10, która zwiększyła ilość rejestracji o +1.3% w porównaniu z minionym rokiem. Renault może pochwalić się obecnie udziałem w rynku na poziomie 6.37%. Ósme miejsce w dalszym ciągu utrzymała koreańska Kia, rejestrując od początku roku 8 750 egzemplarzy nowych samochodów osobowych. Jest to wyniki gorszy o -6.82%, co przedkłada się na udział w rynku na poziomie 4.86%. Dziewiąte miejsce rankingu zajmuje Nissan. Nissan w dalszym ciągu jest jedyną marką z pierwszej dziesiątki rankingu rejestracji, która może pochwalić się dwucyfrowym wzrostem wyniku rejestracji nowych samochodowych osobowych w ujęciu rok do roku. Od początku roku, klienci zarejestrowali 8 573 samochodów tej japońskiej marki. Nissan poprawił swoje wyniki o +11.35%. Udział w rynku wynosi 4.76%. Ostatnie miejsce pierwszej dziesiątki rankingu przypadło japońskiej marce Hyundai, która zakończyła osiem miesięcy 2011 r. z wynikiem rejestracji 8 262 sztuk, +4.38% w porównaniu do roku 2010. Udział w rynku marki Hyundai wynosi 4.59%. Poza pierwszą dziesiątką rankingu znalazły się na kolejnych miejscach następujące marki: 11) Peugeot – 7 538 zarejestrowanych egzemplarzy, -9.80% w ujęciu r/r 12) Citroen – 6 978 zarejestrowanych egzemplarzy, -10.47% w ujęciu r/r 13) Chevrolet – 4 830 zarejestrowanych egzemplarzy, +20.15% w ujęciu r/r 14) Honda – 4 699 zarejestrowanych egzemplarzy, -30.3% w ujęciu r/r 15) Suzuki – 4 567 zarejestrowanych egzemplarzy, +5.64% w ujęciu r/r W porównaniu do lipca w rankingu zaszły dwie zasadnicze zmiany. VW awansował o jedną pozycję w górę i obecnie zajmuje 6-sta pozycję. Chevrolet również awansował o jedno oczko w górę i znalazł się tym samym na 13-stym miejscu. Patrząc na wyniki sierpnia oraz analizując trendy, można spodziewać się, że w kolejnym miesiącu możliwy jest kolejny awans Volkswagena. Natomiast Nissan powinien we wrześniu wyprzedzić marki Kia. Analizując dotychczasowe wyniki moto marek widać trend zmniejsza się udziału procentowego klienta instytucjonalnego w zakupie nowych samochodów osobowych i wynosi 51.3%. Specjaliści wątpią, aby łatwo można było ponownie przyciągnąć do salonów klientów indywidualnych. Być może zmiany przyniesie końcówka roku, gdy producenci będą wprowadzać różnego rodzaju promocje oraz wyprzedaże. Źródło danych: samar.pl 