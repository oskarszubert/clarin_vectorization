Coraz bliżej targów motoryzacyjnych we Frankfucie na którym zobaczymy zapewne kilka ciekawych premier. Aby zbudować napięcie i wywołać pozytywny buzz niektórzy producenci już decydują się na ujawienie niektórych szczegółów. Dziś francuski koncern Renault ujawnił zdjęcia, a w zasadzie zdjęcie modelu Renault Twingo po face liftingu. Będące w ofercie Renault, Twingo drugiej generacji debiutowało w 2007 roku, dobra więc pora na zmiany. Odświeżone Renault Twingo zmieniło nosek, samochód nabrał bardziej sportowego i dynamicznego wyglądu. Zmieniono reflektory oraz zderzak, przez co nowe Twingo trochę mi przypomina konkurenta w postaci Fiata 500 oraz Nissana Juke z powodu okrągłych reflektorów do jazdy dziennej.  Pod maską znajdzie się najprawdopodobniej nowy trzycylindrowy silnik o pojemności 0.9 l oferujący 110 KM. Według zapowiedzi zmiany obejmą także wnętrze, gdzie znajdziemy materiały nieco lepszej jakości, nowe opcje kolorystyczne, a także możliwość zakupienia wersji z nawigacją Tom Tom Live. Zapowiadany face lift to ostatnia zmiana przed wprowadzeniem do oferty Renault Twingo trzeciej generacji. I tu ciekawostka, jeśli wierzyć plotką to nowe Twingo będzie bazowało na płycie podłogowej nowego czteroosobowego Smarta i ma mieć ono tylny napęd?!? Oficjalna premiera Renault Twingo 2012 nastąpi podczas jesiennych targów motoryzacyjnych we Frankfurcie. 