Skoda jest niekwestionowanym liderem jeśli chodzi o sprzedaż samochodów w Polsce. Od kilkunastu miesięcy znajduje się na 1 miejscu w rankingu sprzedaży nowych samochodów osobowych. Jeszcze kilka lat temu popularność Skody oparta była głównie na sprzedaży modelu Fabia, teraz się to zmieniło i słupki sprzedaży Skody w Polsce napędza głównie Octavia. Czeski producent poszerzył gamę oferowanym modeli poprzez wprowadzenie do sprzedaży modelu Citigo, jednak na rynku sporo zamieszać może długo wyczekiwany model, który ma być plasowany pomiędzy Fabią i Octavią, chodzi o model Skoda Rapid.  Skoda Rapid swoją oficjalną premierę będzie mieć podczas jesiennych targów motoryzacyjnych  Paryżu, jednak już dziś Skoda opublikowała pierwsze oficjalne szkice tego modelu. Samochód skonstruowany został na rozbudowanej płycie podłogowej modelu Volkswagen Polo. Zapowiedzią modelu Skoda Rapid był koncepcyjny model Skoda Mission L. Nie znane są jeszcze żadne konkretne dane techniczne tego modelu, jednak można spodziewać się że nowa Skoda Rapid zyska jednostki napędowe zapożyczone z VW Polo. Pierwsze egzemplarze powinny pojawić się u dealerów z końcem 2012 r. 