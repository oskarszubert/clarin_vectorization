Według danych opublikowanych przez SAMAR od początku roku liczba zarejestrowanych nowych modeli w Polsce osiągnęła poziom 247 940 egzemplarzy. Rynek motoryzacyjny kurczy się zarówno pod względem ilości rejestracji samochodów nowych jak i używanych. Co prawda listopad okazał się być dość dobrym miesiącem, w tym roku liczba rejestracji większa była jedynie w marcu. W listopadzie klienci u polskich dealerów zarejestrowali łącznie 24 919 egzemplarzy, co jest blisko o 20% mniej niż w listopadzie 2010 roku. Natomiast od początku roku zarejestrowano w Polsce o 8.49% mniej niż w analogicznym okresie roku ubiegłego. Niższa sprzedaż w 2011 roku nikogo nie dziwi, a branża była na to przygotowana. Obserwując trendy w polskich salonach od razu zauważa się, że rok 2011 należy do klientów instytucjonalnych. Obecnie udział klienta indywidualnego to jedynie 45%, dla porównania na początku roku wynosił on blisko 64%. Klienci indywidualni z racji rosnących cen paliwa, niepewnej sytuacji finansowej, wzrostu wysokości spłaty kredytu, odstępują od dużych wydatków. Natomiast klienci instytucjonalni także mocno ograniczyli zakup nowych samochodów z racji zmiany w przepisach pozwalających na odliczenie pełnej stawki VAT od tak zwanych samochodów z kratką. Pod względem rankingu najbardziej popularnych marek, kolejny miesiąc z rzędu na szczycie listy znajduję się Skoda. Klienci od początku roku zarejestrowali 28 886 egzemplarzy samochodów tej czeskiej marki, co jest mniej o -6.10% niż w minionym roku. Udział Skody w rynku to 11.64%. Z dużą stratą do Skody (o blisko 1/3) na drugim miejscu uplasował się Ford, który jednak uciekł nieco goniącemu go Oplowi. W polskich salonach Forda klienci w ciągu 11 ostatnich miesięcy zarejestrowali 20 749 samochodów. Osiągnięty wynik jest gorszy o -5.72% od wyników w analogicznym okresie roku ubiegłego. Daje on obecnie Fordowi udział w rynku na poziomie 8.37%. Trzecie miejsce zajmuje marka Opel, która osiągnęła wynik rejestracji 19 404 sztuk. O -6.61% mniej niż przed rokiem. Opel posiada 7.83% udziału w Polskim rynku nowych samochodów osobowych. Tuż za podium tak jak przed miesiącem znalazł się Volkswagen. Po jedenastu miesiącach klienci w polskich salonach VW zarejestrowali 17 617 egzemplarzy samochodów. Volkswagen to najwyżej rozstawiona marka w rankingu, która może cieszyć się ze wzrostu sprzedaży w ujęciu rok do roku o +0.93%. Udział w polskim rynku Volkswagen wynosi obecnie 7.11%. Piąte miejsce zajmuje Toyota, z wynikiem 16 686 zarejestrowanych samochodów. W porównaniu do analogicznego okresu minionego roku, japoński koncern zanotował spadek wielkości rejestracji o -20.09%. Udział Toyoty w rynku to 6.73%. Fiat zajmuje szóstą pozycję. Po 11 miesiącach skumulowana ilość zarejestrowanych samochodów marki Fiat wynosi 15 819. W porównaniu do 2010 roku, wolumen zarejestrowanych samochodów tej włoskiej marki jest niższy aż o -26.91%. Fiat ma obecnie udział w rynku wielkości 6.38%. Na siódmym miejscu w dalszym ciągu znajduje się marka Renault, która jest najwyżej rozstawioną w rankingu francuską marką. Klienci od początku roku zarejestrowali 14 955 samochodów. Renault w porównaniu do ubiegłego roku zanotował spadek wielkości rejestracji o -6.97%. Renault posiada obecnie 6.03% udział w polskim rynku nowych samochodów osobowych. Nissan w dalszym ciągu znajduje się na 8 miejscu jednak po piętach depcze mu Hyundai. Nissan to jedyna marka z pierwszej dziesiątki rankingu, która może cieszyć się z dwucyfrowego wzrostu rejestracji (+15.62%) w ujęciu rok do roku. Udział Nissana w rynku to 5.05%. Na dziewiątym miejscu tak jak przed miesiącem znajduje się koreański koncern Hyundai. Klienci zarejestrowali od początku roku 12 443 egzemplarze samochodów, o +4.70% więcej niż przed rokiem, co przedkłada się na udział w rynku na poziomie 5.02%. Ostatnie miejsce pierwszej dziesiątki zajmuje marka Kia. Po 11 miesiącach ilość zarejestrowanych nowych samochodów osobowych wyniosła 11 632 egzemplarzy. Osiągnięty wyniki rejestracji jest o -12.34% mniej niż przed rokiem. Udział w rynku marki Kia to 4.69%. Poza pierwszą dziesiątką rankingu znalazły się na kolejnych miejscach następujące marki: 11) Peugeot – 10 088 zarejestrowanych egzemplarzy, -16.56% w ujęciu r/r 12) Citroen – 9 513 zarejestrowanych egzemplarzy, -17.84% w ujęciu r/r 13) Chevrolet – 6 693 zarejestrowanych egzemplarzy, +20.31% w ujęciu r/r 14) Suzuki – 6 486 zarejestrowanych egzemplarzy, +8.32% w ujęciu r/r 15) Honda – 6 229 zarejestrowanych egzemplarzy, -35.13% w ujęciu r/r Pod względem rejestracji jedynie w listopadzie, spośród wszystkich marek wymienionych powyżej największą ilość rejestracji odnotowała Skoda oraz Volkswagen. Natomiast patrząc na cały 2011 rok, najwięcej radości jeśli chodzi o zmiany w ujęciu rok do roku odnotował Chevrolet, Nissan oraz Suzuki. Największą stratę notują natomiast Honda, Fiat oraz Toyota. Chevrolet mocno odświeżył gamę oferowanych modeli to tłumaczy więc wzrost sprzedaży. Natomiast Honda, Fiat i Toyota nie dysponują żadnym ciekawym nowym modele typowo flotowym, co powoduje mniejsze zainteresowanie klientów. Wyprzedaże prowadzone przez importerów oraz indywidualne programy dealerów nie odnoszą już takiego skutku jak w minionych latach. Można spodziewać się, że grudzień nie będzie należał do rekordowych miesięcy 2011 roku, jednak analitycy prognozują osiągnięcie rejestracji na poziomie około 270 tys. Oznaczać to będzie nic innego jak skurczenie się moto rynku na przestrzeni ostatnich 12 miesięcy aż o 40 tys., co przedkłada się oczywiście na niższe wpływy do budżetu Państwa. Sytuacja dealerów nie jest zbyt kolorowa, należy pamiętać że wiele stacji dealerskich to lokalne rodzinne biznesy, które już w tym roku odczuwają skutki drugiej fali kryzysu. Dealerzy w dalszym ciągu naciskają aby rząd przywrócił możliwość pełnego odliczenia stawki VAT od zakupu samochodu z kratką. Na początku spowodowałoby to mniejsze wpływy podatków do budżetu, natomiast na przestrzeni kilku lat zrekompensowałaby to większa sprzedaż nowych samochodów. Słabnące wyniki moto sektora dają się we znaki przede wszystkim dealerom, którzy zatrudniają w Polsce blisko 50 tys. pracowników. Ucierpiał na tym także budżet państwa, spadek sprzedaży spowodował zmniejszenie wypływów do budżetu (akcyza, VAT) aż o pół miliarda złotych. Analitycy biją na alarm i prognozują, że w przypadku braku radykalnych działań ze strony rządu, wpływu do budżetu z moto sektora w 2012 roku zmniejszą się o kolejne ćwierć miliarda złotych. Niestety rząd co najwyżej może zmienić prawo odnośnie odliczenia VATu. Wartość nabywcza portfela Polaków jest wciąż niska w odniesieniu do innych obywateli Unii Europejskiej. Dla porównania statystycznie w Polsce sprzedaje się 8 nowych samochodów na 1000 mieszkańców, natomiast średnia w UE to 30 samochodów. Analitycy informują, że z racji bliskości Niemiec, Polska powoli staje się motoryzacyjnym skansenem Europy. Blisko połowa samochodów jeżdżących po polskich drogach ma więcej niż 10 lat. Często są to samochody spełniające normy spalania Euro2, Euro3 (od 2009 r. obowiązuje norma Euro5). Jak sami widzicie polski moto-sektor mocno odczuwa już skutki drugiej fali kryzysu. Miejmy nadzieje, że w 2012 roku nasz rząd podejmie jakieś kroki aby ratować miejsca pracy u polskich dealerów, a także odpowiednio stymulować wzrost sprzedaży nowych samochodów osobowych poprzez zmiany w podatkach VAT od zakupu nowych samochodów osobowych dla przedsiębiorców. Źródło danych: samar.pl 