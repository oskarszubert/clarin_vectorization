Opel ogłosił plany uruchomienia produkcji w 2013 roku nowego małego samochodu z segmentu mini. Opel na razie nie ujawnił nazwy swojego nowego dziecka, na chwilę obecną projekt nosi nazwę Opel Junior. Junior będzie samochodem z segmentu mini, konkurować będzie między innymi z trojaczkami z Kolina (Citroen C1, Peugeot 107, Toyota Aygo). Opel Junior produkowany będzie w niemieckiej fabryce w Eisenach, gdzie obecnie produkowany jest Opel Corsa w wersji trzydrzwiowej. Aby uruchomić produkcję nowego projektu Junior w fabryce w Eisenach, Opel zamierza zainwestować w tym celu 90 milionów Euro. Projekt Junior to kolejny po nowej Merivie jedynie europejski projekt. W odróżnieniu do takich modeli jak Insignia, Astra IV oraz nowej Corsy kolejnej generacji, Junior nie będzie oparty na żadnej globalnej platformie. Samochód będzie wykorzystywał sporo technologii używanych w obecnej Corsie D. Według doniesień, które ukazały się w mediach, być może Opel Junior będzie również dostępny jako hybryda, wykorzystujący technologie z modeli Chevrolet Volt oraz Opel Ampera. Samochód z segmentu mini to dobry krok. Być może Opel Junior przeobrazi się w samochód o nazwie Opel Allegra, o którym pisałem blisko rok temu. Niektórzy pewnie skrytykują ten projekt, że już przestarzały, że się wzoruje na Corsie, która nie ma już tego powiewu świeżości. Nie mniej jednak zastosowanie w projekcie Junior wielu rozwiązań w obecnej Corsy z pewnością będzie miało przedłożenie na niższą cenę. Nieśmiało twierdzę, żeby Junior był sukcesem to cena samochodu musi być na poziomie około 6000 – 7000 Euro (ok. 25 000 zł). 