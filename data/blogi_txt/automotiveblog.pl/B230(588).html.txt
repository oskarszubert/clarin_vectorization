Sporo dużych marek zaliczyło pewnego rodzaju wpadki, który odbiły się echem w mediach społecznościowych. Wydaje mi się, że wiele osób kojarzy chociażby sprawę Kominka i Dr. Oetkera, czy ostatni kryzys marki Wedel i Ptasiego Mleczka®. W sumie to nie spotkałem się w polskich mediach społecznościowych z kryzysem, który dotknąłby branżę motoryzacyjną, aż do dziś… Wśród dziesiątek maili, które codziennie otrzymuje, wpadł mi w oko mail o tytule „Jak to jest z gwarancją KIA?”. Zanim jeszcze napiszę o całej akcji, to mały wstęp. Gdy zadaje sobie pytanie, jak to jest z gwarancją producenta na samochody marki KIA, to na myśl nasuwa mi się stwierdzenie, że KIA jako jedna z nielicznych marek daje 7-mio letnią gwarancję na swoje modele. W sumie to nawet eksponuje ten fakt w jednym ze swoich ostatnich spotów reklamowych emitowanych w polskiej telewizji.  Nie będę się rozpisywać o samym spocie reklamowych, napiszę tylko że podoba mi się, fajnie zrobiony. Spot promuje samochody marki KIA oraz informuje o Euro2012, gdzie KIA jest sponsorem. Na końcu spotu reklamowego pojawia się jednoznaczna informacja o 7-mio letniej gwarancji. To teraz wróćmy do meritum. Użytkownicy samochodów marki KIA (związani z forum mojaceed.pl???) założyli na facebooku fan page Czy Kia Kłamie i jeszcze podpięli pod to domenę czykiaklamie.pl. Jak wynika z opisu, fan page został założony z powodu usterek samochodów marki KIA jednego z klientów, w przypadku której importer nie chciał rozpatrzyć reklamacji właściciela. Jak akcja się zaczęła? Organizatorzy akcji KiaKlamie.pl (domena założona z końcem lutego – wg. whois.pl), wysłali do Wojciecha Szyszko, Dyrektora Zarządzającego KIA MOTORS POLSKA, poniższy list, w którym zapraszają go do objęcia honorowego patronatu nad akcją.   Kia oczywiście odpowiedziała, wzywając organizatora do zaprzestania naruszania dóbr osobistych spółki. Autor akcji chyba się zreflektował więc szybko zmienił nazwę akcji z orzekającej „KiaKlamie.pl” na pytającą „CzyKiaKlamie.pl” (domena zarejestrowana 4 dni po odpowiedzi KIA Motors Polska).  Jestem ciekaw jak to dalej się potoczy. Na facebooku widziałem reklamy sponsorowane całej akcji, chociaż na chwilę obecną fan page polubiło jedynie 125 osób. To dość kiepski wynik, chyba zbyt mały aby koncern KIA przejął się tą akcją. Jednak KIA MOTORS POLSKA nie tylko ma problem z klientami, ale także z niezadowolonymi mieszkańcami Warszawy, którzy zasypali oficjalny profili marki KIA na facebooku żądaniami usunięcia bannera. O samej akcji było też głośno w sieci. Osobiście nie mam nic do marki KIA, nowe modele koreańskiego koncernu są mocno konkurencją dla europejskich koncernów. Także w Polsce sporo samochodów marki KIA można dostrzec na drogach. Dodatkowo koncern jest jednym ze sponsorów Euro2012, a tu proszę tak trochę czarny PR i kryzys wizerunku. 