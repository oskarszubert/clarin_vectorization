W październiku w mediach pojawiły się informację o planach Opla dotyczących wprowadzenia nowego modelu, który z założenia miałby być mniejszy od Opla Agili oraz Corsy. Patrząc na obecną ofertę Opla, najmniejszy z oferowanych samochodów to mający około 3.7 długości Opel Agila B. Opel Corsa D jest nieco większa i ma prawie 4 metry. Porównując ofertę konkurencji to Opel niestety pozostaje w tyle, dla przykładu Toyota IQ to samochód o długości tylko 3 metrów, a Toyota Aygo 3.4 m., natomiast nowe Renault Twingo 3.6 m. Czy zatem Opel Allegra będzie hitem wśród małych samochodów miejskich? Jak powiedział Carl-Peter Forster, szef marki Opel, projektanci Opla pracują nad modelem, który będzie mniejszy niżeli Agila oraz Corsa, czy model ten będzie się nazywał Opel Allegra tego jeszcze nie wiadomo i traktowałbym tą informację jako swoistego rodzaju medialne dywagacje. Myślę sobie, że Opel najprawdopodobniej w 2012 roku pokaże światu nową już piąta generację Corsy. W przypadku Corsy wiadomo, że będzie ona oparta na płycie podłogowej tzw. Global Small. GM od pewnego czasu rozwija projekty globalne i tak oto na przykład Opel Insignia dzieli płytę podłogową tzw. platformy Global Midsize z nowym SAABem 9-5 i amerykańskim Buickiem LaCrosse II generacji. Nowy Opel Astra IV i Chevrolet Cruze to też jedna płyta podłogowa i jedna platforma Global Compact. Czy więc Opel Allegra będzie należał do platformy Global Small, raczej nie sądzę. Media donoszą jakoby Opel Allegra miał być oparty na platformie New Small, która powstałaby na bazie skróconej płyty podłogowej Opla Corsy. Inna wersja to wykorzystanie platformy Sub-B rozwijanej przez GM DAT, która jest koreańską filią General Motors. Odnośnie platformy Sub-B to wiadomo, że jest ona rozwijana z myślą o następcy Chevroleta Sparka. Teoretycznie Opel mógłby opracować nowy model wraz z Suzuki. Jednak jak dotąd nikt nie zagwarantował czy w przypadku przejęcia większości udziałów w Oplu przez konsorcjum Magna oraz Sbierbank, nadal będzie kontynuowana współpraca partnerska Opla z Suzuki. Dlatego też moim zdaniem najbardziej prawdopodobne rozwiązanie to opracowanie płyty podłogowej do Opla Allegra na podstawie nowej płyty podłogowej do Corsy piątej generacji.  Jeśli tak by się stało to być może Opel Allegra również mógłby zadebiutować na rynku gdzieś w okolicach 2012 roku. Co do miejsca produkcji to obstawiałbym, że Allegra mogłaby być produkowana w jednej z dwóch fabryk Opla w Europie i byłaby to fabryka w niemieckim Eisenach lub hiszpańska Zaragoza, obie te fabryki produkują obecnie Opla Corsę D. Jeśli chodzi o prognozę ceny to Opel Allegra musiałby być w podobnej cenie co samochody konkurencji dlatego też obstawiałbym, że model ten kosztować będzie około 8000 Euro co w przeliczeniu na złotówki da kwotę z przedziału 30000 – 35000. A tak być może mógłby wyglądać nowy Opel Allegra, jednak  na chwile obecną to tylko komputerowa wizualizacja 