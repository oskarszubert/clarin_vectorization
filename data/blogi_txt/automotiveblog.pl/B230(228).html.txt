Volkswagen zaprezentował kilka dni temu w Moskwie model VW Polo sedan. Miejsce prezentacji modelu nie jest przypadkowe, to właśnie w krajach Europy Wschodniej modele sedan są bardzo popularne. Na chwilę obecną nie wiadomo czy nowa wersja Polo trafi też do oferty polskich dealerów. Samochodu można spodziewać się na pewno w Rosji oraz także w Indiach, gdzie będzie oferowany pod nazwą Vento.  Osobiście nie jestem zwolennikiem sedanów, chociaż niektóre samochody w nadwoziu notchback są naprawdę fajne. Ale projektanci z VW zrobili kawał dobrej roboty, trochę się pewnie namęczyli ale udało im się nie zepsuć sylwetki auta, które w wersji hatchback zdobyło nagrodę Samochodu Roku 2010. Polo z zadkiem nie stracił finezji i wygląda bardzo OK, tył samochodu płynnie łączy się z bryła samochodu. Patrząc na Polo sedan odnoszę wrażenie spójności, co nie zawsze jest łatwe do uzyskania robiąc z wersji hatchback wersję notchback. 