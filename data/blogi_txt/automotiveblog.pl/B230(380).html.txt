Policja opublikowała statystyki kradzieży samochodów w Polsce w roku 2010. Dane wyglądają lepiej niż w roku 2009. Policja w 2010 roku wszczęła 16 098 postępowań karnych w sprawach kradzieży samochodu. W roku 2009 liczba ta wynosiła 16 915, więc w ujęciu rok do roku liczba wszczętych postępowań spadła o 817 spraw, co jest -4.8%. Ustalono podejrzanych w 22.4% spraw. Zarzuty usłyszało 1 656 podejrzanych dorosłych oraz 249 nieletnich. Wskaźnik wykrycia podejrzanych niestety zmalał z 23.2% w roku 2009 do 22.4% w 2010 r. W 2010 roku w Polsce kradziono najczęściej następujące modele: » Volkswagen Passat: 1 305 sztuk » Volkswagen Golf: 1 183 sztuk » Audi A4: 585 sztuk » Audi A6: 417 sztuk » SEAT Leon: 304 sztuk » Volkswagen Polo: 287 sztuk » Skoda Octavia: 285 sztuk » Toyota Corolla: 263 sztuk » Fiat Cinquecento: 254 sztuk » marka Volkswagen (nieokreślony typ, ale inny niż wyżej wymienione): 242 sztuk » Audi 80: 234 sztuk » Honda Civic: 229 sztuk » SEAT Ibiza: 213 sztuk » Opel Vectra: 210 sztuk » Fiat 126p: 209 sztuk » Audi A3: 209 sztuk » Toyota Yaris: 209 sztuk Warto porównać statystki kradzieży poszczególnych marek w roku 2010 w stosunku do danych z 2009 r. Pierwsza czwórka niechlubnego rankingu nie zmieniła się, a na dalszych miejscach zaszły w zasadzie niewielkie zmiany. Przedstawiciele VW stwierdzą pewnie, że taki wysoki współczynnik kradzieży jest spowodowany faktem sprzedaży dużej liczby samochodów tej marki. Pewnie coś w tym jest ale śmiem twierdzić, źe ginęły nie tylko nowe Golfy i Passaty ale też i kilku lub kilkunastoletnie samochody używane sprowadzane z zachodniej granicy. Według danych udostępnionych przez policje, najczęstsze miejsca kradzieży samochodów w 2010 roku to: » ulica, droga: 7 495 sztuk » parkingi samochodowe: 6 785 sztuk » parkingi przy centrach handlowych i okolice: 224 sztuk » garaże: 181 sztuk » sprzed domów jedno lub wielorodzinnych: 122 sztuk » stacje paliwowe: 50 sztuk » las, pole, łąka: 64 sztuk » ogródki działkowe: 33 sztuk, sprzed domków letniskowych: 8 sztuk » sprzed domów wypoczynkowych: 13 sztuk » teren budowy: 29 sztuk » sprzed budynków gospodarstwa wiejskiego: 19 sztuk » dworce autobusowe, kolejowe, obszar kolei, przystanki komunikacyjne: 33 sztuk » giełda towarowa, samochodowa, teren zakładów usługowych, magazynów: 47 sztuk Moim zdaniem w dalszym ciągu niepokojąca jest tak niska wykrywalność kradzieży aut. Przecież tyle się mówi, że policja dysponuje coraz to lepszymi środkami i technikami prowadzenia śledztw, więc w takim razie wykrywalność przestępstw powinna rosnąć, a nie maleć. Źródło danych: samar.pl 