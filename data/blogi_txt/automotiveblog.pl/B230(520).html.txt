Uwielbiam reklamy Volvo, pamiętam ubiegłoroczne spoty emitowane w telewizji zapowiadające nowe Volvo S60 oraz V60. Teraz w telewizji pojawiły się spot promujący samą imprezę Volvo Ocean Race oraz limitowaną edycję Volvo XC60 Ocean Race. W limitowanej serii Volvo XC60 Ocean Race Edition znajdziemy między innymi dwa unikalne kolory lakieru: Ocean Blue II oraz Electric Silver, nowy wzór 18-sto calowych felg, ciekawe wykończenie siedzeń oraz tapicerki bagażnika szwem krzyżykowym inspirowanym stylem marynarskim. Limitowana skórzana tapicerka dostępna w dwóch kolorach połączona z aluminiowymi wstawkami na drzwiach, schowku oraz konsoli centralnej. Poniżej 60 sekundowy spot reklamowy Volvo XC60 Ocean Race Edition  w wersji polskiej.  Spot dynamiczny, z super ścieżką dźwiękową, idealnie zmontowany, jednym słowem majstersztyk. Nie nudny, bez zbędnych elementów, idealne połączenie reklamy samochodu oraz imprezy Volvo Ocean Race. Jedyna rzecz za którą zganiłbym Volvo Auto Polska, to że w polskiej TV pojawia się krótszy spot w wersji 30 sekundowej. No i niech ktoś powie, że to co chińskie jest złe   Miałem trochę wątpliwości co się stanie z marką Volvo po jej przejęciu przez chińskiego Geely. W przypadku Volvo wychodzi na to, że chińczycy się nie mieszają zbytnio do polityki firmy, finansują badanie, co w idealny sposób wykorzystuje Volvo. 