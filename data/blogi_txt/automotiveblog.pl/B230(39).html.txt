Kilka dni temu natrafiłem w sieci na informację o nowej usłudze w sieci Orange o nazwie Autolokalizator. Nowa usługa umożliwia lokalizowanie i monitorowanie samochodów firmowych. Czemu firmowych? Koszta są dość spore i może dlatego Orange adresuje swoją nową usługe raczej do klientów biznesowych. Miesięczny abonament usługi Autolokalizator kosztuje 65 zł netto. Aby skorzystać z usługi należy zakupić terminal GPS, który zamontowany w samochodzie pozwala na precyzyjne ustalenie pozycji samochodu. Jako dodatkowe funkcję Autolokalizator daje dostęp do informacji o przebytych trasach, prędkościach samochodu, itp. Terminal GPS kosztuję w zależności od czasu trwania umowy i wynosi 599 zł netto w przypadku umowy na 36 miesiące, 699 zł netto (umowa na 24 miesiące) do 799 zł netto (umowa na 12 miesięcy), a sam montaż terminala w pojeździe to kosz 399 zł netto. Z Autolokalizatora można korzystać także poza granicą Polski, ale wiąże się to z dodatkowymi opłatami roamingowymi.  Nowe rozwiązania wykorzystujące system GPS oferuje także w swoich samochodach Volkswagen. System o nazwie Sat Assist jest dostępny jako dodatkowa opcja w samochodach VW. Podstawowym zadaniem systemu Sat Assist jest automatyczne powiadamianie służb ratunkowych w przypadku wypadku. System sam powiadomi Centrum Sat Assist w przypadku uderzenia, przewrócenia lub dachowania pojazdu. Sat Assist pełni też funkcję zabezpieczenia pojazdu przed kradzieżą. W momencie gdy kierowca wyciąga kluczyk ze stacyjki następuje uzbrojenie immobilisera oraz czujnika systemu Sat Assist. Następnie w przypadku zmiany położenia samochodu system zostaje uruchomiony i wiadomość o obecnym położeniu samochodu trafia do Centrum Sat Assist, w dalszym kroku operator systemu kontaktuje się z właścicielem samochodu w celu podjęcia dalszych działań – np.: informacja do służb policji. Ciekawą funkcją jest moim zdaniem opcja Sat Assist wspierania kierowcy podczas podróży. Zgodnie z zapowiedziami funkcja ta wejdzie w życie dopiero na początku przyszłego roku i będzie umożliwiała kierowcy kontakt z operatorem Centrum Sat Assist,  którzy udzieli informacji odnośnie utrudnień w ruchu, remontów dróg oraz prognozy pogody. Operator będzie w stanie udzielić także informacji o najbliższych stacjach benzynowych, restauracjach czy hotelach. Opcja Sat Assist w przypadku VW Passata to koszt 1220 zł plus roczny abonament, ale właściciel samochodu będzie mógł uzyskać zniżkę na ubezpieczenie w serwisie ubezpieczeniowym Volkswagena. Jestem ciekaw jak szybko złodzieje samochodów nauczą się zaburzać lub wyłączać funkcję systemu Sat Assist. Jak wiadomo według danych policji, samochody marki Volkswagen są na szczycie list najczęściej kradzionych samochodów. 