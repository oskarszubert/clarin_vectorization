Koncern Mazda poinformował w dniu dzisiejszym, że koncepcyjny model Mazda Minagi, który został zaprezentowany podczas tegorocznych targów w Genewie, zostanie wprowadzony do produkcji jako Mazda CX-5. Mazda CX-5 w wersji produkcyjnej zadebiutuje podczas jesiennych targów we Frankfurcie, debiut rynkowy planowany jest w 2012 roku. Jak na razie japoński koncern nie ujawnił żadnych informacji dotyczących specyfikacji modelu CX-5. Model CX-5 będzie pierwszym modelem w który Mazda zastosowała nowy styl projektowania „Kodo”, a także nowoczesne, przełomowe rozwiązania technologiczne określone jako Skyactive. Uważam, że CX-5 to będzie ciekawy model i mocny gracz w gamie kompaktowych SUVów. Ciekawe jaka będzie cena tego modelu na rynkach europejskich. 