Spada sprzedaż nowych samochodów u salonach polskich dealerów. Jak podał SAMAR na podstawie wstępnych wyników opublikowanych przez Centralną Ewidencję Pojazdów, w kwietniu zarejestrowano w Polsce 22 105 samochodów osobowych. W porównaniu rok do roku jest to wynik gorszy o 5.78% (-1 355 sztuk), natomiast w porównaniu do marca 2011, wyniki kwietniowy jest gorszy aż o 18.21% (-4 923 sztuk). Jednak wyniki osiągnięte w kwietniu są lepsze od wyników w styczniu i lutym. Od początku stycznia do końca kwietnia w Polsce zarejestrowano 90 671 samochodów osobowych oraz osobowych z homologacją ciężarową. Osiągnięty wynik jest gorszy o 5.57% (-5 349 sztuk) do porównywalnego okresu w minionym roku. Pozycję lidera w rankingu rejestracji nowych samochodów ponownie zajęła czeska marka Skoda. Od początku roku zarejestrowano w Polsce 10 833 nowych samochodów tej czeskiej marki. Jest to wynik gorszy o -4.67% niż osiągnięty przez Skodę w pierwszych 4 miesiącach minionego roku. Obecnie udział czeskiej marki na polskim rynku to 11.88%. Na drugim miejscu jest Opel, jednak z wynikiem o ponad 3000 samochodów gorszym niż lider. Skumulowana ilość rejestracji w 2011 r. to 7 500 egzemplarzy. Wynik o +0.37% lepszy niż w 2010 r. Udział Opla w polskim rynku to 8.23%. Trzecie miejsce w przypadło w udziale marce Toyota. Liczba zarejestrowanych nowych egzemplarzy samochodów tej japońskiej marki w od stycznia do końca kwietnia wyniosła 7 420 sztuk. Wynik gorszy o -12.13% niż przed rokiem. Udział Toyoty w rynku to 8.14%. Tuż za podium z ilością 6 660 zarejestrowanych samochodów uplasował się Fiat. Wynik Fiata jest gorszy o -9.90% niż w analogicznym okresie roku ubiegłego. Fiat po 4 miesiącach ma udział w rynku w wielkości 7.24%. Piąte miejsce w rankingu rejestracji zajmuje marka Ford. Od początku roku klienci zarejestrowali 6 095 samochodów tej marki. Jest to wynik gorszy o -9.84% niż przed rokiem. Fordowi przypadł udział w rynku na poziomie 6.69%. Renault to najwyżej rozstawiona marka francuska, która zajmuje szóste miejsce w rankingu. Liczba rejestracji nowych samochodów od początku roku to 5 811 – jest to wynik lepszy o +6.35% niż przed rokiem. Udział w rynku marki Renault po 4 miesiącach wynosi 6.37%. 5 031 to liczba zarejestrowanych samochodów marki Volkswagen, co dało tej niemieckiej marce siódmą pozycję w rankingu.  Marka VW jednak nie ma zbyt wielu powodów do radości gdyż w ujęciu rok do roku zanotowała spadek rejestracji aż o -23.32%, co jest największym spadkiem z wśród marek zestawionych w pierwszej dziesiątce rankingu. Ósme miejsce zajmuje koreański Hyundai. Ilość rejestracji samochodów tej marki wyniosła po 4 miesiącach 4 559 egzemplarzy. Marka Hyundai polepszyła swój wynik o +13.15%, co daje 5% udziału w rynku. Dziewiąte miejsce tuż za marką Hyundai zajęła bliźniacza marka Kia. Od stycznia zarejestrowano w Polsce 4 486 egzemplarzy samochodów osobowych tej koreańskiej marki. Jednak Kia nie może podzielać radości Hyundaia, gdyż w porównaniu rok do roku ilość rejestracji zmniejszyła się o -14.13%. Ostatnie miejsce w pierwszej dziesiątce rankingu przypadło marce Nissan. Ilość rejestracji nowych samochodów osobowych marki Nissan to 4 392 egzemplarzy. Nissan osiągnął największy wzrost (+23.47%) rejestracji spośród marek sklasyfikowanych w pierwszej dziesiątce rankingu. Na kolejnych miejscach poza pierwszą dziesiątką znalazły się: 11) Peugeot – 3 857 zarejestrowanych egzemplarzy, -2.92% w ujęciu r/r 12) Citroen – 3 686 zarejestrowanych egzemplarzy, +0.71% w ujęciu r/r 13) Honda – 2 683 zarejestrowanych egzemplarzy, -31.40% w ujęciu r/r 14) Chevrolet – 2 677 zarejestrowanych egzemplarzy, +20.91% w ujęciu r/r 15) Suzuki – 2 356 zarejestrowanych egzemplarzy, +0.04% w ujęciu r/r Sprzedaż w kwietniu wyhamowała w stosunku do marca. Analitycy dopatrują się przyczyny z okresem wielkanocnym, który można było wydłużyć o kilka dni do tzw. długiego weekendu majowego. Dodatkowe dni urlopu, wizja odpoczynku sprawiły że w klienci ograniczyli w tym czasie plany zakupu nowego auta. Odbicie pewnie nastąpi w maju, ostatnim przed wakacyjnym miesiącem. Nie ma co liczyć by sprzedaż w tym roku była zbliżona do wielkości z roku 2010. Firmy zakupiły auta z kratką w zeszłym roku korzystając z odliczeń podatku VAT, a przepisy w tym roku sprawiają, że zakup auta dla firmy nie jest już tak bardzo atrakcyjny. Skoda w dalszym ciągu znajduje się na czele rankingu i jej pozycja jest niezagrożona. Drugi w rankingu Opel jak na razie jest niezagrożony, Toyota znajdująca się oczko wyżej z miesiąca na miesiąc traci więcej niż jej niemiecki konkurent. Jednak w czołówce rankingu sporo może namieszać Ford. Sprzedaż Forda spadła gdyż wielu klientów chcących zakupić Focusa wyczekało kilka tygodni i wolało kupić nowego Focusa III. Największe wzrosty rejestracji nowych samochodów osobowych w ujęciu rok do roku odnotowują Nissan, Chevrolet oraz Hyundai. Natomiast najwięcej traci Honda oraz Volkswagen. Źródło danych: samar.pl 