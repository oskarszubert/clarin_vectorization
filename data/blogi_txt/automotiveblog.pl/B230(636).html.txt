Nie lubię hejtować, ale czasami trzeba bo ręce opadają. Od kilku dni często w TV trafiam na reklamę nowego modelu Chevrolet Cruze Kombi i za każdym razem gdy ją oglądam, to zastanawiam się do kogo ona jest skierowana. Czeknijcie ten spot reklamowy:  Wiem, że jakość jest kiepska, ale chodzi tu bardziej o przekaz tej reklamy niż o jej aspekty wizualne. Zresztą jeśli chodzi o reklamę od strony technicznej (obraz, muzyka) to reklama jest bardzo przeciętna. Ciekaw jestem do kogo skierowany jest ten spot reklamowy? Oczywiście jest to przeróbka reklamy, która pewnie emitowana jest za oceanem i tam wpisuje się idealnie w idee American Dream. Jednak po jaką cholerę emitować taką reklamę w Polsce? Zobaczcie ją sobie jeszcze raz, posłuchajcie słów lektora i przeczytajcie poniższy tekst: … zobacz masz już wiele: - kredyt na 30-ści lat … mieszkasz w mieście o którym marzyłeś: - Wałbrzych* miasto marzeń … masz pracę o której marzyłeś: - tak, pracuje jako spawacz … masz samochód o którym marzyłeś - oczywiście, Golf MK3 z 1993 r. * – może być też inna metropolia Bytom, Sanok, Suwałki, Hrubieszów, itp. Powiedzcie mi po jakiego grzyba wypuszczać takiego gniota? Przecież ta reklama w ogóle nie pasuje do polskiej rzeczywistości. Już pomijam samego głównego bohatera, który dobrze że nie jest czarnoskóry. Postanowiłem o tą reklamę zapytać na facebookowym profilu Chevrolet Polska, gdyż miałem nadzieję, że otrzymam jakąś wersje lepszą jakościową. Oto odpowiedź którą dostałem…  Cóż nie wiem dlaczego taka odpowiedź, bo przecież większość innych marek zamieszcza swoje spoty reklamowe na facebook’u lub na YouTube. Może więc Chevrolet (czyt. szewrolej) sam się tej reklamy wstydzi. Ta reklama to idealny przykład na to w jaki sposób nie reklamować samochodu w polskiej telewizji. 