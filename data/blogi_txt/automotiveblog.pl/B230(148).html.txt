Sprzedaż nowych samochodów osobowych w Polsce w dalszym ciągu kuleje. Styczeń 2010 był gorszy o -4.84% (-930 aut) niż styczeń 2009, a luty 2010 również był gorszy niż w relatywnym okresie w roku ubiegłym i to aż o -19.2 % (-5798 samochodów). Według specjalistów zajmujących się analizą sprzedaży nowych samochodów osobowych, w Polsce dość słaby popyt w 2010 r. spowodowany jest między innymi mniejszym zainteresowaniem zakupami samochodów z tzw. kratką. Drugi powód to mniejsze zainteresowanie klientów zagranicznych w zakupieniu samochodu u polskich dealerów. Tutaj głównym czynnikiem jest kurs Euro wobec złotówki, dla przypomnienia w lutym 2009 kurs wyglądał następująco 1 Euro warte było blisko 4.9 zł. Obecnie 1 Euro = 4 zł. Trzecim powodem jest dość długi czas oczekiwania na nowy samochód. Obecnie klienci muszą czekać średnio od 4 do 8 tygodni na zamówiony samochód. Wiąże się to głównie z tym, że koncerny motoryzacyjne w poszukiwaniu oszczędności zmniejszyły ilość gotowych samochodów oczekujących na klienta. Teraz praktycznie każde zamówienie realizowane jest pod konkretne zlecenie klienta, stąd też czas oczekiwania na wydanie zakupionego samochodu znacznie się wydłużył. Czwarty czynnik i to ponoć najważniejszy to zima, a dokładniej mówiąc dość kapryśna pogoda, która zniechęcała klientów do odwiedzin w salonach polskich dealerów. Są jeszcze pozostałe przyczyny niskiego zainteresowania klientów kupnem nowego samochodu. Wiadomo, styczeń i luty to dość słabe miesiące praktycznie w każdym roku. Ale niemalejące bezrobocie, ograniczone wzrosty pensji oraz wciąż trudno dostępne kredyty na pewno w niekorzystnym stopniu przyczynią się do spadku popytu na nowe samochody osobowe w 2010 roku. Według analityków rynkowych, rok 2010 może być gorszy niż ubiegły o blisko 40 tysięcy egzemplarzy, a to dość sporo. Jeśli chodzi o marki to w dalszym ciągu pierwsze miejsce zajmuje Skoda, której sprzedaż w lutym 2010 roku sprzedała tylko o 2 samochody mniej niż w lutym 2009 r. W styczniu i lutym Skoda sprzedała łącznie 5 961 samochodów, co jest wynikiem o 3.7% lepszym! niż w relatywnym okresie roku ubiegłego. Drugie miejsce zajmuje Fiat, który w pierwszych dwóch miesiącach tego roku sprzedał 4 350 aut. O 32 samochody mniej sprzedała Toyota, która zajęła trzecie miejsce. Czwarte miejsce z ilością 3 708 sprzedanych samochodów zajął Opel. Piąte miejsce przypadło VW – 3 465 aut. Kolejne miejsca z pierwszej dziesiątki zajęły odpowiednio Ford, Renault, Kia, Hyundai, Peugeot. Ciekawostką jest 8 i 9 pozycja marek koreańskich. Kia i Hyundai poprawiły swoje wyniki sprzed roku i zwiększyły udział w rynku. Kia zanotowała wzrost o 13.2%, a Hyundai o 14.75%. Z pierwszej dziesiątki żadna inna marka nie odnotowała dwucyfrowego wzrostu sprzedaży w porównaniu do stycznia i lutego 2009. Coś mi się wydaje, że koreańskie marki to czarne konie polskiej sprzedaży w 2010 r. Źródło: samar.pl 