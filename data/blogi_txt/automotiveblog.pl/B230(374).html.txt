Koreańska koncern Kia ostatnio przygotował sporo nowości. Nie tak dawno pisałem o odświeżonym modelo pro cee’d oraz o nowym modelu Picanto kolejnej generacji, a znowu wypada wspomnieć o kolejnej nowości. Tym razem jest to odświeżona Kia Rio. Kia zdecydowała się ujawnić pierwsze oficjalne szkice tego samochodu, który należy do segmentu B.  Szkice pokazują, że Kia Rio trzeciej generacji nie będzie nudnym samochodem. Przód będzie stylistycznie podobny do innych samochodów marki Kia, z boku samochodu ciekawe przetłoczenia płynnie komponujące się z linią tylnych świateł. Całość wygląda dość dynamicznie, jednak patrząc na szpiegowskie zdjęcia nowej Rio to odnoszę wrażenie, że są to dwa różne modele.      Kia publikując szkice chciała wzbudzić sensację i zainteresowanie i pewnie w jakimś stopniu jej się to udało. Jednak całą prawdę o modelu Rio poznamy już wkrótce podczas targów motoryzacyjnych w Genewie, podczas których model Rio będzie miał swoją światową premierę. Kia Rio, prócz modelu Venga, będzie drugim już samochodem z segmentu B w ofercie koncernu Kia. Nowa Kia Rio konkurować będzie między innymi z takimi modelami jak: VW Polo, Opel Corsa, Ford Fiesta. 