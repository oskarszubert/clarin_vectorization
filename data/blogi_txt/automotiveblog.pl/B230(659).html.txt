Lubię jazdę samochodem, pomimo tych wszystkich dziur na drogach, niedzielnych kierowców w kapeluszach i kobietach jeżdżących z nosem na szybie. Mimo wszystko lubię, co prawda w tym kraju robi się wszystko by zniechęcić kierowców do jazdy samochodem, ale to temat na całkiem inny wpis. Na drodze nienawidzę chamstwa i zmęczenia za kierownicą. Już kilka razy zdarzyło mi się, gdy w czasie podróży zacząłem czuć zmęczenie i senność. Mam różne sposoby na takie sytuacje, czasami otwieram okno, a najczęściej ratuje się czymś słodkim. Problem z zasypianiem w czasie jazdy to nie jest jakiś ewenement, często zdarza się że słyszmy o wypadkach (najczęściej TIRów) spowodowanych zaśnięciem za kółkiem. Nowe model samochodów wyposażone są w systemy monitorujące zachowanie kierowcy i sugerujące zrobienie przerwy. Mi prawdziwy kryzys zdarzył się kilka razy i zawsze o ile jest taka możliwość zatrzymuję się celem odpoczynku. Gdy mam czas wybieram opcję krótkiej 20-30 min. drzemki, gdy nie mam czasu i mi się spieszy to szukam ratunku w kawie.  Wiadomo najczęściej kawkę można spożyć szybko i bezproblemowo w restauracjach typu fast food lub na stacjach benzynowych. Nie polecam natomiast wpadania na kawę do jakiś przydrożnych tradycyjnych restauracji. Dlaczego? Ano dlatego, że sama obsługa trwa dość długo, a dwa że w restauracji siedzenie przy stoliku tylko przy kawie wygląda dość nędznie. Poza tym nie ma opcji na wynos, co w przypadku braku czasu jest sporym problemem. Postanowiłem sobie, że w najbliższym miesiącu przetestuję kawy i przekąski serwowane na różnych stacjach benzynowych. Nie wiem jednak czy ich jakość jest taka sama jak w przypadku fastfoodów, gdzie w każdej restauracji cheeseburger smakuje tak samo, to wyjdzie w praniu. Kilka dni temu wpadłem w sieci na poniższy filmik w którym Witold Odrobina i Tomasz Czopik reklamują kawę z Wild Bean Cafe. Idąc tym śladem postanowiłem być jak Tomek i podczas jednej z ostatnich podróży służbowych zatrzymałem się na BP celem zatankowania samochodu, tak tak zbieram punkty PAYBACK – jeszcze zatankuję pół cysterny i będzie na suszarkę, ale to chyba urok wszystkich tego typu programów lojalnościowych   i zatankowałem też kubek kawy… Za 5.50 zł otrzymałem mały kubek białej kawy (tak wiem profanacja, ale innej nie pije) wraz z średniej wielkości ciastkiem czekoladowym. W kubku znalazła się 100% arabika o bardzo intensywnym smaku i zapachu. Niestety ja nie jestem jakimś mega kawoszem, dlatego też prócz profanacji picia białej kawy dodatkową ją jeszcze słodzę – wiem profanacja do kwadratu   Na co dzień lubię pić czekoladę lub cappuccino, dlatego też 100% arabika z mlekiem i dwoma saszetkami cukru z Wild Bean Cafe była dość smaczna, jednak chyba jak dla mnie zbyt intensywna i lekko kwaskowata, ale to wiadomo rzecz gustu i kubków smakowych. Natomiast bardzo zasmakowało mi czekoladowe ciastko, które było dodatkiem do kawy. Co mnie pozytywnie zaskoczyło, to fakt że ciastko nie jest suche tak jak pieguski lub herbatniki, ale jest lekko wilgotne przez co przypominało bardziej mufinkę. 