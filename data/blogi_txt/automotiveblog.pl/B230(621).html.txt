Dawno nie publikowałem na blogu żadnej reklamy. To może dlatego, że w wakacje nie namierzyłem żadnej. We wrześniu widziałem dwie, pierwszą z nich jest reklama BMW, a drugą jest reklama Volvo V40. Lubię reklamy Volvo, szczególnie podobała mi się reklama Volvo XC60 Ocean Race oraz seria reklam Volvo S60. Natomiast reklama modelu Volvo V40 jest taka średnia, niczym mnie nie ujmuje, nie zapadnie pewnie też w mojej pamięci.  Przed wczoraj będąc w delegacji na Słowacji widziałem na żywo Volvo V40 i bardzo przykuwało mój wzrok. Auto super się prezentowało, był zmierzch, ksenony, charakterystyczne światła z tyłu, po prostu miodzio. Dziwi więc trochę taki średni spot reklamowy. Czyżby szwedzki koncern ciął budżet na reklamę? 