Od jutra wchodzą w życie zmiany jeśli chodzi o przepisy związane z fotoradarami. Najważniejszą zmianą jest przejęcie wszystkich stacjonarnych fotoradarów przez Główny Inspektorat Transportu Drogowego. Od teraz GITD będzie miał możliwość karania kierowców za wykroczenia związane z przekroczeniem dopuszczalnej prędkości, ponad to wydłuż się okres postępowania mandatowego z obecnych 60 dni do 180-ciu. Oznacza to, że mandat za przekroczenie prędkości będzie mógł być nałożony na kierowcę aż do 180 dni od czasu zarejestrowania wykroczenia przez fotoradar. Główny Inspektorat Transportu Drogowego poinformował, że obecnie posiada blisko 80 urządzeń rejestrujących prędkość, które mogą być umieszczone w 800 dostępnych masztach. Jednak jeszcze w tym roku GITD planuje ogłosić przetarg na dodatkowych 300 urządzeń. Kierowcy będą mieli jednak trochę łatwiej, tzn. wszystkie maszty fotoradarów będą musiały być pomalowane w jaskrawym kolorze i odpowiednio oznaczone znakami pionowymi. Maszty fotoradarów w których nie ma urządzenia rejestrującego prędkość będą zasłonięte, jak i również znaki ostrzegawcze przed nimi ustawione. Oznacza to, że kierowca który minie niezasłonięty fotoradar, będzie miał 100% pewność, że w środku znajdowało się urządzenie rejestrujące. Fotoradar zrobi kierowcy zdjęcie w przypadku przekroczenia prędkości o więcej niż 10 km/h. Wszystkie zdjęcia z fotoradarów będą trafiać drogą elektroniczną do GITD, gdzie odbędzie się identyfikacja właściciela pojazdu do którego trafi mandat lub wezwanie. Z dróg mają zniknąć atrapy fotoradarów, jednak maszt w którym w każdej chwili można umieścić urządzenie rejestrujące nie jest brany pod uwagę jako atrapa. Myślę, że jeśli chodzi o atrapy to zniknąć powinny wszystkie buble, które udają fotoradary, a nigdy nimi nie będą. Od 31 grudnia wejdzie w życie kolejna zmiana, nakładająca na właściciela pojazdu obowiązek udzielenia informacji o osobie kierującej pojazdem w chwili zarejestrowania wykroczenia. Jeśli właściciel pojazdu nie będzie w stanie udzielić precyzyjnie takiej informacji to zostanie nałożona na niego kara w wysokości 500 zł. GITD zapowiada także wprowadzenie kamer rejestrujących wjazd na skrzyżowanie przy czerwonym świetle oraz bramownic, które będą mierzyć średnią prędkość na konkretnym dystansie. Korzystając z okazji warto też przypomnieć, że od 1 lipca wchodzi w życie pobór tzw. e-myta od firm transportowych, czyli innymi słowy zacznie działać system ViaToll. Na drogach objętych elektronicznym poborem opłat (bramownice) zostaną ustawione dodatkowe znaki. 