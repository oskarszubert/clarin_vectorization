Rozpoczął się listopad, pora więc na podsumowanie rejestracji samochodów osobowych oraz osobowych z homologacją ciężarową w październiku. Po dziesięciu miesiącach zarejestrowano w Polsce 223 222 samochodów osobowych, co jest o -7.41% mniej (-17 856) niż w analogicznym okresie roku ubiegłego. Wycofanie więc pełnego odliczenia VAT dla przedsiębiorców za zakup samochodów z kratką niepewna sytuacja ekonomiczna, sprawiły, że klient indywidualny coraz mniej myśli o zakupie nowego samochodu. Kiepski wyniki sprzedaży jest w głównej mierze napędzany przez klientów instytucjonalnych. W październiku polscy klienci zarejestrowali łącznie 22 646 samochody osobowe. Jest to wynik gorszy aż o 16.61% niż wynik osiągnięty w październiku minionego roku. W porównaniu natomiast do września 2011, wynik rejestracji zwiększył się o 8.11%, jednak to znany z ubiegłych lat sezonowy efekt. Dealerzy kuszą klientów wyprzedażami rocznika 2011, więc jest to świetna okazja by nabyć nowy samochód z dodatkowym rabatem. Po dziesięciu miesiącach w dalszym ciągu na pierwszy miejscu w rankingu najbardziej popularnych marek zajmuje Skoda. Od początku roku klienci w Polsce zarejestrowali 25 966 samochodów marki Skoda. Skoda mocno trzyma się na pozycji lidera rankingu i jej pozycja jest niezagrożona. Mimo dużej popularności, Skoda straciła w ciągu roku klientów i w porównaniu z 10-cioma miesiącami roku minionego, osiągnęła gorszy wynik o -5.66%. Obecnie Skoda to jedyna marka na Polskim z dwucyfrowym poziome udział w rynku, który wynosi 11.63%. Pozycję wicelidera zajmuje w dalszym ciągu Ford. Klienci w Polsce zarejestrowali od początku roku 18 652 egzemplarze samochodów osobowych. W porównaniu do analogicznego okresu w minionym roku, sprzedaż marki Ford spadła o -3.83%. Udział w rynku po dziewięciu miesiącach wynosi 8.36%. Na trzecim miejscu w rankingu utrzymał się Opel, który może pochwalić się wynikiem 17 904 zrejestrowanych samochodów. Wśród pierwszej trójki Opel jest marką, która straciła najmniej w ilości rejestracji w ujęciu rok do roku, bo tylko -2.97%. Opel posiada obecnie udział w rynku na poziomie 8.02%. Volkswagen awansował o oczko wyżej w rankingu. Po dziesięciu miesiącach klienci zarejestrowali 15 392 samochodów osobowych. Wynik rejestracji w tym roku jest także mniejszy o -1.84% niż w roku ubiegłym. VW ma obecnie udział w rynku 6.90%. Toyota, po spadku o jedną pozycję niżej zajmuje piątą lokatę. Polscy klienci zarejestrowali w ciągu 10 miesięcy 14 981 egzemplarzy samochodów tej japońskiej marki. W ujęciu rok do roku wynik Toyoty jest gorszy aż o -20.31%. Udział Toyoty w rynku spada co miesiąc i wynosi aktualnie 6.71%. Na szóstym miejscu rankingu rejestracji znalazł się Fiat. Fiat zachował swoją pozycję sprzed miesiąca. Skumulowana ilość zarejestrowanych samochodów marki Fiat po 10-ciu miesiącach to 14 370. W porównaniu do 2010 roku, wolumen zarejestrowanych samochodów tej włoskiej marki jest niższy aż o -26.70%. Fiat ma obecnie udział w rynku wielkości 6.44%. Siódme miejsce należy do marki Renault i w dalszym ciągu jest ona najwyższej sklasyfikowaną marką francuską. 13 582 to ilość zarejestrowanych samochodów marki Renault od początku roku. Wynik rejestracji Renault po 10-ciu miesiącach w porównaniu z minionym rokiem jest mniejszy o -4.67%. Renault może pochwalić się obecnie udziałem w rynku na poziomie 6.08%. Nissan zajmuje 8 miejsce w rankingu. Jest to jedyna marka z pierwszej dziesiątki, która może pochwalić się aż dwucyfrowym (+14.91%) wzrostem rejestracji nowych samochodów w tym roku. Od początku roku klienci zarejestrowali 11 213 samochodów marki Nissan, co daje udział w rynku o wielkości 5.02%. Hyundai awansował o oczko wyżej w rankingu, która zakończyła dziesięć miesięcy 2011 r. z wynikiem rejestracji na poziomie 10 847 sztuk, +7.64% w porównaniu do roku 2010. Udział w rynku marki Hyundai wynosi 4.86%. Kia po spadku o jedną pozycję zajmuje obecnie ostatnie miejsce pierwszej dziesiątki rankingu rejestracji nowych samochodów osobowych. Osiągnięty wynik 10 520 to egzemplarzy, o równe -10% mniej niż w 2010 roku. Udział marki Kia w polskim rynku wynosi obecnie 4.71%. Poza pierwszą dziesiątką rankingu znalazły się na kolejnych miejscach następujące marki: 11) Peugeot – 9 160 zarejestrowanych egzemplarzy, -14.13% w ujęciu r/r 12) Citroen – 8 668 zarejestrowanych egzemplarzy, -12.35% w ujęciu r/r 13) Chevrolet – 6 057 zarejestrowanych egzemplarzy, +20.92% w ujęciu r/r 14) Suzuki – 5 785 zarejestrowanych egzemplarzy, +8.09% w ujęciu r/r 15) Honda – 5 666 zarejestrowanych egzemplarzy, -33.41% w ujęciu r/r Zgodnie z moimi przewidywaniami sprzed miesiąca, o oczko wyżej w rankingu awansował Volkswagen oraz Suzuki, nie przewidziałem natomiast awansu Hyundaia. Co przyniosą kolejne miesiące. Listopad będzie w zasadzie ostatnim pełnym miesiącem sprzedaży. W grudniu mamy okres świąteczno- sylwestrowy w czasie którego, kliencie raczej nie myślą o zakupie nowego samochodu. Może więc okazać się, że ilość zarejestrowanych samochodów osobowych będzie mniejszy od 260 tys. Źródło danych: samar.pl 