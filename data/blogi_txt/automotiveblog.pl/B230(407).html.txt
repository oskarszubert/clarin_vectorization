Podczas targów motoryzacyjnych w Genewie koreańska marka Hyundai zaprezentowała swój nowy model Hyundai i40 CW. Model i40 opracowany został w centrum projektowym Hyundaia w niemieckim Ruesselsheim. Koreańska marka postawiła sobie za cel sprostanie gustom europejskich klientów i utworzenie projektu atrakcyjnego pod względem stylistycznym i cenowym.  Hyundai przeszedł długą drogę, samochody marki Hyundai coraz bardziej zagrażają popularnym europejskim markom. Nowy model Hyundai i40 w wersji kombi wygląda bardzo dynamicznie. Auto zostało zaprojektowane zgodnie z najnowszym trendem fluidic sculpture. Samochód będzie konkurował w segmencie D z dobrze znanymi w europie modelami jak Opel Insignia Sports Tourer czy VW Passat czy Ford Mondeo i przyznam, że pod względem stylistycznym projektanci Hyundaia zrobili kawał dobrej roboty. Gama silników modelu Hyundai i40CW obejmie dwa silniki benzynowe oraz dwa silniki wysokoprężne z turbodoładowaniem. Silniki diesla oferowane będą w wersji 1.7l o mocy 115 KM oraz 1.7l o mocy 136 KM. Jeśli chodzi natomiast o benzyniaki to słabsza jednostka o pojemności 1.6l rozwijać będzie moc 135 KM, a najmocniejszy silnik benzynowy 2.0l GDI oferować będzie 177 KM. Hyundai zapowiada także wprowadzenie do oferty proekologicznej wersji Blue, w skład której będzie wchodzić system Stop   Go, system zarządzania energią AMS oraz opony o niskim profilu toczenia. Mocną stroną modelu Hyundai i40 CW ma być bogate wyposażenie. Klienci będą mogli skorzystać z takich opcji jak: podgrzewane i wentylowane przednie siedzenia, automatyczny system odszraniania przedniej szyby, podgrzewana kierownica, system BlueTooth z opcją rozpoznawania głosu, elektryczny hamulec postojowy, nawigacja satelitarna, asystent parkowania zintegrowany z kamerą cofania. Pod względem bezpieczeństwa Hyundai i40 CW także będzie mocnym graczem w segmencie D, oferując aż 9 poduszek powietrznych (2 przednie, 2 boczne, kurtyny i poduszkę kolanową) oraz system takie jak ESP, ABS, VSM (Vehicle Stability Management – system zarządzający stabilnością pojazdu), BAS (Brake Assist System – system wspomagania awaryjnego hamowania) oraz ESS (Emergency Stop Signal).  W wybranych krajach, podstawowe wyposażenie będzie zawierać ESP, ABS, Hill Start Assist Control (system ułatwiający ruszanie na wzniesieniu), VSM (Vehicle Stability Management – system zarządzający stabilnością pojazdu), BAS (Brake Assist System – system wspomagania awaryjnego hamowania) i ESS (Emergency Stop Signal – sygnał ostrzegania o awaryjnym hamowaniu). Nie wiadomo co wejdzie w skład wyposażenia podstawowego w Polsce, ale myślę że już wkrótce się tego dowiemy. Hyundai postawił sobie za cel sprzedaż 60 tysięcy egzemplarzy modelu i40 CW w 2012 roku, co ma mu zagwarantować miejsce w pierwszej piątce najlepiej sprzedających się modeli w segmencie D. Jak zawsze pewnie ważnym elementem będzie cena, jednak co jeszcze będzie mogło przyciągnąć klientów do salonu marki Hyundai to program pięcioletniej gwarancji bez limitu kilometrów. 