Ehh nie lubię mieć zaległości ale czasami zdarzają się najlepszym   Wyniki rejestracji nowych samochodów osobowych w Polsce we wrześniu miałem już dawno opublikować, ale nie pozwolił mi na to brak czasu, a potem choroba. Czas więc na nadrobienie zaległości   Od początku roku w Polsce zarejestrowano 200 863 egzemplarzy nowych samochodów osobowych. We wrześniu ilość zarejestrowanych nowych samochodów osobowych zwiększyła się w stosunku do wyniku sierpniowego, jednak jest druga strona modelu. Uzyskany we wrześniu wynik jest 3 najgorszym wynikiem w tym roku po kiepskim wyniku poniżej 20 tys. w sierpniu oraz styczniu. Stosunek zakupu nowych aut przez klienta indywidualnego oraz instytucjonalnego wyrównuje się i podzielił się praktycznie po połowie. Jednak należy pamiętać, że na początku roku udział w rynku nowych samochodów kupowanych przez klientów prywatnych wynosił blisko 64%. Jeśli chodzi o ranking sprzedaży, nadal na szczycie znajduje się Skoda. Od początku roku do końca września klienci zarejestrowali w Polsce 23 415 aut tej marki, co jest o -5,01% mniej niż w analogicznym okresie roku ubiegłego. Obecnie tylko Skoda może cieszyć się z dwucyfrowego wyniku udziału w rynku, który wynosi aktualnie 11.66%. Na drugim miejscu rankingu znajduje się w dalszym ciągu Ford. Ilość zarejestrowanych egzemplarzy tej marki od początku roku to 16 771. W ujęciu rok do roku, sprzedaż marki Ford spadła o -1.26%. Udział w rynku po dziewięciu miesiącach wynosi 8.35%. Opel utrzymał swoją trzecią lokatę. W ciągu 9-ciu miesięcy w Polsce zarejestrowano 16 307 samochodów tej niemieckiej marki. Wynik Opla jest gorszy od osiągniętego w roku ubiegłym zaledwie o -0.87%. Udział Opal w polskim rynku kształtuje się na poziomie 8.12%. Na czwartym miejscu również bez zmian i w dalszym ciągu zajmuje je Toyota. Klienci zarejestrowali w ciągu 9 miesięcy 13 891 egzemplarzy samochodów marki Toyota. W ujęciu rok do roku wynik Toyoty jest gorszy aż o -18.2%. Udział Toyoty w rynku spada co miesiąc i wynosi aktualnie 6.92%, gdy przed miesiącem wynosił jeszcze równe 7%. Volkswagen awansował o jedno oczko wyżej w rankingu i obecnie znajduje się na 5-tej pozycji rankingu. Po dziewięciu miesiącach zarejestrowano w Polsce 13 368 samochodów marki VW. VW niestety także jak inni producenci rozstawieni wyżej w rankingu, także zaliczył spadek rejestracji o  -4.62%. Udział Volkswagena w rynku wynosi po 9 miesiącach 6.66%. Mam nadzieję, że to nie jest jakiś proroczy wynik   Dla przypomnienia jest to drugi z rzędu miesiąc awansu Volkswagena. Szóste miejsce w rankingu przypadło marce Fiat, która spadła z 5-tego miejsca. Łączna ilość zarejestrowanych Fiatów od początku roku to 13 094 egzemplarzy. Fiat niestety nie ma powodu do radości, w porównaniu do analogicznego okresu w roku minionym, ilość rejestracji nowych samochodów tej włoskiej marki spadła aż o -25.27%. Fiat posiada obecnie udział w rynku na poziomie 6.52%. Renault jest najwyżej ulokowaną marką francuską i znajduje się na siódmej pozycji. 12 329 to ilość zarejestrowanych samochodów tej francuskiej marki od początku roku. Wynik rejestracji Renault po 9-ciu miesiącach w porównaniu z minionym rokiem jest mniejszy o -1.61%. Renault może pochwalić się obecnie udziałem w rynku na poziomie 6.14%. Na ósmą pozycję awansował Nissan. Jest to jedyna marka z pierwszej dziesiątki, która może pochwalić się dwucyfrowym wzrostem wyniku rejestracji nowych samochodowych osobowych w ujęciu rok do roku. Od początku roku, klienci zarejestrowali 9 753 samochodów. Nissan poprawił swoje wyniki o +13.42%. Udział w rynku zwiększa się co miesiąc i wynosi 4.86%. Po awansie Nissana, Kia spadła o oczko w dół na dziewiątą pozycję rejestrując od początku roku 9 627 egzemplarzy nowych samochodów osobowych. Jest to wyniki gorszy o -7.51%, co przedkłada się na udział w rynku na poziomie 4.79%. Ostatnie miejsce pierwszej dziesiątki rankingu przypadło japońskiej marce Hyundai, która zakończyła dziewięć miesięcy 2011 r. z wynikiem rejestracji 9 246 sztuk, +5.60% w porównaniu do roku 2010. Udział w rynku marki Hyundai wynosi 4.60%. Poza pierwszą dziesiątką rankingu znalazły się na kolejnych miejscach następujące marki: 11) Peugeot – 8 336 zarejestrowanych egzemplarzy, -11.23% w ujęciu r/r 12) Citroen – 7 825 zarejestrowanych egzemplarzy, -9.29% w ujęciu r/r 13) Chevrolet – 5 425 zarejestrowanych egzemplarzy, +20.42% w ujęciu r/r 14) Honda – 5 154 zarejestrowanych egzemplarzy, -32.26% w ujęciu r/r 15) Suzuki – 5 145 zarejestrowanych egzemplarzy, +7.14% w ujęciu r/r Sprawdziły się moje przewidywania z sierpnia jeśli chodzi o awanse Nissana oraz Volkswagena. Myślę, że Volkswagen w momencie gdy zachowa dobry trend to ma szansę w październiku przeskoczyć Toyotę. Suzuki z 15-stej pozycji powinno też awansować o oczko w górę zajmując miejsce Hondy. Producenci zaczynają powoli wyprzedaże, co może wpłynąć na nieco lepsze wyniki w końcówce roku. Agresywnie w telewizji reklamuje się Fiat, Opel, Volkswagen, Mazda, jednak to Fiat ma najwięcej powodu do zmartwień. źródło danych: samar.pl 