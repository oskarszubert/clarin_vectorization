Pora na ostatni w tym roku wpis na blogu, który będzie zarazem rozwiązaniem zimowego konkursu BP. Zanim jednak ogłoszę finałową trójkę, która zgarnie zimowy zestaw akcesoriów od BP, pora na życzenia. Życzę Wam wszystkim aby nadchodzący 2014 rok był pomyślny i radosny. Tyle samo powrotów ile wyjazdów w trasy. Odpowiedzialnych i życzliwych kierowców na drodze oraz rozsądnych stróżów prawa, którzy sami przestrzegają przepisów. Jeszcze odnośnie nowego roku i bloga, to szykuję małą zmianę, ale to pewnie ujawnię gdzieś w lutym lub marcu, na razie niestety mam inne priorytetowe rzeczy na głowie… Wracając do konkursu, to jak zawsze wybór nie był prosty. Jednak po wnikliwej analizie wybrałem trzech zwyciezców, są nimi: Angelika, MBG oraz Paweł. Skontaktuję się z Wami już w nowym roku celem ustalenie szczegółów wysyłki nagród. 