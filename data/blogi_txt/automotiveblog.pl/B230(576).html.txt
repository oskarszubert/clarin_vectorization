Toyota rzadko się chwali swoimi reklamami w sieci, baaa Toyota zasadniczo jest na bakier z siecią. Chyba jako jeden z niewielu producentów nie ma polskiego oficjalnego fan page’a na facebooku. To dość spory minus, czyżby Toyota uznała, że na facebooku oraz na youtubie nie ma klientów potencjalnie zainteresowanych samochodem tej japońskiej marki? Wracając jednak do meritum, bo miało być o spocie reklamowym nowej Toyoty Yaris. O właśnie tu mam spory problem, ale o nim za chwilę, najpierw polski spot…  Spot zrobiony może i fajnie, ale zasadniczo mało polsko. Dobrze, że jednak producenci reklamy zadbali o polski tekst na wyświetlaczu komórki i na ekranie nawigacji. Przeszkadza mi w reklamie to ględzenie, nie wiem czy ta babka mówi o facecie czy o Yarisie. I tu dochodzi do mojego problemu, czy to ten Yaris, czy może ta Toyota Yaris? Po tym spocie dowiedziałem się, że to jest ten Yaris…. chociaż nadal do końca nie jestem pewien. Spot oceniam na 3+, niczym tak naprawdę mnie nie ujął, ba jako facet nie wiem w ogóle czy kupiłbym nowego Yarisa jeśli to samochód typowo dla kobiet. 