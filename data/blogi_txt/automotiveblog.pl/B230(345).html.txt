Znowu dałem ciała w prognozowaniu zwycięzcy konkursu na Samochód Roku 2011 (COTY 2011). Obstawiałem, że wygra Volvo S60, a tym czasem główną nagrodę zdobył Nissan Leaf, który zebrał od jurorów konkursu, 257 punktów.   Na drugim miejscu uplasowała się Alfa Romeo Giulietta zdobywając 248 punkty. Pierwszą trójkę zamyka Opel Meriva, który zdobył 244 punkty. Kolejne miejsca zajęły następujące modele; » Ford C-Max/Grand C-Max – 224 punkty » Citroen C3/DS3 – 175 punktów » Volvo S60/V60 – 145 punktów » Dacia Duster – 132 punkty Leaf to tak zwany ZEV, czyli Zero Emission Vehicle. Należący do segmentu C (klasa kompakt), Leaf jest pierwszym w 100% elektrycznym zero emisyjnym samochodem w palecie Nissana. Samochód jest napędzany silnikiem elektrycznym o mocy 80 kW i dysponuje zasięgiem 160 km. Maksymalna prędkość samochodu oscyluje w granicach 140 km/h. Ładowanie baterii do 80% pojemności zajmuje niespełna 30 minut. Według danych producenta, zebrano już ponad 26 tyś. zamówień na ten samochód w USA oraz w Japonii. W Europie sprzedaż ruszy pod koniec roku. Czy 26 tyś. zamówień to dużo jak na tak spore rynki? Wraz z modelem Leaf, to drugi w historii marki Nissan tytuł Car Of The Year (COTY). Poprzednio Nissan zdobył ten tytuł w 1993 r. dla modelu Micra. Ciekawe czy fakt zdobycia tytułu COTY 2011, napędzi Nissanowi klientów na ten model? 