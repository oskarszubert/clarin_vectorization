Podobnie jak w poprzednim roku tak i w tym, agencja Millward Brown opublikowała raport BrandZ Top 100 2011, w którym przedstawiła wyniki ankiety dotyczącej najbardziej wartościowych marek na świecie. Najbardziej wartościową marką świata jest Apple, wycenione na 153 miliardy USD. W porównaniu do zeszłego roku, marka poprawiła swój wynik aż o 84%, detronizując markę Google z pozycji lidera. Google na drugim miejscu rankingu osiągnął wartość marki na poziomie 111 miliardów USD, co jest wynikiem gorszy o -2% w ujęciu rok do roku.  Tak samo jak rok temu tak i teraz w pierwszej dziesiątce najbardziej wartościowych marek nie znalazła się żadna marka związana bezpośrednio z motoryzacją. Najbardziej wartościowa moto marka to Toyota, zajmująca 27-stą pozycję w rankingu. Wartość marki Toyota w porównaniu do 2010 roku wzrosła o 11%, ale pozycja w zestawieniu zmieniła się o jedną pozycję w dół. Wartość marki Toyota to 24.198 miliardów USD. Natomiast BMW, które było najbardziej wartościową marką motoryzacyjną przed rokiem (25-sta pozycja), zaliczyło spadek o 5 oczek w dół i wylądowało na pozycji 30-stej. Wartość marki BMW oszacowano na 22.425 miliardów USD – wzrost wartości o 3% w porównaniu do 2010 roku. O pozycję wyżej awansował Mercedes, który zajął 50 pozycję w rankingu. W 2011 roku wartość marki Mercedes to 15.344 miliardów USD. Mercedes poprawił swój wynik sprzed roku o 12%. Na 56-stej pozycji znalazła się Honda, której wartość wyceniono na 14.182 miliardów USD. Wartość marki Honda w porównaniu rok do roku zmniejszyła się o 1%. Marka Porsche, z wynikiem 12.413 miliardów USD zajęła 66 miejsce w rankingu. Niemiecki koncern motoryzacyjny polepszył swój wynik o 3%. 84-tą pozycję w rankingu zajął Nissan z wynikiem wartości marki oszacowanym na 8.607 miliardów USD. Nissan jest ostatnią marką, która znalazła się w zestawieniu najbardziej wartościowych 100 marek świata. W dalszej kolejności jako najbardziej wartościowe marki wyceniono: Volkswagen (7.408 miliardów USD), Ford (7.394 miliardów USD), Audi (3.808 miliardów USD) oraz Lexus (3.647 miliardów USD). Niestety kiepski ze mnie prorok   Rok temu myślałem, że w tym roku w pierwszej dziesiątce moto marek pojawi się któryś z Korańczyków, ale niestety myliłem się. Więc nie będę podawać typów na następny rok bo znowu pójdzie nie po mojej myśli Źródło:  millwardbrown.com 