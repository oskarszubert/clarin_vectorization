W minionym roku wspominałem o tańszym ubezpieczeniu nowego Opla Astry IV w którym zastosowano nową konstrukcję zderzaków oraz crash-pady. Podczas wypadku/stłuczki chronią one przed zniszczeniem części, który naprawa jest kosztowna np.: maska, chłodnica, skraplacz, reflektory.  Teraz analitycy niemieckiej firmy EurotaxSchwacke wyliczyli, że najniższe koszta eksploatacji samochodów z segmentu C z silnikiem o mocy około 100 koni mechanicznym ma właśnie nowy Opel Astra IV w wersji 1.4 Edition. Analitycy obliczyli, zakładając czas eksploatacji pojazdu przez 4 lata (tak tak statystycznie co 4 lata niemieccy kierowcy wymieniają swoje samochody)  oraz roczne pokonywanie 15 000 km, że Opel Astra IV 1.4 l w wersji Edition kosztuje właściciela 37 Euro (~ 150 zł) na 100 kilometrów. Na kwotę 37 Euro składają się między innymi wydatki na paliwo i koszty ubezpieczenia. Według analityków z firmy EurotaxSchwacke ta kwota jest nawet do 23% niższa niż w przypadku innych samochodów z segmentu kompakt.  Nowy Opel Astra IV może być rynkowym hitem, według zapewnień przedstawicieli Opla, przez 5 lat trwały prace nad tym modelem i duży nacisk położono na koszty eksploatacji. Zastosowane w nowej Astrze silniki są bardziej ekonomiczne, średnie spalanie dla silników Diesla wynosi 4.6 l/100 km, a w przypadku silników benzynowych wynosi 6.1 l na 100 km. Przedstawiciele Opla chwalą się, że w Europie liczba zamówień na nowy model Opel Astra IV przekroczyły poziom 60000 sztuk. To dość dobry wynik ale zobaczymy ile sztuk Astry IV Opel sprzeda w 2011 roku gdy Astra IV będzie już dostępna na wszystkich rynkach. 