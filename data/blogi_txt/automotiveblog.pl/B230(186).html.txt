Inaczej zaplanowałem sobie dzisiejsze popołudnie. Po powrocie z pracy do domu zauważyłem, że coś nie tak z łączem internetowym, bo działało tak jakby chciało a nie mogło. Ale czasami mój provider dostaje czkawki więc i dziś dostał. Jak już provider wyleczył czkawkę to odczytałem maile i zauważyłem informacje jakoby coś złego działo się na automotiveblogu. Wszedłem i od razu zauważyłem, że coś jest nie halo, jakoś dziwny atak wirusa zmodyfikował wszystkie pliki .php na serwerze. Zajęło mi trochę czasu przywrócenie wszystkiego. Nie wiem skąd wirus się wziął na serwerze, czy jakoś wypłynęło hasło, czy może to wina jakiejś dziurawej wtyczki w wordpressie. Dzisiejszy dzień dał mi dwie nauczki: - trzeba robić często backup - warto co jakiś czas zmieniać hasło dostępu do serwera Na szczęście wszystko działa tak jak należy, a w tym miejscu chciałbym przeprosić wszystkich czytelników i odwiedzających, za problemy z dostępem do bloga. 