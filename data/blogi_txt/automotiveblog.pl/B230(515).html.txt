Po debiucie we Frankfurcie długo oczekiwanego modelu Volkswagen Up! oraz informacji o wprowadzeniu do oferty Skody modelu Citigo przyszła pora na markę Seat, która również będzie mieć swój odpowiednik modelu Up!  Seat Mii gdyż tak się nazywa model ma być następcą modelu Seat Arosa. Stylistycznie samochód jest bardzo podobny do siostrzanego modelu VW Up!. Według zapowiedzi Mii wejdzie do oferty Seata na hiszpańskim rynku jesienią tego roku. W innych krajach europejskich premiery można spodziewać się na początku przyszłego roku.  Obecnie potwierdzono wprowadzenie do sprzedaży wersji 3 drzwiowej, jednak w przyszłości oferta ma zostać poszerzona o model 5-cio drzwiowy, który pewnie będzie oparty na koncepcyjnym Volkswagen Cross Up Concept.  Pod maską modelu Seat Mii pracować będą te same silniki co w modelu Skoda Citigo oraz Volkswagen Up!. Hiszpański trojaczek będzie oferować także system City Safety Assist zapobiegający skutkom kolizji przy małych prędkościach. 