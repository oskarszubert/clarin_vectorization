Będąca obecnie w ofercie Kia cee’d debiutowała na rynku w 2006 roku i przez ponad 5 lat tylko w Europie Zachodniej znalazła blisko 430 tys. nabywców. Model zdążył się już nieco zestarzeć i słabo radzi sobie z silną konkurencją w segmencie C. Koreański koncern postanowił odświeżyć samochód i tak oto powstała druga wersja popularnego kompaktu, oczywistym było też że samochód będzie miał swoją premierę w Europie. Podczas trwających targów motoryzacyjnych w Genewie, Kia zaprezentowała nowy model cee’d w dwóch wersjach: 5-cio drzwiowej oraz kombi. Nowa Kia cee’d została w całości zaprojektowana w Europie, samochód ma być bardziej zaawansowany technicznie i oferować większy komfort podróżowania.  W stosunku do poprzednika nowy cee’d nieco urósł, samochód mierzy 431 cm długości i 147 cm wysokości. Projektanci koreańskiego koncernu wygospodarowali w środku auta nieco więcej miejsca oraz powiększono też przestrzeń bagażową, która wynosi 380 litrów. W Europie nowy cee’d będzie oferowana w 5 wersjach silnikowych: - silnik benzynowy 1.4 MPI o mocy 100 KM - silnik benzynowy 1.6 GDI o mocy 135 KM - turbo diesel 1.4 WGT o mocy 90 KM - turbo diesel 1.6 VGT o mocy 110 KM - turbo diesel 1.6 VGT o mocy 128 KM Koncern Kia liczy, że najbardziej popularną jednostką napędową będzie silnik 1.6 VGT o mocy 128 KM, który będzie współpracować z 6-cio biegową manualną lub automatyczną skrzynią biegów.  Silnik benzynowy 1.6 GDI opcjonalnie będzie mógł być połączony z dwusprzęgłową skrzynią DCT. Według danych opublikowanych przez koreański koncern, jednostki napędowe mają cechować się mniejszym zużyciem paliwa oraz mniejszą emisją spalin. Nowa Kia cee’d oferuje klientowi lepszą jakość materiałów, większy komfort podróżowania dzięki lepszemu wygłuszeniu wnętrza. Smaczku dodaje też bogate wyposażenie – dwustrefowa automatyczna klimatyzacja, elektrycznie sterowany fotel kierowcy, elektrycznie sterowane okno dachowe, oświetlenie wnętrza w technologii LED, komputer pokładowy, 6-cio głośnikowy system audio, światła LED do jazdy dziennej, opcjonalne Bi- ksenonowe reflektory z funkcją doświetlania zakrętów. Ponad to elektrycznie wspomaganie układu kierowniczego FlexSteer będzie oferować 3 tryby siły wspomagania: komfort, normal i sport. Nowością w nowym modelu cee’d jest system wspomagający parkowanie o nazwie Smart Parking Assist System, który kontroluje ruch kierownicy w przypadku parkowania równoległego, a kierowca operuje jedynie pedałem hamulca i gazu. Jeśli chodzi o system wspomagające bezpieczeństwo to nowy cee’d oferuje między innymi: ESP, ABS, system wspomagający hamowanie awaryjne BAS, system wspomagania ruszania na wzniesieniu HAC, system dynamicznej kontroli jazdy VSM. Kia cee’d będzie seryjnie wyposażona w 6 poduszek powietrznych. Nowa Kia cee’d będzie produkowana w słowackich zakładach w Żylinie, samochód trafi do sieci dealerskiej w połowie roku. Klienci będą mogli skonfigurować w samochód w jednej z 10-ciu wersji kolorystycznej, z czego 5 kolorów będzie zupełnie nowych. Niestety nie ujawniono jeszcze cennika nowej Kii, jednak można się spodziewać, że ceny będą konkurencyjne w stosunku do innych producentów oferujących samochody klasy kompakt. Bardziej dynamiczny wygląd, nowa gama silników, polepszona jakość materiałów powinna sprawić, że nowa Kia cee’d powtórzy sukces swojej poprzedniczki.  Źródło danych: Kia Press 