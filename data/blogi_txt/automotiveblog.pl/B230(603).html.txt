Myślałem, że z marką Saab już nic dziać się nie będzie, a tu proszę taki kwiatek. Wczoraj trafiłem w sieci na informację o nabyciu firmy Saab Automobile przez nowo utworzoną specjalnie na ten cel spółkę National Electric Vehicle Sweden AB (NEVS). Spółka NEVS została utworzona przez dwia podmioty National Modern Energy Holdings  z Hongkongu specjalizujący się w wykorzystaniu alternatywnych źródeł energii oraz japoński fundusz inwestycyjny Sun Investment LLC. Nowa spółka zamierza stworzyć nowy model o napędzie elektrycznym, który będzie bazować na niedokończonym projekcie Saab 9-3. Oznacza to nic innego jak szansę na realne wznowienie produkcji samochodów marki Saab w szwedzkim Trollhattan. Według zapowiedzi w mediach, nowy samochód z logo Saab mógłby pojawić się na rynku na przełomie 2013/14 roku.  Zastanawiam się tylko kto kupi samochody marki Saab. Aby odniosły one rynkowy sukces musiałby być atrakcyjne cenowo w porównaniu do konkurencji, oraz co najważniejsze marka Saab musiałaby odbudować swoją reputację i zdobyć zaufanie przyszłych klientów. Z tym moim zdaniem będzie najciężej, nie wiem kto zdecyduje się na kupno dość drogiego auta bez 100% że za jakiś czas dealerzy zamkną salony na kłódkę i gwarancja pozostanie tylko na papierze. Poza tym podejrzewam, że w warsztacie pana Czesia ciężko będzie serwisować taki zaawansowany technicznie samochód. Na koniec warto podkreślić, że zakup aktywów marki Saab przez firmę NEVS nie daje jej praw do produkcji modeli 9-3, 9-5 oraz 9-4X, gdyż nie wyraził na to zgody koncern General Motors, do którego należą odpowiednie patenty i technologie wykorzystywane w tych modelach. 