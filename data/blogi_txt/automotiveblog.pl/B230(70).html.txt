Muszę przyznać się, że Volkswagen to raczej niezbyt bliska mi marka. Koledzy w pracy zachwycają się Volkswagenem Passatem mówiąc, że pod niektórymi względami jest on lepszy niż Opel Insignia. Być może i jest lepszy ale jakoś podchodzę ze sporym dystansem do marki VW. Na pewno VW produkuje dobre samochody z tym nie zamierzam polemizować, po prostu jakoś ta marka jak na razie nie wzbudza mojego zachwytu ale w najbliższym czasie planuję pooglądać z bliska samochody Volkswagena, wtedy być może zmienię zdanie    Wygrana konkursu na samochód roku 2010 (Car Of The Year 2010) przez Volkswagena Polo była dla mnie sporym zaskoczeniem. 5 ta generacja VW Polo zadebiutowała podczas tegorocznego salonu motoryzacyjnego w Genewie. Samochód dostępny w 3 wersjach wyposażenia: Trendline (od 39 990 zł z silnikiem 1.2l ), Comfortline (od 42 690 zł z silnikiem 1.2l) oraz najbardziej bogatej Highline (ceny od 44 690 zł z silnikiem 1.2l). Klient ma do wyboru aż 5 silników: Benzynowe: » 1.2 l o mocy 70 KM » 1.4 l o mocy 85 KM (występuje w opcji z automatyczną 7-mio stopniową skrzynią biegów DSG) Diesle: » 1.6 l o mocy 75 KM » 1.6 l o mocy 90 KM (występuje w opcji z automatyczną 7-mio stopniową skrzynią biegów DSG) » 1.6 l o mocy 105 KM  Klient może wybrać jeden z 10-ciu dostępnych kolorów nadwozia. Dwa dostępne są bez dodatkowych opłat i są to: biały Candy oraz niebieski Morski. Kolejne kolory dostępne za dopłatą to czarny (650 zł), czerwony Flash (520 zł), żółty Savanna (650 zł). Lakiery metalizowane to wydatek 1690 zł: granatowy Shadow, pomarańczowy Hot Orange, srebrny Reflex, szary Pepper, czarny Deep (jako lakier specjalny).  Wyposażenie VW Polo z linii Comfortline jest dość bogate, zawiera m.in.: regulowaną wysokość przednich foteli, 3-ramienna kierownicę, ABS z funkcją Break Assist, przednie poduszki powietrzne kierowcy i pasażera oraz boczne z systemem ochrony głowy (tzw. Torax), 2 składane kluczyki z pilotem, automatycznie włączane światła mijania, elektrohydrauliczne wspomaganie układu kierowniczego, obręcze stalowe z kołami 185/60 R15. ESP z ABS, ASR, EDS, MSR dostępny jest za dopłatą 990 zł, tzw. pakiet drogowy w którego skład wchodzą tylnie czujniki parkowania, tempomat i komputer pokładowy to koszt 1450 zł. Klimatyzacja półautomatyczna Climatic kosztuje blisko 4000 zł.  Volkswagen Polo 5-tej generacji zdobył w testach EuroNCAP 5 gwiazdek: - Ochrona dorosłych: 90% - Ochrona dzieci: 86% - Ochrona pieszych: 41% - Zastosowane systemy bezpieczeństwa: 71% httpv://www.youtube.com/watch?v=USas_poHSSI Nowy Volkswagen Polo to dość ciekawy samochód, ale obawiałbym się go kupić, z racji tego że VW plasuje się na pierwszej pozycji na liście marek samochodów, które są najczęściej kradzione w Polsce. 