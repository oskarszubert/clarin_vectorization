Mija już prawie tydzień odkąd zarząd General Motors podjął decyzję o zatrzymaniu marki Opel. Niestety nie wszystkim ta decyzja się spodobała. W zakładach w Niemczech w zeszłym tygodniu załogi strajkowały, wyrażając swoje niezadowolenie w związku z decyzją koncernu GM, który jest właścicielem Opla. Dziś prezes Opla Carl-Peter Forster podjął decyzję o odejściu z koncernu w związku z czym General Motors zapowiedział, że rozpocznie poszukiwania nowej osoby, która obejmie stanowisko prezesa Opla. Forster był zwolennikiem podpisania porozumienia z konsorcjum Magna/Sbierbank. Negocjację jak już wcześniej pisałem na swoim blogu, trwały dość długo i były urozmaicone różnorodnymi zwrotami akcji, w związku z czym wychodzi na to, że po prostu Carl-Peter Forster miał już dość zabawy w kotka i myszkę. Według informacji do jakiej dotarli dziennikarze „Sunday Times”, Carl-Peter Forster ma pokierować marką Jaguar Land Rover, należącą do hinduskiej grupy Tata Motors. W dniu dzisiejszym prócz informacji o odejściu prezesa Forstera pojawiała się też informacja o planach jakie rozważa trzech dużych graczy: Grupa GAZ – największy w Rosji producent motoryzacyjny, kanadyjska Magna oraz GM właściciel Opla. Plany dotyczą budowy nowej fabryki samochodów w Rosji. W Rosji oczywiście entuzjazm, rosyjskie media informują, że ta informacja to sygnał mówiąc o tym, że Magna i GM mimo zakończenia rozmów o możliwości przejęcia Opla, nadal pozostają w dobrych stosunkach. Może i tak jest, dziś do pracowników Opla trafił list od prezesa Magna International Siegfrieda Wolf’a oraz prezesa Sbierbanku Hermana Gref’a. W swoim liście wyrażają oni swoje zaskoczenie decyzją zarządu GM odnośnie zatrzymania marki Opel ale też opisują swoje uznanie i podziękowania dla pracowników Opla. Super, zastanawiam się po co Opel miałby budować kolejną fabrykę w Rosji, skoro wszyscy wiedzą, że Opel by przetrwać musi zamknąć jeden, a nawet może i dwa zakłady w Europie. Jedyne co mi przychodzi do głowy to możliwość wybudowania w Rosji zakładu który produkowałby samochody które miałyby trafić tylko na rynek Rosyjski, np.: pod marką Chevrolet. 