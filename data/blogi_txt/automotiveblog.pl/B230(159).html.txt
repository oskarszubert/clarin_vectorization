Na targach w Detroit Ford pokazał nowego Focusa MK3 w wersji hatchback 5DR oraz notchback 4DR. Podczas zakończonych tydzień temu targów w Genewie, odwiedzający mogli podziwiać Focusa MK3 w wersji kombi. Nowy Ford Focus zbudowany na nowej globalnej platformie, auto wejdzie do sprzedaży w 2011 roku i będzie oferowane w ponad 120 krajach. Oprócz różnic wizualnych i nowych jednostek napędowych, koncern Ford zdecydował się na wprowadzenie w swoim nowym kompakcie także nowych rozwiązań technicznych. Jak zapewniają konstruktorzy, nowe rozwiązania mają podnosić komfort, być łatwe i wygodne w użyciu, a ich cena ma być przy tym niezbyt wygórowana. Poniżej prezentuje nowości, jakie zostaną zaimplementowane do nowego Focusa MK3: » System MyFord – jest to interfejs mający umożliwić kierowcy komunikację z systemami zamontowanymi w samochodzie. Dzięki specjalnym przyciskom, przełącznikom kierowca będzie w stanie sterować funkcjami pojazdu oraz różnego typu zewnętrznymi urządzeniami. W najbogatszych wersjach wyposażenia zawierających nawigacje satelitarną, system będzie rozszerzony o MyFordTouch, czyli 8-calowy kolorowy ekran dotykowy.   » System SYNC – jest to uzupełnienie systemu MyFord, które oferuje sterowanie urządzeniami pokładowymi nowego Forda, za pomocą komend głosowych. Ponadto system SYNC składa się też z modułu Bluetooth oraz nawigacji satelitarnej. Klient ma do dyspozycji dodatkowe gniazda umożliwiające podłączenie urządzeń zewnętrznych np.: iPOD, odtwarzacz CD. » Active Park Assist – system półautomatycznego parkowania pojazdu możliwy do wykorzystania podczas parkowania w miejscach o ograniczonej przestrzeni. Działanie systemu polega na zsynchronizowanej pracy czujników rozmieszonych wokół samochodu oraz elektrycznego układu wspomagania kierownicy (EPAS). W przypadku gdy system zmierzy wolną przestrzeń parkingową stwierdzając, że jest możliwość zaparkowania tam samochodu, kierowca zostanie poinformowany o tym fakcie i będzie mógł zacząć manewr parkowania. Ruchami kierownicy kontroluje komputer, a kierowca jest odpowiedzialny jedynie za kontrolę biegów oraz operowanie pedałami gazu i hamulca. » Torque Vectoring Control – jest to układ, który ma za zadania poprawić sprawność z jaką samochód porusza się podczas pokonywania zakrętów. System aktywuje hamulce samochodu symulując działanie mechanizmu różnicowego. System ma podnieść bezpieczeństwo podczas dynamicznego pokonywania zakrętów. » System przeciwdziałania kolizjom przy małych prędkościach – to znamy z Volvo. System wykorzystuje radar który monitoruje obszar przed samochodem. W momencie gdy auto porusza się z prędkością mniejszą niż 30 km/h możliwe jest uniknięcie kolizji gdyż system dokona aktywacji układu hamulcowego. » Adaptive Cruise Control – to także rozwiązanie znane z nowego Volvo S60 – ACC to rozbudowany tempomat, który umożliwia nie tylko utrzymanie zadanej prędkości ale także zapewnia bezpieczną odległość od pojazdów jadących z przody. Kiedy odległość do poprzedzającego samochodu zmaleje, system automatycznie zredukuje prędkość. Gdy odległość wzrośnie, system ACC znowu rozpędzi pojazd do zadanej wcześniej prędkości. » Adjustable Speed Limiter Device – układ ograniczania prędkości. To coś dla tych, którzy lubią nacisnąć na gaz, a mają przy tym problem by skupić się na wskazaniach prędkościomierza. Teraz kierowca może zaprogramować prędkość graniczną, której pokonanie będzie niemożliwe. Kierowca zostanie powiadomiony o fakcie osiągnięcia granicznej prędkości na wyświetlaczu. » System ułatwiający utrzymanie samochodu na właściwym pasie ruchu – to też jest już znane rozwiązanie stosowane np.: w Oplu Astrze IV. Kamera śledzi poziome znaki drogowe, w przypadku gdy nasze auto zbliża się do linii wyznaczającej dany pas ruchu system zaalarmuje kierowcę za pomocą wibracji kierownicy! » System sygnalizujący pojawienie się innego pojazdu w martwym polu widzenia kierowcy – układ wykorzystuje fale radiowe i ostrzega kierowcę o innych pojazdach, które mogą być niewidoczne w lusterkach z powodu znalezienia się w tzw. martwym polu. Kierowca zostanie ostrzeżony za pomocą lampki która jest umieszczona na lusterkach bocznych. » Automatyczne sterowanie światłami drogowymi – ta opcja pozwala na poprawne widoczności podczas jazdy w nocy. System wykrywa źródła światła znajdujące się z przodu samochodu i kontroluje odpowiednio działanie świateł drogowych, co pozwala uniknąć oślepiania innych uczestników ruchu. » System rozpoznawania znaków drogowych – to też znana już funkcja, chociażby z Opla Insignii. System sczytuje znaki drogowe z lewej i prawej strony jezdni i pokazuje je na wyświetlaczu. » Funkcja Driver Alert – musze przyznać to dość ciekawe rozwiązanie. W skład systemu wchodzi urządzenie, które w inteligentny sposób oblicza poziom uwagi kierowcy i na życzenie pokazuje jego wartość na tablicy wskaźników. Układ aktywuje odpowiedni alarm w momencie gdy system wykryje znaczne zmęczenie kierowcy lub możliwość zaśnięcia za kierownicą. » Sygnalizator optymalnego momentu zmiany biegu – kierowca informowany jest za pomocą lampki na wyświetlaczu o odpowiednim momencie w którym powinno zmienić się bieg. W taki sposób możliwa jest bardziej ekonomiczna jazda, która obniża zużycie paliwa. » Elektrycznie sterowany układ wspomagania kierownicy z kompensacją sił ściągających i szarpnięć pochodzących od układu jezdnego – o matko co za długa nazwa   W skrócie jest to zaawansowany system sterowania układem wspomagania kierownicy   » Wlew paliwa Ford EasyFuel – czyli brak korka wlewu paliwa. Konstrukcja wlewu paliwa zapobiega zatankowaniu niewłaściwego rodzaju paliwa.  » FordKeyless oraz FordPower – rozwiązanie także znane już i stosowane przez konkurencje, polega na otwieraniu zamka drzwi bez użycia kluczyka oraz uruchamianie silnika za pomocą jednego przycisku. » Kamera z tyłu pojazdu – nowy Focus będzie wyposażony w kamerę umieszczoną na klapie bagażnika w celu ułatwienia bezpiecznego cofania. Obraz wyświetlany będzie na ekranie wyświetlacza, który znajduje się w konsoli środkowej. To dość ciekawe rozwiązanie zwłaszcza w dłuższych i większych autach. » Sygnalizator niezapiętych pasów przy wszystkich – układ monitorujący zapięcie pasów we wszystkich siedzeniach. » Mobilny system nawigacji – umożliwia wykorzystanie kompatybilnego smartfonu jako urządzenia nawigacyjnego. Systemów sporo, ale niektóre z nich takie jak np.: Ford Keyless albo ta opcja z sczytywaniem znaków nie jest nowością rynkową. Ciekawym rozwiązaniem jest moim zdaniem ten system EasyFuel. 