Podczas zlotu fanów marki Volkswagen w austriackiej miejscowości nad jeziorem Woerthersee, niemiecki koncern motoryzacyjny VW zaprezentował dwa ciekawe projekty w sam raz na upalne słoneczne dni. Pierwszy projekt to koncepcyjna czteromiejscowa Skoda RS 2000. Model RS 2000 to roadster, który powstał w oparciu o rajdową wersję Skody Fabii RS. Samochód wygląda tak jakby jakiś szalony czeski inżynier odciął dach Fabii szlifierką kątową Samochód wygląda bardzo sportowo i dynamicznie, pod maską Skody RS 2000 pracuje dwulitrowy turbodoładowany silnik o mocy ponad 200 KM. Wewnątrz samochodu znalazły się rajdowe fotele kubełkowe oraz elementy z włókna węglowego. Smaczku dodaje oczywiście odjechany zielony kolo karoserii.    Drugi projekt jest nieco mniej kontrowersyjny. VW Golf R Cabrio to samochód, który powstał na bazie Volkswagena Golfa R. Inżynierowie Volkswagena prócz odcięcia dachu obniżyli samochód o 25 mm, zastosowali 17-sto calowe tarcze hamulcowe i 19-sto calowe felgi. Pod maskę modelu Golf R Cabrio trafił dwulitrowy turbodoładowany silnik rozwija moc 270 KM, dzięki któremu samochód osiąga setkę poniżej 6 sekund. Przód samochodu jest bardzo podobny do klasycznego Golfa, natomiast z tyłu na uwagę zasługuje centralnie umiejscowiony podwójny wydech.    Myślę, że wersja Cabrio być może wejdzie do oferty marki Volkswagen, jednak aby pojawił się kabriolet Skody to już śmiem wątpić. 