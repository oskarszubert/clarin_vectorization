W miniony weekend w salonach Forda debiutował oficjalnie najnowszy Ford Focus III generacji. Samochód wzbudza wiele pozytywnych emocji i bardzo jestem ciekaw jak sprawdza się na drodze. Jak na razie mogłem jedynie podziwiać jego sylwetkę i wnętrze, ale planuję w najbliższym czasie także jakąś przejażdżkę w celu poznania jego prawdziwych możliwości. Najnowszy Focus to konkurencja dla takich modeli jak VW Golf VI, Renault Megane III czy Opel Astra IV.  Nowy Ford Focus to jednak nie tylko nowa sylwetka i nowa gama jednostek napędowych EcoBoost, ale przede wszystkim nowe technologie, których nie oferował poprzedni Focus II generacji. Do najważniejszych technologii zaimplementowanych w najnowszym Focusie zaliczyć trzeba na pewno: System zapobiegający kolizjom przy małych prędkościach (ACS)  System ten działa podobnie do tego w najnowszym Volvo S60. System ma zmniejszyć ryzyko najechania na tył poprzedzającego samochodu. Jeżeli samochód porusza się z prędkością mniejszą niż 30 km/h, a kierowca nie zareaguje odpowiednio, to system automatycznie aktywuje hamulce w celu zmniejszenia prawdopodobieństwa kolizji.   System wspomagający parkowanie (SAPP) Idea systemu wspomagania parkowania to ułatwienie kierowcy parkowania równoległego, w miejscu w którym kierowca mógłby mieć problem zapakować samochód samodzielnie. System ustali czy wolne miejsce jest dostatecznie duże, a jeśli wynik analizy będzie pozytywny to system przejmie sterowanie kołem kierownicy. Kierowca musi jedynie kontrolować użycie pedału gazu i hamulca.  System rozpoznawania znaków drogowych System rozpoznawania znaków drogowych monitoruje znaki pionowe umieszczone przy drodze (ograniczenia prędkości, zakazy wyprzedzania) i informuje o nich kierowcę, za pomocą odpowiedniej informacji na wyświetlaczu pomiędzy tarczą obrotomierza i prędkościomierza.  System kontroli pasa ruchu (LDW) oraz System wspomagający utrzymanie pojazdu na pasie ruchu (LKA)  To dwa dość ciekawe systemy, pierwszy z nich kontroluje czy przez przypadek samochód nie opuszcza pasa ruchu. Oczywiście w przypadku gdy manewr opuszczenia pasa ruchu jest celowym działaniem kierowcy to wtedy system jest nieaktywny. Natomiast gdy system uzna, że samochód zbliża się do krawędzi pasa przy wyłączonym kierunkowskazie to ostrzeże kierowcę za pomocą drgań kierownicy. Natomiast gdy mimo ostrzeżenia kierowca nie zareaguje to system aktywnie oddziałuje na koło kierownicy utrzymując odpowiedni tor ruchu samochodu.   System monitorowania koncentracji kierowcy System ten ma na celu kontrole poziom zmęczenia kierowcy poprzez analizę stylu jazdy. W momencie wykrycia spadku koncentracji kierowcy, na zestawie wskaźników system wyświetli ikonę ostrzegawczą. Jeśli mimo to kierowca zignoruje ostrzeżenie i nie zatrzyma samochodu, a system wykryje gwałtowne obniżenie koncentracji kierowcy (np. zjechanie z pasa ruchu), to włączy się ostrzegawczy sygnał dźwiękowy i pojawi się dodatkowe ostrzeżenie wizualne.  System BLIS Ten system także został wcześniej wykorzystany w Volvo S60. Zadaniem systemu jest monitorowanie martwego pola i ostrzeganie kierowcy w lusterku bocznym za pomocą diod LED, o możliwym zagrożeniu.  Inteligentny tempomat (ACC) z funkcją wczesnego ostrzegania o przeszkodzie (FA) z przodu pojazdu To także system znany mi z Volvo S60. Inteligentny tempomat ACC pozwala utrzymać prędkość w zakresie od 25 do 180 km/h. System monitoruje drogę przed samochodem i wykrywa przeszkodzę, w momencie zbliżania się do niej uaktywni hamulce tak aby pojazd znajdował się w bezpiecznej odległości od poprzedzającego samochodu. W momencie gdy przeszkoda zniknie to system automatycznie rozpędzi samochód do zadanej wcześniej prędkości. System ACC współpracuje z funkcją FA ostrzegania o przeszkodzie, która informuje kierowcę o możliwej kolizji. Zdaję sobie sprawę, że są zwolennicy i przeciwnicy różnorakich rozwiązań, które „myślą” za kierowcę, jednak kibicuję takim rozwiązaniem gdyż w wielu przypadkach mogą one okazać się być pomocne, a czasami mogą nawet uratować komuś życie. Źródło danych: ford.pl 