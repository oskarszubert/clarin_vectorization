Takiej wyprzedaży w Polsce dawno chyba nie było. Na stronie ambergold.com znalazła się lista 134 samochodów, które pójdą pod młotek na poczet długów Amber Gold wobec klientów, którzy zwabieni kokosami zainwestowali w rzekome złoto. Ja jednak nie o złocie o nabitych w butelkę, ale o licytacji. Na liście 134 aut, znajdują się przede wszystkim modele: MINI Cooper z 2012 roku, Renault Clio, Renault Fluence, Renault Megane, VW Golf VI, VW Passat oraz VW Jetta.  Ceny całkiem fajne, za VW Passata średnio około 75 000 zł, za Jette około 60 000 zł, za Golfa VI około 50 000 zł, Renault Megane III około 40 000 zł, Renault Fluence 35 000  zł, za Renault Clio III 34 000 zł, MINI Coopery w cenie 60 000 zł. Z tego co przeczytałem w sieci to dość nieźle na sprzedaży Renault wyszedł dealer Zdunek, który w swoich salonach sprzedaje samochody marki Renault, Dacia, BMW oraz MINI. Amber Gold za pierwsze samochody oczywiście zapłacił dealerowi i odebrał je w terminie, spory problem powstał z samochodami MINI. Amber Gold i OLT Express zamówiły u Zdunka, 82 egzemplarze czerwonych MINI, niestety Marcin P. nie zapłacił za te samochody i ich nie odebrał, co skutkowało tym, ze dealer sam zapłacił z własnej kieszeni za te samochody i zostały one u niego na placu. Oczywiście by nie być w plecy dealer sam wystawił je na sprzedaż. Tu zastanawia mnie mocno cena, dealer sprzedaje bowiem na otomoto.pl, fabrycznie nowe MINI Coopery za 51 900 zł, w momencie gdy cena katalogowa to 71 518 zł.  Oznacza to sprzedaż o blisko 20 000 mniej niż cena katalogowa. Jestem ciekaw czy po odpuszczeniu marży i bonusu za sprzedaż, dealer wyszedł na swoje czy dołożył do tego złotego interesu?  Wracając do oficjalnej aukcji mienia Amber Gold, to każdy może teoretycznie zakupić samochód, licytacje odbędą się w dniach 26-28 listopada. Przeglądając niektóre wypowiedzi na forach śmiem twierdzić, że Polacy to głupi naród. W zasadzie podwójnie głupi, za pierwszym razem gdy rzucił się na mocno podejrzaną ofertę Amber Gold, a drugi raz gdy dochodzi do aukcji majątku upadłej spółki. Wiadomo, że zlicytowane mienie pójdą na poczet długów Amber Gold, czyli w efekcie Ci którzy utopili tam swoje pieniądze będą mieli możliwość odzyskania swoich pieniędzy. Nie wiem jaka jest wysokość długów wobec klientów, ale myśląc logicznie to właśnie jest taka rola syndyka. Sprzedaż, oddać wierzycielom. No i tu właśnie najlepszy kwiatek, ponieważ najwięcej pretensji mają teraz klienci Amber Gold, którzy narzekają że za tanio, że bezsensu, że najlepiej im dać te samochody, że jak ktoś kupi używkę po Amber Gold, to niech od razu się boi i wykupi AC i inne tego typu bzdety. Normalnie ręce opadają… więc drodzy jeśli ktoś z Was ma możliwość zakupienia samochodu w licytacji to korzystajcie, bo kolejna taka okazja nie przytrafi się zbyt szybko. 