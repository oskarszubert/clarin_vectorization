Tak się złożyło, że dwa dni pod rząd byłem poza biurem i odwiedzałem dostawców części do Corsy, celem przeprowadzenia audytu i weryfikacji wydajności linii (Run@Rate). Same audyty przebiegły raczej bezproblemowo, generalnie jeśli dostawca ma dobre wyniki jakościowe (poziom PPM, ilość reklamacji) to i audyt najczęściej kończy się wynikiem Green co cieszy obie strony ;) Problemem związany z wizytą u dostawcy nie jest sama wizyta czy jej przebieg ale droga do dostawcy. Czasami to istna droga przez mękę. W środę jechałem z Gliwic do Bielska-Białej. Mam do wyboru najczęściej dwie drogi. Pierwsza to z Gliwic A4 do Katowic lub DK44 do Tychów i potem z Tychów DK1 do Bielska- Białej. Druga opcja to dostać się z Gliwic do DK81 w Orzeszu i stamtąd przez Żory, Skoczów do S1 i tamtędy do Bielska-Białej. Niestety obie drogi jakoś z objazdami z racji powodzi. Wypróbowałem wariant A1/DK81/S1 i nie było źle. Chociaż dziwi trochę trzypasmowy odcinek A1 z Gliwic do Bełku, bo tak prawdę mówiąc to droga z nikąd do nikąd   Droga DK81 przed Skoczowem zamknięta, OK rozumiem, powódź objazd, dłuższa droga, itp. Niby wszystko OK ale ten co organizował objazdy i je oznaczał to powinien być pokazywany w książkąch dla studentów medycyny jako przypadek bezmózgowia. Brak słów… O ile drogę do Bielska pokonałem nawet sprawnie pomimo źle oznaczonych objazdów to zaskoczyła mnie dziś droga do Wrocławia, a w zasadzie do Mirkowa. Wybór drogi z Gliwic do Wrocławia był oczywisty – autostrada A4, z Gliwic do rogatek Wrocka dojechałem w nieco ponad 1h, a kolejną godzinę zajął mi przejazd przez miasto. Nie będę tu dywagował dlaczego taki Wrocław nie ma obwodnicy po pewnie mi zaraz napiszecie, że się buduje, OK. niech się buduje wszystkim wyjdzie to na dobre, ale zadam inne pytanie. Nawet jeśli już w Polsce nie ma dobrych dróg to czy istniejące mogłyby chociaż być dobrze oznaczone? 