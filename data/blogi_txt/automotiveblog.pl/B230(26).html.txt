Podczas tegorocznych targów motoryzacyjnych we Frankfurcie, publiczności zaprezentowane zostały dwa modele z tego samego segmentu, a mianowicie KIA cee’d po faceliftingu oraz Opel Astra IV. Oba samochody należą do tego samego segmentu C. Opel zaprezentował zupełnie nową Astrę kolejnej generacji natomiast KIA przedstawiła model który zawiera jedynie kilka kosmetycznych, aczkolwiek ciekawych zmian. Na początek może mały komentarz odnośnie sprzedaży w Polsce samochodów z logo Opla i KIA. Opel sprzedał w Polsce od stycznia do sierpnia 2009 r. ponad 15.000 samochodów, gdy KIA sprzedała o blisko 5.000 sztuk mniej. Ale ciekawi mnie fakt, iż jeżdżąc  po polskich drogach to więcej widzę cee’dów niżeli Astr III. Niestety nie udało mi się znaleźć żadnych oficjalnych statystyk potwierdzających większą sprzedaż cee’dów niżeli Astr III ale powszechnie wiadomo, że modele KIA są tańsze niżeli Ople, co za tym idzie są przez to łatwiej osiągalne dla statystycznego Kowalskiego. Co KIA oferuje w modelu cee’d po faceliftingu. Z zewnątrz zmieniony został grill,  zderzak przedni oraz tylni. Kształt przednich reflektorów oraz tylnych lamp. W lusterkach bocznych umieszczono kierunkowskazy, zmieniono też felgi. W środku znajdziemy lekko zmodyfikowaną konsolę centralną, nową kierownicę i drążek zmiany biegów, ponadto zmianie uległ kolor podświetlenia zegarów z pomarańczowego (które mi osobiście nie przypadło do gustu) na czerwony. Jeśli chodzi o rozwiązania techniczne to dodano opcję tempomatu, system monitorujący ciśnienie powietrza w kołach (TPMS) oraz dwustrefową klimatyzację automatyczną. Cena podstawowego modelu cee’da po FL wahać się będzie w okolicach 45.000 zł.    W przypadku Opla Astry IV to nie ma tu mowy o zmianach kosmetycznych. Opel Astra IV to auto zupełnie inne niżeli Astra III. W nowej Astrze zaimplementowano rozwiązania znane z Opla Insigni, a mianowicie: nową generację świateł biksenonowych AFL+, system kamery przedniej Opel Eye, elektroniczny system sterowania FlexRide, oferujący trzy opcje prowadzenia samochodu – Standard, Sport oraz Tour. Ponadto podstawowa wersja nowej Astry wyposażona będzie w aktywne zagłówki, poduszki powietrzne czołowe, boczne oraz kurtyny powietrzne. Dodatkowo w wyposażeniu standardowym dostępny będzie system ESP, 16-calowe felgi, centralny zamek sterowany pilotem oraz elektrycznie sterowane szyby. W ofercie będą też ciekawe opcje jak na przykład system FlexFix pozwalający na łatwe przewożenie rowerów (system znany z Opla Corsy).  System FlexFloor  pozwalający na ustawienie poziomu dna bagażnika w 3 wysokościach. Nowa Astra tak jak cee’d po FL oferuje również dwustrefową automatyczną klimatyzację oraz system TPMS.    Jeśli chodzi o ceny Astry IV to na rynku niemieckim zaczną się one od 15.900 Euro. Więc przeliczając po dzisiejszym średnim kurcie Euro daje to jakieś 66.000 zł więc o prawie 22.000 zł więcej niżeli podstawowa wersja KIA cee’d. Zastanawiam się więc czy Opel Astra IV, która jest nominowanym modelem do nagrody Car Of The Year 2010 (listę siedmiu modeli, które wejdą do finałowej części rozgrywki o tytuł samochodu roku 2010 poznamy już 2 listopada) zdobędzie w Polsce większą popularność niżeli KIA cee’d FL. Rezultat rywalizacji jest trudny do obstawienia, ale w dobie kryzysu raczej stawiam 60 do 40 na cee’da. 