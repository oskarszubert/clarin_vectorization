Fiat Punto Evo nazwany górnolotnie ewolucją Fiata Grande Punto to poprostu Grande Punto po face lift’cie. Samochód zostanie po raz pierwszy pokazany oficjalnie podczas zbliżającego się wielkimi krokami, Salonu Samochodowego we Frankfurcie nad Menem. Koncern Fiata oczywiście liczy na to, że Punto Evo powtórzy sukces swojego poprzednika.  Co nowego w nowym modelu Punto Evo? Przeprojektowano zupełnie zderzaki, więc Punto Evo to nie tylko odmieniony grill. Dzięki nowym zderzakom auto nieco powiększyło swoje rozmiary zewnętrzne. We wnętrzu nowego Punto też trochę nowości, odmieniona deska rozdzielcza, siedzenia oraz oprzyrządowanie. Poza tym nowe bardziej ekologiczne silniki z gamy MultiAir (1.4l benzynowy) oraz MultiJet (1.3l diesel), spełniające normę Euro5. Nowe Punto wyposażono w system Start Stop. To moim zdaniem dość ciekawe rozwiązanie. Włoski koncern wzbogacił też wyposażenie, w ofercie Punto Evo pojawi się przenośna nawigacja „Blue Me TomTom” oraz możliwość zainstalowania aż 7 poduszek powietrznych. Na uwagę zasługuje poduszka powietrzna zabezpieczająca kolana kierowcy. Jak zapewnia koncern Fiata, nowy model Punto EVO dostępny będzie w sprzedaży od 2 połowy października. Nie wiadomo tylko czy ta data to początek sprzedaży globalnie, czy w Polsce. Przypuszczam, że u nas w kraju ten model pojawi się w salonach Fiata nieco później.    źródło zdjęć i danych: fiatpress.pl 