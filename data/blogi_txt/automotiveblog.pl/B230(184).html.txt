Po faceliftingu Toyoty Auris oraz Rav4 przyszedł czas na facelifting modelu Corolla. Podobnie jak w modelu Auris, zmodernizowano przedni zderzak wraz z grillem, przednie reflektory. Kierunkowskazy zostały zintegrowane z lusterkami bocznymi. Z tyłu Corolla zmieni kształt zderzaka oraz tylne lampy. Na klapie bagażnika pojawi się ozdobna listwa chromowa. Zmiany we wnętrzu to nowe materiały lepszej jakości, zmieniony kształt i wygląd kierownicy.  Zmiany obejmą także jednostki napędowe. Wszystkie silniki które pojawią się w ofercie zmodyfikowanej Corolli będą wyprodukowane w technologii Toyota Optimal Drive. Według zapewnień japońskiego koncernu, technologia Toyota Optimal Drive pozwala uzyskać lepszą dynamikę pracy silnika przy jednoczesnym obniżeniu konsumpcji paliwa. Toyota Corolla po faceliftingu, ma pojawić się w europejskich salonach w maju, nie wiadomo jednak czy to tyczy się także polskiej sieci dealerskiej. Na razie nie ujawniono też informacji o cenach. Prawdę mówiąc zmodyfikowana Corolla, bardziej podoba mi się z zewnątrz niżeli obecnie oferowana wersja. Niestety jakoś materiałów w środku nie powala na kolana. Tak się składa, że niespełna 2 tygodnie temu odwiedziłem salon Toyoty bo chciałem zobaczyć tą nową jakość materiałów w Aurisie po faceliftingu. Zaglądałem do środka, szukałem, siadłem za kierownicą ale niestety tych super materiałów nie znalazłem. Kokpit w dalszym ciągu jest twardą skorupą, jedynie z miękką nakładką w okolicach daszku zegarów. Siedząc w środku czułem się trochę jak w aucie koreańskim, tak trochę tandenie-plastikowo. Porównując np.:  Aurisa z Astrą IV to jakby porównać samochody z dwóch różnych segmentów.  Pomijam już obsługę w salonie Toyoty. Oglądałem Aurisa, zerknąłem na IQ, spędziłem w salonie gdzieś około 5 minut i mimo iż w salonie było praktycznie pusto (był tylko 1 klient, który oglądał Rav4) to nie podszedł do mnie nikt. Gratuluje więc Toyocie nie tylko super jakości, której jakoś nie widać, patrząc na ilość ostatnich recallów ale też i super obsługi w salonach. 