Skoda podała dziś do publicznej wiadomości informację dotyczącą nazwy swojej nowej rodzinnej kompaktowej limuzyny, która będzie pozycjonowana pomiędzy modelami Fabia i Octavia. Czyli tak naprawdę znany nam dobrze kompaktowy model Mission L przeobrazi się jeszcze w tym roku w nowy model o nazwie Skoda Rapid. Nazwa brzmi znajomo? No tak, gdyż może ona się kojarzyć przynajmniej z kilkoma modelami. Skoda Rapid produkowana była jeszcze przed II Wojną Światową. Model wskrzeszono do życia w latach 1981 – 1990. Wtedy to Skoda Rapid była samochodem w stylu coupe i produkowana była w czechosłowackiej fabryce Skody w Kvasinach (niedaleko Polskiej granicy). Łącznie w latach 90-tych wyprodukowano ponad 44.5 tys. egzemplarzy modelu Rapid. Jednak mało kto z Was pewnie wie, że model Rapid produkowany jest od 2011 roku w Indiach z przeznaczeniem na tamtejszy rynek. Co więc warto podkreślić, model Skoda Rapid przeznaczony na rynek europejski będzie się różnić od wersji indyjskiej i będzie za pewne bardziej zbliżony stylistycznie do konceptu Skoda Mission L, który został zaprezentowany na ubiegłorocznych targach w Genewie. Samochód pojawi się w ofercie Skody jeszcze w tym roku, więc podejrzewam że oficjalną premierę zobaczymy podczas jesiennych targów motoryzacyjnych w Paryżu. Trochę dziwi mi stosowanie niejednoznacznych nazw, które kojarzą się z różnymi modelami. Nie wiem z czego to wynika, z jednej strony Skoda chce nawiązać do tradycji, ale dwa różne modele o tej samej nazwie w jednym czasie to moim zdaniem generuje jedynie zamieszanie. Czyżby wyczerpała się wena twórcza speców od marketingu w czeskiej Skodzie? 