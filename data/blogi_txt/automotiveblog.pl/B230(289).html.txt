Ostatnio trochę się opuściłem w publikowaniu postów na blogu. Jestem zły sam na siebie, ale ostatni dni to sprzątanie po ponad dwumiesięcznym remoncie mieszkania, więc naprawdę jest co robić Dziś jednak pora nadrobić małe zaległości, stąd też dziś kolejna dawka niusów związanych ze zbliżającą się wystawą Paryż 2010. Podczas wystawy w Paryżu Chevrolet zapowiedział pokazanie aż czterech samochodów. Chevrolet Orlando – rodziny 7-mio osobowy rodzinny van Chevrolet Aveo RS – mały sportowych hatchback Chevrolet Captiva nowej generacji – 7-mio osobowy SUV Chevrolet Cruze hatchback – w wersji 5-cio drzwiowej Dziś napisze nieco o dwóch z powyższych czterech modeli. Chevrolet Orlando – samochód koncepcyjny pokazano już jakiś czas temu i wtedy gdy zobaczyłem to auto to pomyślałem sobie „wow, to naprawdę będzie fajny samochód”. Koncepcyjny Orlando naprawdę mógł się podobać, a samochód w wersji produkcyjnej jest nijaki, nie wiem może to ten kolor, może to te przednie światła i ledy dodawały uroku? Orlando powstał na bazie płyty podłogowej Chevroleta Cruze. Orlando będzie napędzany jednym z trzech silników: Silnik benzynowy 1.8l o mocy 141 KM Silnik diesla 2.0l o mocy 131 KM Silnik diesla 2.0l o mocy 163 KM Chevrolet Orlando będzie oferowany w jednej z trzech wersji wyposażenia. Standardowym wyposażeniem Orlando będzie systemem stabilizacji toru jazdy, sześć poduszek powietrznych i elektryczne lusterka. Na razie nic więcej na temat Orlando nie ujawniono. Ceny także są zagadką. Chevrolet Orlando wjedzie do polskich salonów w przyszłym roku. Czy można wróżyć mu sukces? Wszystko zależy od ceny i od jakości zastosowanych materiałów. Drugim nowością, którą Chevrolet pokaże w Paryżu będzie samochód koncepcyjny Chevrolet Cruze w nadwoziu 5-cio drzwiowym hatchback. Pięciodrzwiowy Cruze to modyfikacja wersji sedan i można powiedzieć, że blisku kuzyn modelu Opel Astra IV. Wszystkie te samochody oparte są na tej samej płycie podłogowej Global Delta, ta sama płyta będzie używana też przez między innymi modele Chevrolet Orlando, Opel Zafia C.  Cruze to ciekawy model, trochę niezbyt popularny w Polsce, ale według zapewnień Chevroleta, model ten jest najpopularniejszym kompaktowym sedanem w 2010 roku na kilku z większych rynków europejskich, w tym w Danii, Niemczech, Szwajcarii, we Włoszech, w Hiszpanii, Portugalii i Wielkiej Brytanii. Dla przypomnienia model Cruze zdobył nagrodę Autobest 2010 oraz w testach Euro NCAP zdobył najwyższą notę pięciu gwiazdek.  Po wersji sedan przyszła więc kolej na wersję hatchback. Patrząc na zdjęcia samochodu koncepcyjnego nie mówię „wow” ale jednak samochód przyciąga uwagę i wzbudza zainteresowanie. Należy pamiętać, że to jedynie samochód koncepcyjny stąd też na próżno szukać informacji o cenach, gamie silników czy wersjach wyposażenia. Ale można podejrzewać, że pięciodrzwiowy Cruze będzie miał te same silniki co wersja sedan. Ceny również powinny być podobne lecz ciężko stwierdzić, która wersja będzie tańsza.  Obawiam się tylko aby Chevrolet Cruze hatchback w wersji produkcyjnej nie wyglądał zupełnie inaczej niż samochód koncepcyjny tak jak to ma miejsce z modelem Orlando. Przypomniałem sobie concept car Volvo S60 czy Opel Meriva i późniejsze wersje produkcyjne. Były małe zmiany ale zbyt wiele się nie zmieniło. A w przypadku Chevroleta? Hmm… oby nie wszyło na to, że Chevrolet to świetne potrafi zrobić jedynie concept cary, bo wersje produkcyjne są lekko mówiąc średnie. źródło zdjęć: media.gm.com 