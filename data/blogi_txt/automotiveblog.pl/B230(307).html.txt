Skoda tak jak i inne koncerny motoryzacyjne postanowiła skupić się na pracach związanych z samochodami elektrycznymi. Efekt prac projektantów Skody będzie można zobaczyć na targach w Paryżu, gdzie publiczności zaprezentowana zostanie koncepcyjna Skoda Octavia Green E Line. Skoda Octavia Green E Line Concept to proekologiczna, pierwsza w historii elektrycznie napędzana Skoda. Zasięg samochodu przy w pełni naładowanych bateriach wynosi 140 km. Maksymalna moc silnika Octavii Green E Line Concept to 115 koni mechanicznych. Samochód koncepcyjny oparty jest na Skodzie Octavii w wersji Combi.  Ważącą około 315 kilogramów litowo-jonową baterie umieszczono w środkowej i tylnej części samochodu, ale co ważne nie wpływa ona na wielkość przestrzeni ładunkowej ani też na ilość przestrzeni dostępnej dla pasażerów. Pierwsze testowe wersje Skoda Octavia Green E Line Concept powstaną w 2011 roku.  Szkoda, że Skoda na razie nie ujawniła więcej danych dotyczących elektrycznej Octavii. Najbardziej ciekawi mnie sposób ładowania baterii i jej żywotność. Źródło: prportal.skoda-auto.pl 