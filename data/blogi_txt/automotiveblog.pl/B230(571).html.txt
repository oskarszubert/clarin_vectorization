Ehhh nie lubię mieć zaległości, ale ostatnio sporo się dzieje i dziać się będzie jeszcze więcej. Z pewnym opóźnieniem publikuję komentarz dotyczący rejestracji/sprzedaży nowych samochodów osobowych na Polskim rynku w styczniu 2012 r. W styczniu 2012 r. w Polsce zarejestrowano łącznie 24 208 egzemplarzy nowych samochodów osobowych, to o 4242 sztuk więcej niż w styczniu 2011 r., kiedy to zarejestrowano jedynie 19 966 samochodów. Trzeba jednak pamiętać, że styczeń 2011 r. był pierwszym miesiącem w którym przedsiębiorcy utracili możliwość odliczenia pełnego podatku VAT za zakup samochodu z kratką. Pierwsze miejsce oczywiście nie dziwi i przypadło w udziale marce Skoda. W styczniu polscy klienci zarejestrowali 3 197 tej marki, co daje udział w rynku 13.21%. Sporym zaskoczeniem jest druga pozycja rankingu na którym uplasowała się Toyota, z wynikiem 2 122 zarejestrowanych egzemplarzy. Udział marki w rynku to obecnie 8.77%. Trzecia pozycja w rankingu należy do marki Opel, która może pochwalić się wynikiem 2 042 zarejestrowanych samochodów, co przedkłada się na udział w rynku na poziomie 8.45%. Za podium na trzecim miejscu jest Ford, który był wiceliderem rankingu w 2011 roku. W styczniu 2012 r. 1 636 klientów w Polsce, zarejestrowało samochód tej marki. Na kolejnych miejscach uplasowały się odpowiednio: - Fiat z wynikiem 1 557 egzemplarzy - Volkswagen z wynikiem 1 552 egzemplarzy - Hyundai z wynikiem 1 471 egzemplarzy - Nissan z wynikiem 1 308 egzemplarzy - Chevrolet z wynikiem 1 272 egzemplarzy - Renault z wynikiem 1 135 egzemplarzy Dość mocno rok zaczęła marka Chevrolet, która trafiła to pierwszej dziesiątki. Zastanawia mnie wyniki marki Volkswagen, która jakoś nie może się przebić do ścisłej czołówki. Poza pierwszą dziesiątką znalazły się też znane marki jak Peugeot oraz Kia. Co ciekawe to Citroen (12 pozycja) wyprzedził Peugeota (13 pozycja). Także w dalszej części stawki są ciekawostki, przykładowo Dacia (16 pozycja) jest o oczko wyżej niż Honda. Myślę, że Opel stoczy ciekawą walkę z Toyotą, która jednak oferuje nieco nowsze modele – nowy Yaris i odświeżony Avensis, chociaż Opel wszedł na rynek z nową Zafirą. Niewielkie są też różnice między miejscem 4, a 7. Tu przewiduję jeszcze sporą rywalizację. Źródło danych: samar.pl 