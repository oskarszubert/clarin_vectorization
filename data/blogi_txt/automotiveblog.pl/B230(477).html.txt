Według policyjnego raportu, w pierwszej połowie 2011 roku na polskich drogach zginęło 1757 osób. Niestety w porównaniu do innych krajów Unii Europejskiej nasz kraj plasuje się w czołówce niechlubnego rankingu. Policja jak zwykle twierdzi, że przyczyną wypadków drogowych jest w głównej mierze prędkość. Ale ja się z tym nie zgadzam. Przede wszystkim brakuje nam dobrych dróg i odpowiedzialnych i trzeźwo myślących kierowców. Od taki przykład, trzy pasmowa autostrada A4 Gliwice-Katowice, ograniczenie prędkości do 140 km/h. Autostrada A5 w Niemczech przed Frankfurtem, 4-5 pasów w jedną stronę, automatyczny system sterowania ruchem. Jak nie ma korków można przyciskać gaz do oporu. I teraz pytanie, jeśli znieść ograniczenia prędkości to kto w Polsce pojedzie dajmy na to 180 km/h? Jak ktoś ma 15-sto letniego chrupka (spodobało mi się to określenie) to pewnie tyle nie wyciągnie i prędzej zrobi mu się wir w baku paliwa. Poza tym podczas wypadku w 15-sto letnim chrupkiem przy prędkości 140, a 180 km/h szanse na przeżycie kierowcy są chyba tak samo mizerne. W Niemczech kierowcy jeżdżą o dużo szybciej i jakoś nikt nie robi z tego afery. Ale oczywiście nasz rząd wpadł na pomysł, że przecież jak podniosą mandaty to ilość wypadków będzie mniejsza. Świetna logika, idąc tym tropem można powiedzieć, że przywieszenie płyty CD na lusterku spowoduje mniejsze zużycie paliwa. Mandaty ponoć w Polsce nie wzrosły w przeciągu ostatnich 16-stu lat. Obecnie maksymalny mandat to 500 zł. Czy to dużo? Hmmm dla jednych pewnie tak, a dla innych nie. Jednak porównując stawki mandatów u naszych sąsiadów, w Polsce nie płacimy dużo. MSWiA przygotuje pewnie jakiś projekt ustawy mającej podnieść stawki za wykroczenia drogowe. Jednak nie wiem czy to poprawi bezpieczeństwo, raczej na pewno prędzej już załata dziurę budżetową. Nie miałbym oczywiście nic przeciwko aby dodatkową kasę z budżetu wydać na nowe drogi, ale znając życie tak się pewnie nie stanie. 