Kolejna paryska nowość, chociaż pisząc „nowość” mam tutaj mieszane uczucia. Z jednej strony Hyundai ix20 jest nowością w gamie samochodów marki Hyundai, a z drugiej to auto to kopiuj/wklej czyli żywcem przerobiony model Kia Venga. Porównując zdjęcia modeli Kia Venga oraz Hyundai ix20 można pobawić się w zabawę pod tytułem „porównaj dwa obrazki i znajdź 10 różnic”. Oczywiście widać inny kształt przedniego zderzaka, zmodyfikowano przedni grill. Z tyłu natomiast są nowe światła, zmodyfikowana nieco szybko tylnej klapy bagażnika, zmodyfikowany zderzak. I na tym koniec modyfikacji, panel boczny i przetłoczenia w dolnych obszarach bocznych drzwi są identyczne jak w modelu Venga. Niestety Hyundai nie ujawnił żadnych zdjęć wnętrza ix20 ale podejrzewam, że nie mam co liczyć na jakiejś radykalne modyfikacje.  Zgodnie z zapewnieniami koreańskiego koncernu, Hyundai ix20 wjedzie do salonów w czwartym kwartale tego roku. Samochód będzie oferowany z programem gwarancyjnym Hyundai 5-Year Triple Care. Program 5-Year Triple Care to program 5-cio letniej gwarancji bez limitu kilometrów, 5-cio letniej obsługi technicznej pojazdu oraz 5-cio letni program assistance.  Co mnie zastanawia to cena Hyundaia ix20, która na pewno będzie wyższa niż modelu Kia Venga. 