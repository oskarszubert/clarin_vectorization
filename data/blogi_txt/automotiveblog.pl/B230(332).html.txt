Dawno nie publikowałem żadnego raportu ADAC, a ostatnio pojawiło się kilka ciekawych. ADAC opublikował niedawno raport zadowolenia niemieckich kierowców, który został sporządzony na podstawie 43 000 ankiet. Mocno zdziwią się Ci, którzy w tym miejscu pomyśleli, że niemieccy kierowcy wskażą w czołówce niemieckie marki jak Audi, BMW. Nic bardziej mylnego, kierowcy którzy wypełnili ankietę sporządzoną przez ADAC, orzekli że największe zadowolenie jest z marek japońskich: Subaru, Lexus, Mitsubishi. W ankiecie właściciele samochodów byli proszeni o ocenę poziomu zadowolenia z obsługi serwisowej, z zakupionego samochodu oraz pojawiło się też pytanie, czy właściciel byłby skłonny w przyszłości kupić nowy samochód tej samej marki. Ranking główny (zadowolenie z marki): » Subaru (ocena 1.22) » Lexus (ocena 1.37) » Mitsubishi (ocena 1.39) Skala ocen to (1 – bardzo zadowolony, 5 – całkowicie niezadowolony, im mniejsza ocena tym lepsza). Ranking zadowoleniea z samochodu: » Subaru (ocena 1,29) » Jaguar (ocena 1,33) » Lexus (ocena 1,36) Ranking zadowolenia z obsługi serwisowej: » Subaru (ocena 1,27) » Lexus ex aequo z Mitsubishi (ocena 1,43) » Honda (ocena 1,47) I na koniec – ranking gotowość wybrania oferty tej samej marki w przyszłości: » Subaru (ocena 1,28) » Lexus (ocena 1,46) » Dacia (ocena 1,47) Ten kto myślał, że w czołówce znajdą się głównie marki niemieckie, ten bardzo się pomylił. Najwyżej sklasyfikowaną marką niemiecką w głównym rankingu okazało się BMW, które z notą 1,56 zajęło pozycję dziesiąta. Coś w tym jest, że marki japońskie uważa się za dobre, jak nie najlepsze. Chociaż tutaj na taką markę bardzo kreuje się Toyota, która jak widać nie pojawiła się na czołowych miejscach rankingu. 