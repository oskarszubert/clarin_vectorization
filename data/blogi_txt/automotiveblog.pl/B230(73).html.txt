Nowy prezes General Motors Ed Whitacre dał jasno do zrozumienia, że do końca grudnia musi się wyjaśnić sytuacja marki SAAB. Prezes GM przedstawił w swoim oświadczeniu, że albo znajdzie się nowy inwestor zainteresowany zakupem szwedzkiej marki albo też marka SAAB przestanie istnieć. Zegar więc zaczął odmierzać czas i zostało już tylko 25 dni aby w sprawie SAABa podjąć ostateczną decyzję. Jeśli wierzyć doniesieniom, które pojawiły się w mediach to jest kilku graczy zainteresowanych przejęciem marki. Jako pierwszego potwierdzonego inwestora wymienia się duńską firmę Spyker i jej rosyjskiego (ehhh znowu Ci Rosjanie…) partnera firmę Converse Bank. W przypadku porozumienia pomiędzy GM oraz Spykerem dojdzie najprawodpodobniej do przejęcia całej marki SAAB łącznie z crossoverem 9-4X. Media spekulują, że tym posunięciem Spyker chciałby wykorzystać niektóre z technologii zastosowanych w modelu SAAB 9-4X w swoim ekskluzywnym crossoverze D12 Peking to Paris, który jest już w ostatniej fazie rozwoju.      Media informują, że chiński koncern Beijing Automotive Industry Holding Corp (BAIC) również jest zainteresowany przejęciem SAABa, ale jeśli wierzyć informacją publikowanym w mediach to BAIC chce przejąć jedynie produkcję modeli 9-3 i 9-5. Grudzień to niestety dość krótki miesiąc, są święta oraz potem sylwester i Nowy Rok, większość ludzi jest na urlopach od wigilii, więc tak naprawdę czasu na negocjacje dotyczące przyszłości marki SAAB jest dość niewiele. Jedno jest jednak pewne, nowy inwestor może liczyć na 600 milionów Euro wsparcia od rządu Szwecji. 