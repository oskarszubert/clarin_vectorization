Rozmowy na temat potencjalnej sprzedaży Opla nowemu inwestorowi ciągną się już kilka dobrych miesięcy, przypomina mi to trochę brazylijski serial, gdzie akcja raczej nie posuwa się zbyt szybko. Tak samo jest i w przypadku dyskusji o Oplu i jego nowym właścicielu. Wiadomo Niemcy faworyzują austriacko-kanadyjskie konsorcjum Magna oraz Sbierbank. Koncern GM bardziej preferuje belgijski fundusz RHJ International. Wiadomo, każda oferta ma swoje plusy i minusy ale jakby na to nie patrzeć Magna nie rozważa opcji odsprzedaży Opla w przyszłości, poza tym General Motors obawia się, że technologie rozwijane przez Opla wypłynęłyby do rosyjskiej firmy GAZ, która konkuruje z Chevroletem w Rosji. Plotki o tym, że amerykański GM zamierza wycofać się ze sprzedaży Opla nowemu inwestorowi pojawiły się w mediach już w zeszłym tygodniu, ale obserwując to co się dzieje wokół tej sprawy uważam, że z każdym dniem wizja nowego inwestora w Oplu oddala się. Ile więc jeszcze potrwa serial pod tytułem „Nowy inwestor dla Opla„? Tego nie wie pewnie nikt ale może warto zastanowić się nad zakończeniem tej telenoweli bo akcja jakoś w miejscu stoi. 