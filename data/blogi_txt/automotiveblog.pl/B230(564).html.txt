Jeśli miałbym wymienić marki premium reklamujące się w Polskiej telewizji to wymieniłbym dwie: BMW oraz Volvo. Sięgam głęboko do pamięci, aby zastanowić się czy jakakolwiek reklama innej marki premium utkwiła mi w pamięci, ale niestety wynik jest negatywny. Teraz do BMW oraz Volvo dołącza Mercedes-Benz, który reklamuje się mocno nową Klasę B. Zanim jednak napiszę o samej reklamach, to kilka słów wstępu na temat nowej B Klasy.  Nowy Mercedes Klasy B to druga generacja tego kompaktowego MPV. Samochody pierwszej generacji pojawiły się w 2005 roku, a podczas zeszłorocznych targów motoryzacyjnych we Frankfurcie swoją premierę miała B Klasa drugiej generacji. Merceds-Benz B Klasa oferowany jest w 4 wariantach silnikowych, a cena rozpoczyna się od 97 500 zł. To dość sporo jak na kompaktowy samochód, no ale wiadomo… marka premium. Wraz z rozpoczęciem sprzedaży modelu w Polsce, Mercedes postanowił reklamować się w polskiej telewizji. Jak dotąd namierzyłem dwie reklamy:  O co chodzi w powyższej reklamie? Nie wiem… nie trafia do mnie i jej nie rozumiem. Drugi spot jest już lepszy i bezpośrednio reklamuje funkcję zapobiegania kolizjom w ruchu miejskim. Jednak co łączy oba klipy to jakaś taka nijakość. O ile sam Mercedes B Klasy wydaje się być ciekawym samochodem, to reklamy są mega porażką. Nie wspominam już, że są mega nie Polskie i kręcone były gdzieś w USA. Pytam więc od kiedy to ludzie na jakimś zadupiu w USA gadają po polsku? Po drugie, czy typowo niemiecka marka nie mogłaby spotu nakręcić gdzieś w Germanii? Już byłoby nieco bardziej europejsko. Reklamy Mercedesa B Klasy to idealny przykład na to jak nie powinno się reklamować nowych samochodów. No może z małym wyjątkiem, reklama może być dobra jednak tylko i wyłącznie w przypadku emisji w USA. Ocena 3+ 