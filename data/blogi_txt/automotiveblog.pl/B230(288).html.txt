Wielkimi krokami zbliża się wystawa motoryzacyjna w Paryżu, która odbędzie się w dniach 2-17 października 2010 r. ale pewnie o wielu nowościach dowiemy się już 30 września. Wtedy to też sale wystawowe będą otwarte dla dziennikarzy. W Paryżu będzie można zobaczyć kilka ciekawych nowości Suzuki Swift, Suzuki Kizashi, Citroen DS4, Chevrolet Orlando, Peugeot 508, Opel Astra IV GTC, Opel Astra IV Sports Tourer oraz Toyota Verso-S. Mam plan aby w przeciągu września przybliżyć Wam nieco te modele. Dziś trochę informacji na temat modelu Toyota Verso-S.  Jak się może wydawać Toyota Verso-S to siostrzany model Toyoty Verso. Nic bardziej mylnego, Verso-S jest zbudowane na płycie podłogowej modelu Ractis. Toyota Ractis produkowana od 2005 roku, oferowana jest jedynie w Japonii oraz w Hong-Kongu. Samochód ten uznaje się jako następcę Toyoty Yaris Verso, nazwa Ractis to skrót od (Run, Active, Space) Toyota Verso-S będzie małym samochodem mierzącym mniej niż 4 metry długości i powiększy więc grono samochodów klasy mikrovanów, w której będzie walczyć z konkurencją w postaci takich modeli jak: Opel Meriva, Kia Venga, Renault Modus, Nissan Cube, Citroen C3 Picasso. Na moje oko z zewnątrz Verso-S może się podobać i wzbudzać zainteresowanie klientów, jednak patrząc na fotki wnętrza to nic mnie tam nie zaskakuje. Śmiem twierdzić, że wnętrze Verso-S będzie równie plastikowe jak w Yarisie.  Dane techniczne samochodu na razie nie ujawniono, ze zdjęć można stwierdzić jedynie, że samochód będzie mógł być opcjonalnie wyposażony w automatyczną skrzynię biegów, automatyczną klimatyzację oraz panoramiczny dach. Jeśli chodzi o jednostki napędowe, to w modelu Verso-S pojawią się pewnie dobrze znane silniki stosowane w Yarisie: 1.0 VVT-i 5 M/T 69 KM 1.33 Dual VVT-i 6 M/T (6MM) 101 KM 1.4 D-4D 6 M/T (6MM) 90 KM Znając Toyotę i jej cennik to spodziewam się, że cena modelu Verso-S będzie o dużo wyższa niż modelu Kia Venga oraz Opel Meriva. 