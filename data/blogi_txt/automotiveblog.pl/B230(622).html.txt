Uwielbiam zapach nowego samochodu, takiego prosto z fabryki. Chociaż pisząc o zapachu samochodu powinno się tak naprawdę pisać o zapachu części. W nowym samochodzie specyficznie pachnie nowa tapicerka foteli, kokpit, panele drzwiowe. Wszystkie części wykonane są bowiem z materiałów określonych w specyfikacji, a jak wiadomo każdy z nich ma różny zapach. Niestety z biegiem czasu zapach świeżego auta bezpowrotnie mija, a w używanym samochodzie pojawia się mieszanka różnych zapachów, nie koniecznie miłych dla naszego nosa. Firma Ambi Pur przysłała mi do przetestowania dwa zestawy nowych męskich zapachów do samochodu: Absolute Amazon Rain oraz Absolute Amazon Ice. Każdy zestaw składa się z czarnego dość prostego ale zarazem eleganckiego aplikatora oraz buteleczki z zapachem. Zestaw samochodowy trochę przypomina ten do użytku domowego. W aplikatorze jest możliwość ustawienia intensywności poziomu regulacji, a jego instalacja jest banalna. Podoba mi się fakt, że buteleczka jest zakręcana, jeśli więc zapach Wam się znudzi, a w buteleczce ciągle będzie połowa cieczy, to zawsze jest opcja jej zakręcenia i użycia ponownie na przykład za kilka dni czy tygodni.   Na pierwszy rzut wybrałem test zapachu Amazon Rain, co w wolnym tłumaczeniu brzmi amazoński deszcz. Ehhh Ci spece od marketingu   Dobrze, że po użyciu pierwszego z zapachu, w samochodzie rozprzestrzeniał się miły i świeży zapach, a ja nadal byłem suchy   O zapachu nie będę się zbyt rozpisywał, bo wiadomo gusta są różne. Dla mnie zapach całkiem przyjemny, żona która najczęściej siedzi na fotelu pasażera również wyraziła aprobatę, więc chyba nie jest źle. Ambi Pur Amazon Rain ma miły zapach perfum i nie pachnie sztucznością, co na pewno jest plusem.  Kolejnym jest możliwość regulacji intensywności zapachu. Jeśli chodzi o minusy to są w zasadzie dwa małe, pierwszy z nich to dość mocny uchwyt aplikatora, trzeba użyć trochę siły by wcisnąć go w kratkę nawiewu. Instalując go miałem odczucie, że zaraz coś uszkodzę, jednak obyło się bez strat Aplikator dobrze się trzyma podczas jazdy. Pamiętam, że kiedyś dostałem w gratisie na stacji benzynowej jakiś zapach, który wyrzuciłem dość szybko, gdyż przy każdej nierówności odpadał z kratki nawiewu, co skutkowało moją dekoncentracją podczas jazdy. Drugi minus to zbyt intensywny zapach od razu po otwarciu buteleczki. Mimo iż aplikator był ustawiony na minimum to zapach w samochodzie był jak dla mnie zbyt intensywny. 