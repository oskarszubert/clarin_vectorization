Około miesiąca zostało do rozpoczęcia targów motoryzacyjnych we Frankfurcie. Kolejnym producentem, którym uchyla rąbka tajemnicy jeszcze przed oficjalną premierą jest Mazda. Japoński koncern zapowiedział, że we Frankfurcie będzie mieć miejsce oficjalna premiera nowego małego SUVa, jakim jest Mazda CX-5. Japoński koncern zaprezentował pierwsze oficjalne zdjęcia modelu Mazda CX-5, który będzie małym kompaktowym SUVem. Model CX-5 jest pierwszym modelem w gamie Mazdy, który został zaprojektowany w oparciu o nową technologię SkyActive. Nowa technologia SkyActive na którą składa się nowa płyta podłogowa, zawieszenie oraz zupełnie nowe silniki i skrzynie biegów, które cechują się niskim zużyciem paliwa.  Nowa Mazda CX-5, to także pierwszy model, który został zaprojektowany zgodnie z nowym stylem KODO – Dusza Ruchu. Styl i technologie z modelu CX-5 na pewno zobaczymy w kolejnych nowych modelach Mazdy. Mazda CX-5 powstała na bazie koncepcyjnego modelu Minagi, który został zaprezentowany podczas tegorocznych targów w Genewie. Jednak porównując oba modele stwierdzam, że model CX-5 jest bardziej spokojny niż koncepcyjna Minagi. CX-5 jakby złagodniała przez co trochę straciła. Zerkając do wnętrza jest jakość tako nijako. Może materiały będą wysokiej jakości i tu model CX-5 zapunktuje, bo bez tego sam design jest jakiś taki typowy – niczym specjalnym nie zachwyca. Pod maską Mazdy CX-5 znajdą się dwie jednostki napędowe. Benzynowy silnik SKYACTIV-G 2.0 oraz wysokoprężny SKYACTIV-D 2.2, które będą współpracować z sześciostopniową manualną lub automatyczną skrzynią biegów. Nie wiadomo kiedy nowa CX-5-tka pojawi się w polskich salonach, ale można spodziewać się, że pewnie będzie to dopiero w przyszłym roku. Warto też wspomnieć, że we Frankfurcie pojawi się także nieco odświeżona Mazda 3. 