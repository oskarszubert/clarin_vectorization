Marka Ford ma się w Europie dobrze o ile nawet nie bardzo dobrze i to kolejny argument przemawiający za tym, że kryzys powoli odchodzi w niepamięć. Jak zapewniają przedstawiciele koncernu Ford, tylko w marcu 2010 r. w 19-stu krajach Europy sprzedano blisko 192 500 samochodów tej marki. To naprawę świetny wynik, patrząc na to, że w Polsce w pierwszym kwartale 2010 r. sprzedano zaledwie blisko 80 000 samochodów   Ford podkreśla w swoim oświadczeniu, że żadna inna marka nie osiągnęła takiego wyniku, a porównując sprzedaż w marcu 2009 oraz marcu 2010, to sprzedaż wzrosła o 16.1%. Dzięki rosnącemu poziomowi sprzedaży Ford zwiększył swój udział na rynkach europejskich do 10.4%. Głównym powodem sukcesu Forda jest rosnąca sprzedaż modelu Ford Fiesta. Ten debiutujący w 2008 r. samochód klasy B zyskuje coraz większe zainteresowanie wśród klientów. W marcu 2010 r. Ford Fiesta zyskał dwukrotnie więcej nabywców niż w lutym 2010 r. Ford chce iść za ciosem i wprowadzić Fiestę do swojej oferty również w USA, licząc na równie duże zainteresowanie klientów. Nie wiem czy ten krok będzie miał swoje odbicie w równie podobnych wynikach co w Europie Zachodniej, bo jak wiadomo amerykanie lubują się w samochodach nieco innych gabarytów. W polskich salonach Forda, ceny Fiesty rozpoczynają się od 37 400 zł za wersję 3-drzwiową ambiente z silnikiem benzynowym 1.25l Duratec 60 KM. 