Fiat jeszcze przed targami we Frankfurcie zdecydował się pokazać oficjalne zdjęcia modelu Panda nowej trzeciej generacji. Aby odróżnić obecnie oferowany model, Fiat zdecydował się na nową nazwę „Nuova Panda”. Trzecia odsłona tego popularnego w Polsce modelu jest podobna do obecnie oferowanej wersji. Jednak projektanci z Fiata zdecydowali się odejść od pudełkowatego kształtu i nadać samochodowi bardziej nowoczesnego zaokrąglonego, bąbelkowego kształtu.  Nowa Panda urosła jeśli chodzi o długość (3.65 m) oraz szerokość (1.64 m), wysokość samochodu zmieniła się jedynie o 1 cm. Panda trzeciej generacji wygląda nowocześnie, a producent informuje, że samochód będzie bardziej funkcjonalny, komfortowy i oszczędny. Pod maską nowej Pandy będą montowane następujące jednostki: » 0.9 TwinAir 85 KM Turbo (z systemem Start Stop) » 0.9 TwinAir 65 KM (z systemem Start Stop) » 1.2 Fire 69 KM » 1.3 Multijet II 75 KM (z systemem Start Stop) W przyszłości mają pojawić się ponoć takżę dwa kolejne silniki: » 0.9 TwinAir 80 KM Turbo Natural Power (benzyna/metan) » 1.2 EasyPower 69 KM (benzyna/LPG)  Prócz zmian stylistycznych sylwetki zewnętrznej, zmiany objęły także wnętrze. Chociaż wsiadając ze starej do nowej Pandy, będziemy czuć się dość znajomo. Inżynierowie i projektanci postawili na nowoczesną stylistykę, jednak ogólna koncepcja wnętrza nie zmieniła się. Dźwignia zmiany biegów jest umiejscowiona niemal w identycznym miejscu, jak w oferowanej obecnie Pandzie. Nowy Fiat Panda swoim kształtem przypomina mi nieco model Citroen C3 Picasso. Produkcja ma się rozpocząć we włoskim zakładzie Giambattista Vico pod Neapolem w listopadzie tego roku, a samochód trafi do dealerów na przyszłego roku. Wszystkie szczegóły poznamy już za niespełna dwa tygodnie, jeszcze trochę pewnie czasu upłynie aż poznamy polskie ceny, ale jeśli te będą na poziomie obecnej Pandy, to trzecia generacja może kontynuować sukces poprzedniczki.    źrodło: fiatpress.com 