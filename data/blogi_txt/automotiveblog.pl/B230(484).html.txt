Dziś Honda poinformowała, że podczas jesiennych targów we Frankfurcie, zostanie zaprezentowana nowa Honda Civic IX generacji. Warto dodać, że za rok Civic będzie obchodzić 40-sto lecie istnienia. Nowa europejska generacja modelu Civic została zaprojektowana na bazie obecnie oferowanego modelu o dość futurystycznych kształtach. Obecnie oferowana VIII generacja debiutowała podczas targów w Genewie w 2005 roku i wywołała wtedy spore poruszenie. Facelifting Civic zaliczył w 2008 roku. Pora więc na nowy model, który sprosta konkurencji w postaci między innymi nowego Focusa oraz Astry IV.  O modelu Honda Civic 9 nie wiemy zbyt dużo, zdjęcia prezentują mocno zakamuflowany samochód. Na chwilę obecną wiadomo tylko tyle, że japoński koncern postawił na poprawę właściwości jezdnych, mniejsze zużycie paliwa oraz komfortu podróżowania. Na więcej szczegółów technicznych i więcej fotek przyjdzie poczekać jeszcze kilka tygodni, no chyba że Honda zdecyduje się na ujawnienie jakiś pierwszych fotek, tak jak to zrobiła nie dawno z modelem Honda CR-V. Japończycy potwierdzili, że modele CR-V oraz Civic oferowane na rynku europejskim będą produkowane w angielskich zakładach Hondy w Swindon. 