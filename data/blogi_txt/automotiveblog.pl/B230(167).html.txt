Nadszedł czas na wymianę opon z zimowych na letnie. Pogoda za oknem wiosenna i już raczej na pewno nie powrócą spadki temperatury poniżej zera. Niektórzy kierowcy będą pewnie zmuszeni kupić nowy komplet opon inni będą natomiast stać w kolejkach do wulkanizatora aby zrobić tzw. przekładkę. Tym którzy stoją przed koniecznością zakupu nowych opon polecam zapoznanie się z wynikami testu opon letnich przeprowadzonego przez ADAC. Tych których czeka przekładka czyli demontaż z felg kompletu opon zimowych i podmienienie ich oponami letnimi sugeruję jak najszybsze umówienie się na termin wymiany u okolicznego wulkanizatora. Jeszcze inną opcją jest posiadanie dwóch kompletów felg wraz z oponami. W tym przypadku przekładka polega tylko na odkręceniu felg z oponami i podmiany komplety. Można to oczywiście zrobić samodzielnie przy użyciu klucza do śrub (tzw. fajki) oraz podnośnika samochodowego, który jest na wyposażeniu większości samochodów. Jednak w przypadku przekładki całego kompletu opon wraz z obręczami warto pojechać do wulkanizatora i sprawdzić czy opona jest dobrze wyważona. Może się zdarzyć, że po ostatnim letnim sezonie felga nieco się odkształciła lub też odpadł ciężarek, co wymaga oczywiście ponownego wyważenia. Zdemontowany komplet opon czy to z felgami czy bez, aby był zdatny do użycia w następnym sezonie, musi być w odpowiedni sposób przechowywany. Wiele serwisów wymiany opon oferuje usługę przechowywania opon. Cena jest różna i waha się w przedziale od 50 do 100 zł. Jednak gdy dysponuje się odpowiednim pomieszczeniem (np.: garażem) można przechowywać opony samodzielnie ale należy przy tym zadbać o odpowiednie warunki: » Pomieszczenie w którym przechowywane są opony musi być suche, zaciemnione, chłodne i od czasu do czasu wentylowane. Nie dopuszczalne jest przechowywanie opon na wolnym powietrzu, nawet pod zadaszeniem. » W ogrzewanych pomieszczeniach, przechowywane opony powinny być umiejscowione z dala od bezpośredniego źródła ciepła. Idealna temperatura to między 10-20 stopni Celsjusza. » Opony nie powinny być narażone na bezpośrednie działanie światła słonecznego. Najlepiej zapakować je w folie (czarny worek). » Przechowywane opony nie powinny być składowane w bezpośredniej bliskości rozpuszczalników, smarów oraz środków chemicznych » Po zdemontowaniu opon należy starannie wyczyścić oponę z błota, piasku lub innych zabrudzeń. Warto jest też usunąć ciała obce z bieżnika. Opona przed składowaniem musi być sucha. To samo dotyczy felg. W przypadku składowania felg należy umieścić je w miejscu suchym, wilgoć może być powodem korozji. » Przechowywane opony na obręczach powinny mieć nominale ciśnienie zalecane przez producenta opon. » Nie muszę chyba też przypominać, że warto zaznaczyć opony LP, PP, LT, PT, tak by potem można było konkretną oponę wraz z felgą zamontować powrotem w to samo miejsce. Poniżej informacje na temat prawidłowego składowania opon. Opony z obręczami przechowywać można na hakach lub układając je w tzw. stos jeden na drugim. Nie wolno składować opon z obręczami w pozycji pionowej.  Inne zasady obowiązują podczas składowania opon bez felg. Opon bez felg nie wolno wieszać na hakach ani też składować w stosie, jedynie dozwoloną metodą jest pozycja pionowa, z tym że trzeba obracać oponę co kilka tygodni. 