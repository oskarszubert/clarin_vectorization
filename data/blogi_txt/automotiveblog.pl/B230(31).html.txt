Serwis carscoop.blogspot.com opublikował zdjęcia nowego Opla Meriva, który swoją premierę będzie miał w 2010 roku. Na razie na oficjalnych stronach Opla widniały jedynie zdjęcia samochodu koncepcyjnego, a teraz możemy już zobaczyć jak będzie wyglądała kolejna wersja minivana z logo Opla.  Dla porównania na początek zdjęcia ciemno srebrnej Merivy, które są dostępne w bibliotece zdjęć Opla.   A teraz dla porównania zdjęcia zdobyte przez serwis carscoop.blogspot.com.    Co się zmieniło, na pierwszy rzut oka widać, że nie ma aluminiowej ramki wokół drzwi i szyb, zmieniono także klamki i światła tylnie. Klapa tylna wygląda dla mnie praktycznie identycznie. Zmienił się nieco wygląd tylniego zderzaka, chociaż podejrzewam, że ten czarna listwa na dole zderzaka pojawi się wraz z opcją czujników parkowania. Felgi są te same, zmieniono natomiast lusterka, te z concept cara miały zintegrowane kierunkowskazy. Nie ma niestety zdjęć prezentujących przód pojazdu ale z tego co widać na zdjęciach szpiegowskich to docelowo nowa Meriva będzie mieć nieco inne lampy i inny kształt zderzaka niżeli to co zostało zaprezentowane początkowo na samochodzie koncepcyjnym. Zdjęć wnętrza na razie nikt nie opublikował, ale podejrzewam, że w nowej Merivie zobaczymy podobną stylistkę co w Oplu Insigni i nowej Astrze IV-tej generacji. Zastanawia mnie fakt, jak doszło do tego, że auto bez kamuflażu przed premierą jeździło sobie jakby nigdy nic. Samochód jest bez tablic rejestracyjnych więc podejrzewam, że zdjęcie zostało zrobione w centrali Opla w Ruesselsheim lub też w Zaragozie, gdzie nowy Opel Meriva będzie produkowany. Zapewne ktoś za to beknie, wiadomo samochód przed premierą powinien być maskowany, obecnie najczęściej prócz plastików przysłaniających grill i kształt zderzaków, Opel stosuje tzw. flimmies – biało-czarne naklejki maskujące kształt i wygląd samochodu.   Ciekawostka, te zdjęcia czarnej zamaskowanej nowej Merivy zrobiono w tym miejscu. Źródła: carscoop.blogspot.com oraz media.gm.com 