Choroba mnie pokonała przez co ostatnio mam mało siły i energii, antybiotyk 3 razy dziennie, lekarz, laboratorium, apteka, itp. Mam nadzieję, że od przyszłego tygodnia wszystko wróci do normy i wrócę do regularnych wpisów. Ale dość prywatnego ekshibicjonizmu, proszę Państwa czas na reklamę nowej Mazdy 3. Chociaż nie wiem czy słowo „nowa” jest tu właściwe, lepiej chyba brzmi odświeżona Mazda 3 po face liftingu. Mazda obecna jest oficjalnie w Polsce od kilku lat, na razie ciągle rozwija skrzydła na polskim rynku oferując ciekawe samochody dla ludzi chcących się wyróżnić i doświadczyć prawdziwej japońskiej jakości. Dla tych co zapomnieli to krótkie przypomnienie, że oferowane w Polsce Mazdy produkowane są w Japonii. Nowa Mazda 3 to w gruncie rzeczy face lifting, jak to tradycyjnie bywa podczas face liftingu Mazda 3 dostała nowe zderzaki, nowe wersje kolorystyczne oraz nowy wzór aluminiowych felg.  Reklama na początku może nieco przytłaczać, narracja jest zrobiona w języku japońskim, a na dole kadru pojawia się polskie tłumaczenie. To może nieco denerwować podczas gdy ogląda się spot po raz pierwszy, jednak zobaczenie go kilka razy powoduje, że całość nabiera większego sensu. Bezsensowne byłoby polskie tłumaczenie, japońska oryginalna narracja świetnie koreluje z wizerunkiem Mazdy, jako prawdziwie japońskich samochodów. Więc ten zabieg uważam jako strzał w dziesiątkę. Podsumowując reklama na dobrą 4 z plusem. 