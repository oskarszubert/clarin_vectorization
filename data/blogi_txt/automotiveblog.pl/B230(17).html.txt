Dziś Jak podano w dzisiejszym komunikacie, Rada Dyrektorów koncernu General Motors podjęła decyzję o poparciu oferty zakupu większościowych udziałów w firmie Opel/Vauxhall, złożoną przez konsorcjum Magna International oraz rosyjski Sbierbank. Główne punkty ustaleń między GM oraz konsorcjum Magna i Sbierbank są następujące: - GM sprzeda międzynarodowemu konsorcjum 55% udziałów w Oplu - 35% udziałów dla General Motors - 10% udziałów otrzyma załoga Opla Wiążące porozumienie w tej sprawie sprzedaży Opla ma zapaść w ciągu najbliższych kilku tygodni. Więc te media, które piszą iż Opel jest już dziś w rękach rosyjskiego banku i kanadyjskiej Magny, są oczywiście w błędzie! Szczerze mówiąc, nie liczyłem na to, że GM zdecyduje się na poparcie oferty Magny i rosyjskiego Sbierbanku. Pisałem o tym w swoim poprzednim wpisie, ale z drugiej strony dobrze że w końcu udało się coś wyjaśnić i kwestia sprzedaży Opla nowemu inwestorowi posunęła się do przodu. 