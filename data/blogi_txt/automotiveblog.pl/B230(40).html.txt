W salonach Fiata pod koniec listopada zobaczymy odświeżonego Fiata Grande Punto, który będzie sprzedawany pod nazwą Fiat Punto Evo. Następcę Grande Punto można było zobaczyć podczas targów we Frankfurcie, poza tym już co nieco wspominałem o tym modelu we wcześniejszym wpisie. Ale po kolei, do salonów powraca znany nam dobrze Fiat Punto Classic, czyli Punto II, które jest produkowane obecnie w serbskich zakładach Zastawy. Punto Classic rynku pewnie nie podbije. Jestem ciekaw jak będzie cena tego modelu ale Fiat pewnie liczy się z tym, że to auto już nie będzie hitem. Zastanawiam się, które auto z grupy Fiata: Punto Classic czy Panda, wybrałbym gdyby założyć że te dwa modele będą w takiej samej cenie. Fiat Grande Punto nadal pozostanie w ofercie włoskiego koncernu. Grande Punto będzie oferowane w trzech wersjach silnikowych: dwa silniki benzynowe o mocy 65 oraz 77 KM oraz turbo diesel 1.3l o mocy 75 KM. Fiat Punto Evo będzie o blisko 7000 zł droższy niżeli model Grande Punto (podstawowa wersja ma kosztować 41990 zł). Ale nowy Punto Evo to nie zwykły face lifting. Włoski koncern zapowiada, że nowe Punto Evo będzie bardziej ekologiczne, oszczędniejsze, lepiej wyposażone, bezpieczniejsze i bardziej przyjazne użytkownikowi. Odnośnie ekologii to w ofercie Fiata pojawią się nowe silniki, które będą spełniać normę Euro 5 z opcją Start Stop, która wyłącza silnik w trakcie postoju na czerwonym świetle lub w korkach ulicznych. Fiat Punto Evo oferowany będzie w aż dziewięciu wersjach silnikowych, będą to 4 silniki benzynowe i 4 diesle i jeden silnik LPG: Benzynowe: » 1.2 l 8V – 65 KM » 1.4 l 8V – 77 KM » 1.4 l Multiair – 105 KM » 1.4 l Multiair Turbo – 135 KM Diesle: » 1.3 l Multijet turbo diesel – 75 KM » 1.3 l Multijet turbo diesel – 90 KM » 1.3 l Multijet turbo diesel – 95 KM » 1.6 l Multijet turbo diesel – 120 KM Benzyna/Gaz LPG » 1.4 l 8V – 77 KM Fiat zmodyfikował wnętrze Punto Evo, stosowane materiały i ich jakość jest zbliżona podobno do Lancii. Samochód może być wyposażony w aż siedem poduszek powietrznych, w tym poduszkę zabezpieczającą kolana kierowcy podczas wypadku. Fiat Punto Evo wyposażono w ABS, EBD, ESP oraz system Hill-Holder, który pomaga ruszać na wzniesieniach. Podobnie jak w modelu Fiat Bravo przednie światła przeciwmgielne włączają się automatycznie ze światłami mijania w zależności od kąta skrętu doświetlając zakręty. W odnowiony Fiacie Punto Evo, zastosowano system Blue Me z nawigacją TomTom. Blue Me TomTom to przenośna nawigacja satelitarna, która ponadto pozwala na obsługę telefonu komórkowego, nawigację GPS oraz szereg funkcji informacyjnych, które dostępne są za pomocą ekranu dotykowego. Dzięki systemowi Blue Me można poprawić swój styl jazdy. Dane zgromadzone na komputerze pokładowym Fiata, można poprzez złącze USB przenieść na komputer, by następnie dokonać analizy swojego stylu jazdy na podstawie informacji o poziomie spalania. Ponadto Fiat udostępnił ciekawą usługę „ecodriving”. Wysyłając dane przez specjalnie przygotowaną aplikację internetową, będzie można otrzymać sugestie i wskazówki, które sprawią że jazda nowym Fiatem Punto Evo będzie bardziej ekonomiczna. Fiat liczy że nowy model będzie kontynuował sukces swojego poprzednika. Czy tak będzie? Na pewno zaplanuje sobie aby w przedostatni weekend listopada odwiedzić salon Fiata celem zweryfikowania tej jakości podobnej do Lancii   Na pewno podzielę się z Wami swoimi wrażeniami.    źródła: fiatpress.pl 