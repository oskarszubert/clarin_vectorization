Ostatnio w mediach sporo mówi i piszę się o marce Volvo. Sfinalizowana została transakcja sprzedaży koncernu Volvo, chińskiemu Geely. Poza tym do salonów wkracza dużymi krokami nowe Volvo S60, które jest nominowane do nagrody na najlepszy samochód roku 2011. W kolejne na swoją premierę czeka też Volvo V60. Korzystając więc z okazji postanowiłem przeprowadzić wywiad z Mariuszem Nyczem, Dyrektorem Marketingu i PR w Volvo Polska. Michał Jaraczewski: Kilka dni temu media donosiły o sfinalizowaniu transakcji sprzedaży marki chińskiemu inwestorowi. Co to oznacza dla koncernu Volvo? Nowe trendy, nowe kierunki, logo Geely na masce, czy może wszystko zostanie bez zmian, a jedynie zmienią się ludzie, którzy liczą pieniądze? Mariusz Nycz: Zmiana właściciela Volvo pozwala na optymistyczne spojrzenie w przyszłość. Zawarta transakcja zapewni marce stabilne finansowanie, umożliwiające zarówno dynamiczny rozwój oferty Volvo, jak i zwiększenie produkcji samochodów. Koncern Geely planuje  zachować siedzibę Volvo, dział badań i rozwoju oraz zakłady produkcyjne w Europie. Co więcej, umowa zawarta z nowym właścicielem zapewnia naszej firmie pełną niezależność w kwestiach biznesowych. Volvo zachowa swoją technologię, innowacje i wiodącą pozycję przemysłową w zakresie bezpieczeństwa, efektywności zużycia paliwa i ochrony środowiska. Ponadto nowy właściciel zapewni nam lepszy dostęp do rynku chińskiego, stworzy potencjał intensywnego rozwoju naszej marki. Jestem przekonany, że dzięki naszemu doświadczeniu oraz stabilnej pozycji koncernu Geely te ambitne plany szybko staną się dla nas wszystkich faktem. MJ: Volvo gdy było własnością Forda wykorzystywało technologię opracowane przez FoMoCo, było sprzedawane i serwisowane w salonach Ford-Volvo czy to się zmieni? MN:  Istnieją ustalenia handlowe dotyczące tego, jakie komponenty Ford i Volvo będą sobie nawzajem dostarczać, i ogółem rzecz ujmując, postanowienia zawarte w umowach transakcyjny są dość podobne do tych, w oparciu o które obie spółki działały wcześniej.  MJ: Samochody marki Volvo postrzegane są jako jedne z najlepszych pod względem bezpieczeństwa. Po przejęciu marki przez koncern Geely tu i ówdzie pojawiają się obawy przed pogorszeniem się jakości, poziomu bezpieczeństwa. Jakby Pan odniósł się do tego typu komentarzy? MN: Obawy, które pojawiają się w mediach moim zdaniem są bezzasadne. Jak już wspominałem koncern Geely chce zachować siedzibę Volvo, dział badań i rozwoju oraz zakłady produkcyjne w Europie, czyli samochody będą pochodzić z tego samego źródła co za czasów Forda. Producent pozostaje ten sam, zmienia się tylko właściciel. Zmiana właściciela często wychodzi markom na dobre, gdyż wiąże się np. z zastrzykiem kapitału. Weźmy przykład Land Rovera oraz Jaguara, które zostały kupione przez indyjskiego producenta samochodów TATA, który z pewnością nie kojarzył się z autami klasy Premium . Mimo to marki Land Rover i Jaguar nadal cieszą się wysoką jakością i renomą, co ważniejsze stale się rozwijają. MJ: Wśród marek z segmentu premium, Volvo dość dobrze radzi sobie na polskim rynku notując wzrosty sprzedaży, ale ma do pokonania mocną konkurencję m.in.: BMW, Lexus, Mercedes. Czy w najbliższym czasie planowane są działania mające podnieść konkurencyjność marki Volvo na tle konkurencji, np.: obniżka cen lub promocje/upusty? MN: Jak pokazują ostatnie wyniki sprzedaży nasze udziały stale rosną.  Od stycznia do lipca 2010 sprzedaliśmy najwięcej samochodów w segmencie Premium. Ponadto Volvo cały czas prowadzi akcje promocyjne, m.in. zniżki na serwis dla właścicieli 4-letnich i starszych Volvo, czy promocje na nowe modele, jak nowe Volvo C30 za 950 zł miesięcznie. Poza tym regularnie są przeprowadzane „Wiosenne i Jesienne Akcje Serwisowe”, podczas których właściciele samochodów Volvo mogą skorzystać z atrakcyjnych rabatów na części zamienne i serwis. MJ: Kilka dni temu w telewizji pojawiły się spoty reklamowe nowego Volvo S60. Czy przewidują Państwo również inne formy promocji tego samochodu, jakieś nietypowe akcje reklamowe? MN: Jednym z przykładów nietypowych działań marketingowych jest wykorzystanie poszerzonej rzeczywistości – Augmented Realisty w prezentacji nowego Volvo S60 w naszych salonach dealerskich. Klienci mogą obejrzeć nowe Volvo S60 na ekranach telewizorów plazmowych za pomocą folderów reklamowych i kamery. Ponadto, jako pierwsi w Polsce prowadzimy kampanię internetową w sieci z wykorzystaniem niestandardowych form video. W akcji wykorzystano branding formy Expand Vstitial – zarówno jej pełnoekranowej wersji, jak i zajawki. Skin umieszczony w zajawce expanda przedstawia nowe Volvo S60, a w pełnoekranowej wersji kreacji – widok od wnętrza samochodu. MJ: Podoba mi się, że marka Volvo jest dostępna również w Internecie. Oficjalny profil Volvo Auto Polska na facebooku śledzi 900 osób. Patrząc na inne moto marki to dość dobry wynik ale na pewno jest jeszcze sporo do zrobienia jeśli chodzi o popularność i zaangażowanie fanów. Czy mają Państwo w planach jakieś konkursy, promocję tylko dla fanów marki skupionych na facebooku? MN: 900 fanów Volvo Auto Polska na Facebooku to dla nas duży sukces, tak naprawdę dopiero startujemy. Będzie jeszcze ciekawiej. Planujemy konkursy z bardzo atrakcyjnymi nagrodami.. Niestety nie mogę zdradzić więcej szczegółów, bo mogłoby to popsuć zabawę. MJ: Czy prócz obecności na facebooku, Volvo Auto Polska ma jakieś plany działań związanych ze sferą internetową? Obecność na mikroblogach (blip/tweeter/flaker) czy polski kanał na YouTube? MN: Zależy nam na dialogu z klientami, a social media idealnie się do tego nadają. Dlatego nie wykluczamy w przyszłości zaangażowania np. w blogosferę. Kanał na youtubie ma Volvo globalnie, więc co jakiś czas promujemy również materiały z tego kanału. MJ: Dziękuje bardzo za udzielenie wywiadu. 