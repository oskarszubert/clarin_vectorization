Miniony rok nie był zbyt łaskawy dla polskiej branży motywacyjnej. W Polsce kryzys dotknął praktycznie wszystkich dostawców, kilka z nich (Remy oraz Leoni Ostrzeszów) uległy kryzysowi czego skutkiem było zamknięcie obu firm i tym samym redukcja miejsc pracy. Jeśli chodzi o producentów samochodów to w Polsce najmniej kryzys dotknął tyską fabrykę włoskiego koncernu Fiat. Fabryka w Tychach jest drugą co do wielkości fabryką koncernu Fiat na świecie. W roku 2009 z linii produkcyjnej tyskiej fabryki zjechało ponad 606 tysięcy pojazdów. Gorszy rok w swojej historii miał zakład Opla w Gliwicach. W General Motors Manufacturing Poland wyprodukowano w 2009 roku tylko blisko 97 tysięcy samochodów co było o aż 75 tysięcy mniej samochodów niż w roku 2008. Fiat osiągnał swój wynik głównie z racji portfolio produkowanych modeli, w tyskiej fabryce powstają bardzo popularne modele takie jak Fiat Panda oraz Fiat 500. Produkowany jest też w dalszym ciągu Fiat 600, ale produkcja tego modelu raczej zakończy się już w tym roku. Co widać więc z powyższego Fiat produkuje w Tychach samochody najmniejszego segmentu A, które z powodu ceny jak i konsumpcji paliwa w czasie kryzysu cieszą się największym zainteresowaniem klientów. Zakłady GM w Gliwicach produkują większe samochody, w roku 2009 z Gliwicach produkowane były następujące modele: Astra II Classic, Astra III Sedan, nowa Astra IV i należący do segmentu minivanów Opel Zafira B. Większe samochody to wyższa cena, większe konsumpcja paliwa, droższe ubezpieczenie więc zainteresowanie klientów produktami gliwickiej fabryki GM było niższe co odzwierciedliło się w spadku produkcji. Patrząc na sprzedaż samochodów w Polsce to w minionym roku z salonów polskich dealerów wyjechało 320 tysiące pojazdów, i jest to praktycznie taka sama liczba jak w roku 2008.  W 2009 roku najwięcej bo aż 37 944 samochodów osobowych sprzedała Skoda zwiększając tym samym udział w rynku do 11.86% (wzrost sprzedaży o 5057 aut i wzrost udziału w rynku o 1.58% w porównaniu z rokiem 2008). Na drugim miejscu znalazł się Fiat z ilością 31 740 sprzedanych aut, co jest o 8.6% więcej niżeli w roku 2008. Udział włoskiej marki z rynku zwiększył się w ujęciu rocznym z 9.1 do 9.9% Trzecie miejsce tak jak w roku 2008 zajęła Toyota która sprzedała 27 821 samochodów, co jest o 20,2 proc. mniej niż w 2008 roku. Japoński koncern zmniejszył swój udział w polskim rynku z 10,9 do 8,7%.  Dalsze miejsca zajęły następujące koncerny: 4. Ford - 26 879 aut (wzrost o 15,8%) 5. Volkswagen - 26 640 aut (wzrost o 12,4%) 6. Opel - 22 101 aut (spadek o prawie 21%) 7. Renault - 17 292 aut (spadek o ponad 11%) 8. Kia - 14 035 aut (wzrost o 24%) 9. Peugeot - 12 619 aut (spadek o 23,7%) 10. Hyundai - 12 545 aut (wzrost o 24,6 %) Jak widać z powyższego w Polsce kryzys najbardziej dotknął takie marki jak Toyota, Opel oraz Peugeot, a najbardziej zyskały koreańskie koncerny Kia oraz Hyundai. Analizując raport ze sprzedaży nie sposób nie wspomnieć, że sprzedaż Skody głównie napędzały modele Octavia i Fabia. Fiat w swojej ofercie ma małe i ciekawe samochody jak Grande Punto (Punto Evo), Fiat 500 oraz Panda. Jeśli chodzi o Toyotę to mimo iż też ma sporo nowych modeli: nowy Avensis, Urban Cruiser, IQ to tu jednak chyba powoli odchodzi do lamusa mit jakoby Toyota produkowała super samochody. W ostatnich produkcjach Toyoty moim zdaniem nie dzieje się nic rewolucyjnego, no może model IQ jest swojego rodzaju nowością, ale zastosowane materiały i design raczej nie rzucają na kolana. Porównajmy tutaj zmiany jakie zaszły np.: między Vectą C i Oplem Insignia, a Toyota Avensis II i III generacji. Rok 2010 myślę, że będzie bardzo ciekawy w rywalizacji o pierwsze trzy miejsca. O ile sprzedaż Skody i Fiata może nadal skutkować miejscem w Polskiej czołówce to już miejsca Toyoty nie byłbym taki pewien gdyż Toyotę mocno gonią koncerny Ford i Volkswagen. Opel z nowymi modelami Astra IV i nową Meriva też nieco może zmienić układ w rankingu. Ciekawi mnie bardzo sprzedaż koncernów koreańskich, mamy bowiem na rynku model c’eed po face-lifting’u oraz nowy model Kia Venga, któremu rokuję dość dobre wynki. 