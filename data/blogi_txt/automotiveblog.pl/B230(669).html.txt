Reklamy koncernu Renault jakoś nie wzbudzają u mnie zachwytu, w przeciwieństwie do samych modeli Renault. Pamiętacie reklamę modelu Megane w której występował Kimi Raikkonen? W tamtym spocie reklamowym koncern Renault starał się nam wmówić, że jakaś plaża z górami w tle to Dębki. To zdecydowanie d…, a nie Dębki, ale co tam. Polak głupi, czepiać się nie będzie, spot łyknie niczym młody pelikan i uwierzy, że na spocie rzeczywiście są Dębki. Kilka dni temu czytając w necie usłyszałem lewym uchem reklamę i moja pierwsza myśl była piwa, nie wiedziałem tylko jakie czy Heineken czy Lech. Spore było moje zdziwienie, gdy zamiast piwa zobaczyłem reklamę modelu Renault Captur.  Reklama taka sobie, niczego nie urywa, jednak zastosowana ścieżka dźwiękowa M83 – Midnight City od razu skojarzyła mi się z reklamą złocistego trunku. Pogooglowałem chwilę w sieci i bez problemu znalazłem tą reklamę Lecha w której pojawia się ten sam utwór.  Nie wiem dlaczego, ale odnoszę wrażenie, że francuskie spece od marketingu znowu nie odrobiły zadania domowego. Oczywiście reklama tworzona była pewnie globalnie, ale najwyraźniej w świecie nikt nie zrobił researchu i nie zadał sobie trudu by sprawdzić czy ścieżka dźwiękowa nie została już gdzieś wykorzystana. Pewnie ktoś powie, eee tam czepia się ten moto bloger. Może tak jest, ale po prostu jakoś pierwsze skojarzenie z piwem przy reklamie motoryzacyjnej to trochę tak nie ten teges. Tu orginalny utwór M83 – Midnight City 