Od czasu do czasu informuję Was o zmianach jeśli chodzi o automotiveblog.pl. Ostatnią zmianą jaka została wprowadzona to nowy design bloga, który został pozytywnie zaimplementowany w połowie stycznia. Również jest jeszcze jedna, bardzo ważna zmiana. Mniej widoczna jak na razie bezpośrednio dla Was, ale nie wszystkie karty zostały jeszcze odkryte   O nawiązanej współpracy informowałem już jakiś czas temu nie zdradzając jednak szczegółów. Pora na uchylenie rąbka tajemnicy. Kilka tygodni temu rozpocząłem współpracę z LINK4 – największą w Polsce firmą świadczącą ubezpieczenia komunikacyjne direct. Współpracę udało się nawiązać z pomocą agencji Hypermedia Isobar, która obsługuje Link4 jeśli chodzi o działalność social mediową.  Szczegółów współpracy nie mogę ujawnić, jednak jest to współpraca długofalowa (nie jednorazowa akcja/działanie) z bezpośrednią korzyścią dla obu stron i nie jest ona skupiona tylko i wyłącznie wokół mojego bloga. 