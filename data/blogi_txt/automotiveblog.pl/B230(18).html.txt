Dziś sobota, wiadomo dzień wolny od pracy w korporacji ale czas na tak zwane prace domowe. Żona zaplanowała plan dnia i tak oto na liście moich sobotnich zadań pojawiło się odkurzanie, zmywanie naczyń oraz zmywanie podłóg, żona postanowiła że w momencie gdy ja skupie się na swoich zadaniach, ona pojedzie na zakupy. Żonka wyszła z domu do garażu po samochód, a ja od razu jak przystało na odpowiedzialnego i posłusznego męża zająłem się wykonywaniem przydzielonych mi zadań. Nagle żonka przybiega do domu i z lekko przerażoną miną zawiadamia mnie, że zepsuła się stacyjka w naszym samochodzie.  Zdziwiony zakomunikowaną mi wiadomością pytam o dalsze szczegóły tej usterki. Żona przekazała informację iż zacięła się stacyjka bo nie można kluczyka przekręcić. Hmm… myślę sobie, że opisywana usterka jest z cyklu tych dziwnych więc ubieram buty, opuszczam odkurzacz mówiąc mu, że tylko chwilę mnie nie będzie i udaje się z żoną do garażu. Żona ma lekko przerażoną minę bo przecież na zakupy trzeba jechać, a kluczyka nie da się przekręcić. Wsiadam do samochodu, wkładam kluczyk do stacyjki, widzę że jest zablokowana kierownica, lewą ręką lekko ruszam kierownicą i w tym samym momencie gładko i bez większych problemów prawą ręką przekręcam kluczyk. Na twarzy żony widzę poważne zdziwienie, więc tłumaczę grzecznie, że nie jestem żądnym cudotwórcą ale po prostu odblokowałem zablokowaną kierownicę. Żona posiada prawo jazdy od prawie półtora roku i właśnie dziś po raz pierwszy zapoznała się z funkcją blokady kierownicy w naszym samochodzie Rada dla Was czytelnicy: zapoznajcie Wasze żony, kochanki, narzeczone, dziewczyny, sympatie i inne bliskie Wam osoby płci żeńskiej o funkcji blokady kierownicy w samochodzie. W przeciwnym wypadku może będziecie musieli pokryć koszta przyjazdu serwisantów z ASO   Rada dla Was czytelniczki: poczytajcie instrukcję obsługi pojazdu albo gdy czegoś nie wiecie po prostu pytajcie nas mężczyzn, przecież kto pyta nie błądzi, a nie wiedza nie jest grzechem 