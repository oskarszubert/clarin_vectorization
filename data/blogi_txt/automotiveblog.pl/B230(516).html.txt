Dziś trochę taki offtopicowy wpis, nie będzie tu informacji o nowych modelach czy wynikach sprzedaży. Będzie o grach komputerowych  Pamiętam, że w podstawówce gdy jeszcze z naturalnych powodów nie miałem prawa jazdy, a rodzice dysponowali szczytem techniki w postaci Fiata 126p, sporo frajdy dostarczały mi gry komputerowe. Najbardziej podobały mi się symulatory, grałem więc namiętnie w Test Drive III: The Passion, z wspaniała na ówczesne czasy grafiką 3D prezentowaną w 256 kolorach, Stunts która oferowała możliwość różnych ewolucji oraz w świetny na owe czasy symulator formuły 1 Formula One Grand Prix. Domyślam się, że te super tytuły niewielu z Was cokolwiek mówią, więc młodszych czytelników informuję, że znane są mi także nieco późniejsze produkcje między innymi The Need For Speed oraz Grand Theft Auto.  Wiem, że porównanie prawdziwej jazdy samochodem i gry na komputerze, tudzież konsoli może się wydać dość dziwna, ale w porównaniu z tytułami które wymieniłem i datach id debiutów, w świecie gier komputerowych wiele się zmieniło. Teraz można doświadczyć super emocji grając w wyścigów na Xboxie lub Playstation podpięte do kina domowego i 42’’ calowego telewizora. To zupełnie inna jakość niż kiedyś. Z pewnością większość kierowców chciałaby móc zasiąść za kierownicą sportowych furek i poczuć moc Lambo, Ferrari albo Aston Martina. Niestety w Polsce to mało realne   Jednak sporo emocji mogą dostarczyć najnowsze gry komputerowe, takie jak na przykład Forza Motorsport 4 na Xboxa, która za kilka dni będzie mieć swoją światową premierę.  Jeśli chcielibyście więc powrócić do młodzieńczych czasów gry na symulatorach komputerowych i poczuć trochę emocji i adrenaliny, to będziecie mieć taką możliwość podczas Samsung Euro Championship, które odbywać się będą w dniach 6-9 października w warszawskim centrum EXPO XXI. Podczas imprezy jedną z atrakcji będzie specjalny pokaz gry FORZA 4, podczas którego za kierownicą wirtualnej rajdówki usiądzie Tomasz Kuchar. Goście imprezy będą mieć możliwość wygrania ciekawych nagród oraz wypróbowania najnowszego sprzętu marki Samsung.  Jako niespodziankę mam dla Was dwie wejściówki na imprezę. Konkurs jest bardzo prosty, wystarczy w komentarzu poniżej napisać o Waszej ulubionej motoryzacyjnej grze komputerowej z dzieciństwa. Konkurs trwa do środy do godziny 12:00. Zwyciężą osoby, które napiszą najciekawszy komentarz. Pamiętajcie tylko o podaniu swojego prawidłowego adresu email. 