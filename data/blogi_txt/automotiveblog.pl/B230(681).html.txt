Jak co roku o tej porze, jury plebiscytu na najlepszy samochód roku 2014 ogłasza finałowe siedem modeli, które nadal walczyć będzie o tytuł Car Of The Year 2014. Obecnie międzynarodowe jury skupi się jedynie na ocenie poniższych siedmiu modeli oraz na szczegółowych testach tych samochodów, które odbędą się w lutym 2014 w okolicach Paryża.  Zdobywca tytułu Car Of The Year 2014 (COTY 2014) zostanie ogłoszony w dniu 3 marca 2014, podczas Międzynarodowych Targów Motoryzacyjnych w Genewie, a oto finałowa siódemka. BMW i3  Citroën C4 Picasso  Mazda 3 Mercedes-Benz S Klasa  Peugeot 308  Skoda Octavia  Tesla S Przyznam szczerze, że zestawienie jest dość ciekawe. Chyba najbardziej egzotycznym samochodem jest elektryczna Tesla S. Nie chce mi się też wierzyć aby tytuł najlepszego samochodu roku 2014 mógł zgarnąć Mercedes. Skoda raczej w modelu Octavia nie pokazało niczego co rzucałoby na kolana, stawiam więc jako na finałową trójkę BMW i3, Citroena C4 Picasso oraz nowego Peugeota 308. 