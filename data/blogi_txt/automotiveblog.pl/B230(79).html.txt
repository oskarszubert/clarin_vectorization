Aby zwiększyć poziom bezpieczeństwa wszystkie samochody produkowane w Unii Europejskiej będą musiały być wyposażone od 24 lutego 2011 roku w funkcję Break Assist – asystent siły hamowania. Zadaniem systemu BA jest zwiększenie siły hamowania w przypadku nagłego naciśnięcia pedału hamulca. Począwszy natomiast od listopada 2014 r., wszystkie produkowane samochody będą musiały być wyposażone w system Electronic Stability Program – elektroniczny system stabilności pojazdu. W 2015 roku wejdzie w życie obowiązek stosowania w samochodach systemu ostrzegającego o niezamierzonym opuszczeniu pasa ruchu. Jestem ciekaw działania tego system w Polsce. Taki system pod nazwą Opel Eye stosowany już jest w Oplu w modelach Insignia oraz w nowym Oplu Astra IV. Opel Eye to system monitorujący znaki oraz informujący kierowcę o przypadkowo opuszczonym pasie. Wiem, że o ile w Niemczech funkcja Opel Eye działa bez zarzutu, to w Polsce są z tym problemy. Głównym powodem nie do końca prawidłowego działania systemu Opel Eye na polskich drogach jest słaba jakość poziomego oznaczenia dróg. 