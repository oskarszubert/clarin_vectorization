Najnowsze dziecko gliwickiej fabryki Opla, model Opel Astra IV GTC zadebiutował na wystawie motoryzacyjnej we Frankfurcie. Dla mnie auto nie jest nowością, widzę je praktycznie codziennie, jednak za każdym razem obracam głowę za jadącą GTC. Jeszcze bardziej podoba mi się wersja OPC. Pierwsze egzemplarze pilotowe OPC zjechały z linii kilkanaście dni temu. Ale do rzeczy bo ma być o GTC. Astra IV GTC to sportowa, bardzo dynamiczna odmiana dobrze znanej pięciodrzwiowej Astry IV. Jednak GTC to praktycznie zupełnie nowy model, mimo iż ma stylistycznie jest podobny do swojej 5-cio drzwiowej siostry. Jeśli chodzi o stylistkę, to GTC nie posiada żadnych elementów zewnętrznych wspólnych dla innych członków rodziny Astry z wyjątkiem osłony lusterka oraz anteny dachowej. Co więcej klienci zainteresowani zakupem Astry GTC będą mieli do wyboru także 6 unikalnych wzorów felg o rozmiarze od 17 do 20 cali.   Astra IV posiada przednie zawieszenie typu HiperStrut zapożyczone z Insignii OPC. Samochód posiada także elektrycznie sterowane wspomaganie REPS, które dostosowuje swoje zachowanie do prędkości pojazdu. Astra IV GTC oferuje także adaptacyjny system sterowania zwieszeniem Opel FlexRide. System FlexRide pozwala na wybór jednego z trzech ustawień charakteru pracy układ zawieszenia: Standard, Tour (większy komfort) oraz Sport (do agresywnej dynamicznej jazdy). Astra 4 GTC posiada także system Opel Eye drugiej generacji. W stosunku do wersji, która zadebiutowała w modelu Insignia, udoskonalono funkcję Traffic Sign Recognition (TSR), który identyfikuje teraz jeszcze więcej znaków. Rozbudowano także opcję Lane Departure Warning (LDW) o nową funkcję jaką jest Following Distance Indication (FDI). FDI informuję kierowcę o odległości do poprzedzającego pojazdu. Kolejna nowa funkcja dostępna w modelu GTC to Intelligent Light Ranging (ILR). Jest to system ściśle współpracujący z systemem Opel Eye. Jego funkcja to dostosowanie optymalizacja poziomu oświetlenia drogi przy jak najmniejszym stopniu oślepiania innych uczestników ruchu.  Astra IV GTC na polskim rynku będzie oferowana w dwóch wersjach Enjoy oraz Sport. Niezależnie od wersji samochód będzie dostępny w 6-ciu wersjach silnikowych: Silniki benzynowe: » 1.4 Turbo ecoFLEX Start Stop 120 KM wraz z 6-biegową manualną skrzynią » 1.4 Turbo ecoFLEX Start Stop 140 KM wraz z 6-biegową manualną lub automatyczną skrzynią » 1.6 Turbo 180 KM wraz z 6-biegową manualną skrzynią Silniki wysokoprężne: » 1.7 CDTI ecoFLEX Start Stop 110 KM wraz z 6-biegową manualną skrzynią » 1.7 CDTI ecoFLEX Start Stop 130 KM wraz z 6-biegową manualną skrzynią » 2.0 CDTI ecoFLEX Start Stop 165 KM wraz z 6-biegową manualną lub automatyczną skrzynią Wyposażenie ENJOY zawiera między innymi: Klimatyzację manualną, ergonomiczne sportowe fotele przednie, nawiewy powietrza w drugim rzędzie siedzeń, pasywne zagłówki foteli przednich, ręczną regulację foteli, elektrycznie sterowane szyby boczne, 4-ro głośnikowy system audio, system ESP, kurtyny boczne, sportowe obniżone zawieszenie, stalowe felgi 17-sto calowe, światła do jazdy dziennej, klamki zewnętrzne w kolorze nadwozia. Wyposażenie SPORT w stosunku do wersji ENJOY zawiera między innymi: Automatyczną dwustrefową klimatyzację, podłokietnik ze schowkiem, sportową kierownicę ze sterowaniem radiem pokrytą skórą, skórzaną gałkę zmiany biegów, tempomat, aktywny zagłówek kierowcy regulowany w 4 kierunkach, 7-dmio głośnikowy system audio, układ ESP, kurtyny powietrzne, halogenowe reflektory, chromowane listwy wokół okien, dodatkowe oświetlenie konsoli centralnej, aluminiowe felgi 18-sto calowe.  Ceny wersji Enjoy z najsłabszym silnikiem benzynowym o mocy 120 KM rozpoczynają się od 76 800 zł. Natomiast najtańsza wersja Sport z tym samym silnikiem kosztuje już 82 250 zł. Wyposażenie dodatkowe niestety nie należy do najtańszych. Dopłata do lakieru metalizowanego wynosi 1950 zł. W przypadku wersji Sport, dodatkowy koszt 18-sto calowych aluminiowych felg to 3 400 zł, 19-stki: 5 000 zł, a dwudziestki to aż 6 600 zł. Nieco taniej ceny alu felg przedstawiają się w przypadku wersji Sport: 19-stki 1 600 zł, a 20-stki 3 200 zł. Koszt reflektorów Bi-ksenonowych z AFL to aż 5 200 zł. Panoramiczna szyba przednia  4 500 zł, natomiast zestaw przednich i tylnych czujników parkowania to 1 700 zł.  Astra IV GTC nie należy więc to tanich zabawek. Skonfigurowałem Astrę IV z silnikiem 1.6 Turbo, czarnym lakierem metalik, skórzaną tapicerką, alu felgami 20-sto calowymi, pakietem Sport Techno (m.in.: NAVI, Bluetooth, kolorowy wyświetlacz 7’’), pakietem premium (m.in.: czujniki parkowania, czujnik deszczu, reflektory Bi-ksenonowe z AFL), elektrycznie składanymi lusterkami zewnętrznymi. Całość zamyka się w kwocie 107 300 zł. Czy to dużo? Zależy, za tą cenę pewnie można kupić wypasioną Insignię lub 5-cio drzwiową Astrę IV, jednak w przypadku Astry 4 GTC ta cena pozwoli na pełną wrażeń jazdę sportową furką przyciągającą wzrok przechodniów   Źródło: media.opel.com 