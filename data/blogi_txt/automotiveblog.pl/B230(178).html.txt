Koncern Volvo opublikował cennik modelu S60 nowej generacji wraz ze specyfikacjami. Za najtańszy model klienci w Polsce będą musieli zapłacić 109 900 zł, samochód będzie wyposażony w 6-cio stopniową manualną skrzynię biegów oraz silnik benzynowy o mocy 150 KM i pojemności 1.6l. Ale jest haczyk, wersja z silnikiem 1.6l 150 KM dostępna będzie dopiero z końcem roku, na razie dostępna jest tylko w cenniku    Volvo S60 oferowane będzie w 4 wersjach wyposażenia: » Standard » Kinetic » Momentum » Summum W standardowym wyposażeniu znajdziemy między innymi: układ wspomagania City Safety, 5 trzypunktowych pasów bezpieczeństwa z napinaczami, 6 poduszek powietrznych, układ stabilności dynamicznej kontroli trakcji (DSTC), układy ABS, EBD (elektroniczny rozdział siły hamowania), EBA (układ wspomagania nagłego hamowania), IDIS (system inteligentnego informowania kierowcy), elektryczny hamulec postojowy, przednie światła w technologii LED, półautomatyczną klimatyzację. W wersji Kinetic pojawia się już elektronicznie sterowana dwustrefowa klimatyzacja oraz dodatkowo między innymi: sterowanie radiem z kierownicy, kierownicę obszyta skórą.  Wersja Momentum zawiera dodatkowo elektrycznie składane lusterka boczne, czujnik deszczu, tapicerkę winylowo-tekstylną, zestaw wskaźników typu Chrono, układ wspomagania parkowania tyłem oraz lepszy zestaw audio z ośmioma głośnikami Najbogatsza wersja Summum wyposażona jest w biksenonowe aktywne reflektory ABL, elektrycznie sterowany fotel z pamięcią ustawień, skórzaną tapicerkę. Jeśli chodzi o wyposażenie dodatkowe to system automatycznego hamowania wraz z wykrywaniem pieszych kosztuje 7 370 zł niezależnie od wersji. Automatyczna skrzynia 6-cio biegowa to wydatek 8 700 zł, ogrzewanie parkingowe to wydatek 4 540 zł. Oczywiście oferta Volvo nie kończy sie jedynie na wyżej wymienionych opcjach.  W momencie rozpoczęcia produkcji Volvo S60 oferowane jest z 4 silnikami: Benzynowe: T6 o pojemności 3.0l i mocy 304 KM 2.0T 2.0l i mocy 203 KM Wysokoprężne Diesla: D5 2.4l i mocy 205 KM D3 2.0l 163 KM. Obecnie najtańsza wersja oferowana klientom to wersja z silnikiem Diesla D3 o pojemności 2.0l i mocy 163 KM, cena za taki model to 119 900 zł. Producent zapewnia, że w tym roku w ofercie pojawią się jeszcze kolejne 3 silniki benzynowe: T3 1.6l 150 KM T4 1.6l 180 KM T5 2.0l 240 KM oraz jeden Diesel 1.6D DRIVe o mocy 115 KM. Trzeba przyznać, że nowe Volvo S60 może wzbudzać emocję swoim wyglądem, wyposażeniem, ale także i ceną. Nie ma co ukrywać, samochód jest poza zasięgiem typowego Kowalskiego. Jestem ciekaw czy nowe Volvo S60 znajdzie w Polsce swoich amatorów, wszakże za cenę ponad 100 000 zł można kupić równie dobrze wyposażonego Volkswagena Passata, Forda Mondeo czy Opla Insignie. 