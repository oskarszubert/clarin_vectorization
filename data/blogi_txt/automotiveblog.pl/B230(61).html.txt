Dziś będzie nieco o bezpieczeństwie, a w zasadzie o ciągle polepszającym się poziomie bezpieczeństwa w samochodach osobowych. W sieci natrafiłem na film z crash testu zrobionego z okazji 50-cio lecia istnienia amerykańskiego Ubezpieczeniowego Instytutu Bezpieczeństwa Drogowego (Insurance Institute for Highway Safety). Crash test polegał na zderzeniu dwóch samochodów: Chevroleta Belt Air rocznik 1959 oraz Chevroleta Mailbu rocznik 2009. IIHS to coś a’la odpowiednik europejskiej organizacji EuroNCAP.  Test prezentuje efekt działań producentów samochodów osobowych w minionym półwieczu, których celem jest ciągła poprawa bezpieczeństwa osób podróżujących samochodami. Można powiedzieć, że to naprawdę nietypowy crash test. Chevy Bel Air wyprodukowany w roku 1959 nie miał oczywiście poduszek powietrznych ani też pasów bezpieczeństwa dlatego też kierowca tego samochodu jak można zaobserwować na filmie raczej nie wyszedł by z wypadku cało, w przeciwieństwie do kierowcy Chevroleta Mailbu. W przypadku Chevroleta Malibu jak widać kokpit jest na swoim miejscu, zadziałały też poduszki powietrzne. Chevrolet Bel Air nie posiadał natomiast oczywiście żadnych stref zgniotu, przeraża mnie lewa przednia felga, która znalazła się po wypadku w miejscu gdzie normalnie znajdują się nogi kierowcy.        Ciekawe jak będą wyglądały samochody za kolejne pięćdziesiąt lat, wtedy pewnie auta będą wyposażone w wiele systemów które w ogóle nie dopuszczą do wypadku. 