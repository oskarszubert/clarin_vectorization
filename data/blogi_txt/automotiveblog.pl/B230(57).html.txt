Pisząc poprzedniego posta poświęconego nowym 66-ciu Mitsubishi L200 w polskiej policji, poszperałem trochę w sieci by zobaczyć czym policja dysponuje w innych krajach. No i co tu dużo mówić, nasi krajowi policjanci raczej nie mają powodów do dumy. To na przykład Lexusa IS-F będący na wyposażeniu policji w Wielkiej Brytanii. Samochód wyposażony jest 5-cio litrowy silnik benzynowy V8 o mocy aż 423 koni mechanicznych. Samochód rozpędzić można do setki w mniej niż 5 sekund. Cena takiego samochodu w wersji policyjnej to koszt szacuje około 450 000 zł. Raczej więc nie zobaczymy tego auta w służbie naszej policji w Polsce, szkoda     A to kolejny model, który być może zobaczą na ulicach kierowcy na wyspach: Jaguar XF Diesel S. Silnik V6 o pojemności 3 litrów oraz mocy 275 KM, który rozpędza tego policyjnego ścigacza od 0 do 100  km/h w 5,9 sekund.  Tym razem policyjny Chevrolet Caprice przeznaczony dla policji w USA. Tutaj mamy 6-cio litrowy silnik V8 o mocy 355 KM, sześciobiegowa automatyczna skrzynia biegów, przyspieszenie od 0 do 100 km/h w niecałe 6 sekund.  Dodge Charger – również propozycja dla policji w USA. Silnik V8 o pojemności 5.7 litra i mocy 368 KM. I na koniec Opel, a w zasadzie Vauxhall Insignia Sport Tourer w wersji policyjnej – silnik turbodoładowany zależnie od wersji o pojemności 2.0 (220 KM) l lub 2.8 litra (260 KM).   Tak mi się wydaje, że spośród samochodów zaprezentowanych powyżej, jedyne na co stać polską policję to właśnie Opel Insignia Sport Tourer, inne samochody są chyba poza zasięgiem naszej policji. 