W sieci pojawił się film video prezentujący proces budowy modelu Opel Astra IV w gliwickiej fabryce Opla. Na filmie uwieczniono cały proces produkcyjny, począwszy od tłoczni, poprzez spawalnie, lakiernię, a na montażu głównym skończywszy.  Po ostatnim roku kryzysu i zapaści w moto branży, obecnie gliwicka fabryka Opla, funkcjonuje w trybie 3 zmianowym. Obecnie produkowane modele to Opel Astra IV w wersji 5-cio drzwiowej oraz Opel Astra III w wersji 4-ro drzwiowej (sedan / notchback). W przyszłości fabryka w Gliwicach będzie jedyną fabryką w Europie, która produkować będzie model Astra IV w wersji 3 i 4-ro drzwiowej. Opel rozważa też uruchomienie w przyszłości w Gliwicach wersji coupe oraz cabrio, chociaż te dwa projekty są jak na razie dopiero w fazie wstępnych rozważań. Nie mniej jednak, jeśli Opel zdecyduje się na Astrę IV w wersji coupe i cabrio to zdrowy rozsądek podpowiada by wykorzystać wolne moce przerobowe i ulokować ten projekt w którymś z zakładów Opla. Koncern GM w przeszłości zlecał produkcję kabrioletów zakładom Magna w Austrii, tak się działo w przypadku kabrioletów Saaba. Do końca roku zostanie zamknięty zakład Opla w Antwerpii, który produkował Astrę III Twintop. W momencie zamknięcia zakładu do wykorzystania pozostanie wolna linia montażu składanego dachu, która na pewno nie trafi na złom, więc może będzie relokowana do Gliwic? 