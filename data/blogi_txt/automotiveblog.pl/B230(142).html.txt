Podczas targów motoryzacyjnych w Genewie swoją premierę ma nowy Opel Meriva. Pisałem już o niej kilkakrotnie na blogu, najbardziej przykuwające uwagę są tylne drzwi otwierane w przeciwnym kierunku niż przednie. Prezentacja nowej Merivy to najważniejszy element na stoisku Opla, dodatkowo w Genewie Opel prezentuje koncepcyjny model Flextreme GT/E, elektryczny model Opel Ampera oraz Opla Corse w opcji Color Race, z nowymi silnikami i zmodyfikowanym zawieszeniem.  O innowacyjnych rozwiązaniach Merivy nie będę już pisał bo dość sporo informacji na ten temat pojawiło się na moim blogu oraz w innych mediach. Dziś napiszę nieco o cenach i wyposażeniu nowej Merivy gdyż na niemieckich stronach Opla, nowa Meriva pojawiła się już w ofercie. U niemieckich dealerów nowa Meriva oferowana jest w 4 wersjach silnikowych, wszystkie spełniają oczywiście normę Euro 5. Benzynowe: » 1.4l Ecotec 100 KM » 1.4l ecoflex 120 KM » 1.4l Ecotec 140 KM Diesel: » 1.7l CDTI Ecotec 100 KM U naszych zachodnich sąsiadów, za model w podstawowej wersji z silnikiem benzynowym 1.4l o mocy 100 KM trzeba dać 15 900 Euro czyli blisko 59 500 zł. Co ciekawe, tyle samo kosztuje w Niemczech Astra IV z podstawowym wyposażaniem.  Opel w Niemczech oferuje samochody w 3 wersjach wyposażenia: Selection, Edition, Innovation, co odpowiada oferowanym w Polsce wersjom Essentia, Enjoy oraz Cosmo. W podstawowej wersji Essentia, Meriva wyposażona jest w system FlexDoors oraz FlexSpace (łatwe składanie tylnych foteli), FlexFloor (regulowana wysokość podłogi bagażnika). Ponadto ABS oraz system ESP Plus, elektrycznie regulowane i podgrzewane lusterka boczne, schowek między przednimi fotelami, aktywne zagłówki foteli przednich, system PRS (Pedal Release System), system Traction Control Plus (system kontroli trakcji), adaptacyjne światła hamulcowe (ciekaw co to ;)), asystent ruszania pod górę, system EBD (elektroniczny rozdział siły hamowania), elektryczny hamulec postojowy. Niestety za manualną klimatyzacje trzeba dopłacić 1140 Euro. Wersja Enjoy zawiera już manualną klimatyzację, tempomat, radioodtwarzacz CD300 z MP3 oraz 4 głośnikami, system FlexRail wykorzystujący przestrzeń między przednimi fotelami, boczne poduszki powietrzne ora kurtyny. Najlepiej wyposażona wersja Cosmo zawiera dodatkowo elektrycznie sterowane wszystkie szyby boczne, podłokietnik jako część systemu FlexRail, przednie reflektory przeciwmgłowe, komputer pokładowy, podgrzewaną kierownice obszytą skórą, reflektory AFL, podgrzewane przednie fotele, przednie i tylne czujniki parkowania. Jako opcję dodatkowe, klienci mogą wybrać podgrzewaną kierownicę, panoramiczny dach, reflektory z opcją AFL, przednie i tylne czujniki parkowania, nawigację, system FlexFix do przewozu rowerów. Poniżej dwa filmiki prezentujące nową Merive. Została uruchomiona też specjalna strona dedykowana temu modelowi, ale niestety narazie dostępna tylko w jęzku niemieckim. Czy takie same opcje i ceny pojawią się w Polsce? Tego na chwile obecną nie wiadomo. httpv://www.youtube.com/watch?v=XZE0pI71mnY httpv://www.youtube.com/watch?v=jGGKFjqZLaA źródła: opel.de oraz opel.posterous.com 