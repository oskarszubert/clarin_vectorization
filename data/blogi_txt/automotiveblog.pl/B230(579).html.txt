Zbliża się nieuchronnie koniec pierwszego kwartału, Opel znowu będzie musiał podsumować wyniki sprzedaży w Europie, które nie będą zbyt dobre. Co za tym idzie Opel znowu oddala się od celu jakim jest osiągnięcie rentowności. W mediach coraz głośniej mówi się o zamknięciu dwóch fabryk. Miałaby to być fabryka w niemieckim Bochum, gdzie obecnie produkowana jest nowa Zafira Tourer i jej poprzedniczka Zafira Family, oraz również Astra III Classic. Drugą zamykanym zakładame miałaby być angielska fabryka Vauxhalla w Ellesmere Port, gdzie produkowana jest Astra IV w wersji pięciodrzwiowej oraz kombi. Sytuacje w związku ze spekulacjami medialnymi próbuje uspokoić szef Opla – Karl- Friedrich Stracke. W wywiadzie dla niemieckiego dziennika „Bild„ zapewnił on , że do 2014 nie zostanie zamknięta żadna fabryka Opla. Natomiast tygodnik „Spiegel” powołuje się na rzekomo strategiczny dokument General Motors zatytułowany „Global Assembly Footprint”, z którego ma wynikać, że GM stawia przede wszystkim na produkcję pojazdów w tzw. lost cost countries – do których w dalszym ciągu zaliczana jest Polska.  Ten sam dokument zawiera ponoć informację, że w gliwickiej fabryce Opla zdolności produkcyjne powinny wzrosnąć o 25%. Natomiast produkcja Zafiry w Bochum miałaby być zakończona najpóźniej w 2015 roku. Co to tak naprawdę oznacza? Wszystkie dzienniki dziś o tym piszą jednak podają suche fakty, a należałoby podać krótkie wytłumaczenie. Obecnie wielkość produkcji w gliwickiej fabryce Opla na 2012 rok, szacowana jest na poziomie około 150 tys. egzemplarzy. Zwiększenie wolumeny produkcyjnego o około 25% dałaby liczbę blisko 190 tys. egzemplarzy, z którym fabryka w Gliwicach spokojnie sobie poradzi. A co jeśli chodzi o Bochum? Trudno nie zgodzić się ze Stracke, fabryki na pewno do 2014 roku nie zamkną, gdyż zamknięcie fabryki to nie jest pstryknięcie palcem. Jednak może się stać, że już wkrótce Opel ogłosi, że fabryka w Bochum zakończy produkcje w 2014/2015 roku. Wtedy też władze Opla będą musiały pomyśleć gdzie przenieść produkcję Zafiry Tourer, która na pewno nie zakończy się do 2015 roku, gdyż oznaczałoby to jedynie czteroletni okres produkcji tego modelu, co jest zdecydowanie zbyt krótkim okresem. Coś jest na rzeczy, na pewno w czasie kilku najbliższych miesięcy zapadną kluczowe decyzje w sprawie Opla. 