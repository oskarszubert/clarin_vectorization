Cykl artykułów dotyczących tuningu dotychczas tytułowałem „tuning nie musi być wiejski”, jednak dla modelu Ford Focus III ST zrobię mały wyjątek. I to nie dlatego, że tuning jest wiejski ale dlatego że to auto już lada dzień zadebiutuje podczas wystawy w Paryżu    Ford Focus III, którego zobaczyłem na zdjęciach na początku tego roku, bardzo przypadł mi do gustu. Owszem, ktoś może powiedzieć, że Focus III ma trochę kontrowersyjny przód i dość futurystyczny panel środkowy. To prawda ale te wszystkie elementy powodują, że Focus III nie jest samochodem nudnym. Kilka dni temu rozmawiałem z kolegami na temat „jaki samochód bym kupił gdybym miał np.: 100 000 tyś”. Koledzy wymieniali, że kupiliby samochód niezawodny, komfortowy, a tylko ja powiedziałem, że kupiłbym samochód dzięki któremu wyróżniłbym się na drodze. Dodam, że koledzy są trochę starsi niż ja i mniej patrzą na lans   Owszem nie chodzi mi o lans na zasadzie odpicowanej Astry I czy Golfa II ale o jazdę samochodem który wzbudza zachwyt i pożądanie. Zawsze odwracam wzrok za modelem Focus II ST czy Focus II RS, za tym drugim w kolorze zielonym szczególnie   Kilka tygodni temu fani marki Ford wyrazili smutek z powodu Focusa II ST, który zostanie wycofany ze sprzedaży z końcem roku, gdyż jego silnik nie spełnia norm EuroV. W sieci sporo było artykułów jak to „pro ekolodzy” zabili Focusa ST. Może trochę i w tym prawdy, nie mniej jednak Ford dość fajnie wykorzystał całe zamieszanie i postanowił pokazać w Paryżu Focusa III w wersji ST.  Ford Focus III ST z jednej strony zachwyca, a z drugiej śmiem twierdzić że coś w nim nie tak. Auto to tak naprawdę usportowiona wersja Focus III. To co mnie zachwyca to bardzo ciekawy kolor o nazwie „Tangerine Scream”, podobają mi się nakładki na progi, wzór felg, tylni zderzak z centralnie wkomponowanym wydechem. Wzrok przyciąga także tylny spojler oraz nakładki na próg i to by było tyle co mi się podoba w sylwetce zewnętrznej. Przód jest totalnie do bani, przedni zderzak z dużym czarnym grillem w ogóle nie pasuje mi do tego samochodu. Przód Focusa III ST wygląda tak jakby samochód mocno otwierał buzie chcąc wypluć silnik. Mam nadzieję, że to co zobaczymy w Paryżu to jakaś wersja koncepcyjna i docelowo ST będzie wyglądał nieco inaczej. Wewnątrz zastosowano sportowe fotele oraz kolorystyczne akcenty nawiązujące do jasno pomarańczowego lakieru Tangerine Scream.  Jeśli chodzi o moc jednostki napędowej, to Focus III ST będzie wyposażony w dwulitrowy silnik benzynowy z rodziny EcoBoost o mocy 250 KM, co jest o 25KM więcej niż w obecnej wersji Focus II ST. Według zapewnień koncernu Ford Focus MK3 ST pojawi się w salonach dopiero w 2012 r. Oznacza to, że praktycznie na rok model ST wyjdzie z oferty Forda, trochę szkoda ale chyba warto poczekać. Zwłaszcza jeśli te dodatkowe 12 miesięcy projektanci Forda wykorzystają na przeprojektowanie przedniego grilla 