1 lipca 2009 r. w USA rozpoczął się program dopłat do nowych samochodów o nazwie „CARS” (z ang. CAR ALLOWANCE RABATE SYSTEM). Chociaż program oficjalnie wystartował na początku lipca, dopłaty zaczęły się z dniem 24/07/2009. Program dopłat powszechnie był nazywany w USA jako Cash for Clunkers (kasa za wraka). Niestety z dniem 24/08/2009 program się zakończył z racji wykorzystania dostępnych funduszy. Program zakładał możliwość dofinansowania kupna nowego samochodu w momencie oddania na złom starego ale stare auto musiało mieć nie więcej niż 25 lat. Poza tym kolejnym kryterium była wymiana starego auta na bardziej ekonomiczne. Na największa dopłatę mogli liczyć właściciele samochodów, który umożliwiał przejechanie 18 mil na 1 galonie benzyny – 18 MPG (13 l na 100 km). Nowy samochód objęty premią nie mógł kosztować więcej niż 45.000 $, a spalanie paliwa miałobyć na poziomie 22 MPG – 22 mile na 1 galonie paliwa (8.4 l na 100 km). Maksymalna kwota dopłaty to 4.500 $, przeliczając to na złotkówki daje to dość pokaźną kwotę ponad 13.000 zł. Początkowo zakładano, że program będzie trwał do 1 listopada 2009 r., niestety kończy się szybciej z racji wykorzystania wszystkich funduszy jakie były dostępne w programie CARS. Początkowa pula 1 miliarda USD rozeszła się w zaledwie 10 dni i skutkowała sprzedażą ponad 200.000 nowych samochodów. W pierwszym tygodniu sierpnia rząd USA zatwierdził dodatkową pulę pieniędzy przeznaczoną na program CARS, która łącznie wyniosła 3 miliardy USD. Program CARS zreanimował trochę amerykański rynek motoryzacyjny, giganci tacy jak General Motors ogłosili w zeszłym tygodniu chęc zatrudnienia spowrotem 1350 pracowników. Teraz jestem ciekaw co się stanie, premi już nie ma, czy zwiększenie zatrudnienia i zarazem zwiększenie produkcji jest nadal możliwe? 