W maju nieznacznie wzrosła ilość rejestracji nowych samochodów osobowych, jednak ilość samochodów zarejestrowanych od początku roku jest w dalszym ciągu mniejsza niż rok temu. Tak wynika z najnowszych danych opublikowanych przez Centralną Ewidencję Pojazdów. W minionym miesiącu w Polsce zarejestrowano 22 476 samochodów osobowych oraz osobowych z homologacją ciężarową. W porównaniu do kwietnia jest to wynik lepszy o +1.6% (+353 sztuk). Łącznie od początku rok zarejestrowano w Polsce 113 165 egzemplarzy nowych samochodów, co jest o -4.88% (-5 962 sztuk) mniej niż w relatywnym okresie 2010 roku. Małym zaskoczeniem dla analityków jest większa liczba rejestracji w maju niż w kwietniu. Od wielu lat treny jest inny. W tym roku wyższa sprzedaż w maju niż w kwietniu może być spowodowana późnym okresem Świąt Wielkanocnych i możliwością wydłużenia dni wolnych aż do majowego weekendu. Jeśli chodzi o ranking rejestracji nowych samochodów osobowych to na pozycji lidera w dalszym ciągu jest Skoda, która w ciągu 5 miesięcy osiągnęła wynik 13 506 sztuk zarejestrowanych samochodów. Jest to wynik o -4.16% (-586 sztuk) gorszy niż w analogicznym okresie minionego roku. Obecny udział Skody w polskim rynku wynosi 11.88%. Drugie miejsce zajmuje w dalszym ciągu niemiecka marka Opel, która zarejestrowała od początku roku 9 320 egzemplarzy nowych samochodów osobowych. Opel w ujęciu rok do roku polepszył swój wynik o +2.49% co przedkłada się na udział w rynku na poziomie 8.22%. Toyota tak jak przed miesiącem zajmuje trzecie miejsce. Łączna ilość rejestracji od początku roku wynosi 8 737 sztuk, aż -12.51% mniej niż przed rokiem. Udział Toyoty w rynku to 7.71%. Ford polepszył swój wynik i obecnie zajmuje 4 pozycję. Liczba zarejestrowanych samochodach w pierwszych 5-ciu miesiącach wynosi 7 999 sztuk, o -8.51% gorzej niż przed rokiem. Udział Forda w polskim rynku wynosi 7.06%. Po spadku o jedno oczko w dół Fiat znalazł się na piątym miejscu z niewielką stratą do Forda. Od początku roku zarejestrowano 7 860 egzemplarzy samochodów włoskiego producenta (-15.97%). Udział w rynku to 6.93%. Renault zajmując szóste miejsce jest najwyżej sklasyfikowaną francuską marką. Skumulowana ilość zarejestrowanych samochodów marki Renault to 7 295 egzemplarzy. O +4.42% więcej niż w analogicznym okresie roku ubiegłego. Udział w tynku to 6.43%. Siódme miejsce nadal należy do koncernu Volkswagen, którego łączna ilość zarejestrowanych samochodów w 2011 r. wyniosła 6 484 sztuk. Jest to wynik gorszy aż o -20.25% niż przed rokiem. Koreańska marka Hyundai znalazła się na 8 miejscu rankingu. Od początku roku zarejestrowano 5 650 samochodów marki Hyundai. Uzyskany wynik jest o +11.50% lepszy niż w analogicznym okresie 2010 r. Dziewiąte miejsce z wciąż bardzo małą stratą do Hyundaia zajmuje Kia. Zarejestrowano od początku roku 5 579 egzemplarzy samochodów osobowych marki Kia, co jest o -13.49% mniej niż przed rokiem. Pierwszą dziesiątkę zamyka marka Nissan, która dzięki zarejestrowanym 5 376 egzemplarzom polepszyła swój wynik w ujęciu rok do roku aż o +17.25%, co jest największym wzrostem wśród wszystkich marek sklasyfikowanych w pierwszej dziesiątce. Poza pierwszą dziesiątką rankingu na kolejnych pozycjach uplasowały się odpowiednio: 11) Peugeot – 4 739 zarejestrowanych egzemplarzy, -3.70% w ujęciu r/r 12) Citroen – 4 497 zarejestrowanych egzemplarzy, +2.62% w ujęciu r/r 13) Honda – 3 266 zarejestrowanych egzemplarzy, -28.75% w ujęciu r/r 14) Chevrolet – 3 143 zarejestrowanych egzemplarzy, +21.26% w ujęciu r/r 15) Suzuki – 2 954 zarejestrowanych egzemplarzy, +4.20% w ujęciu r/r Spośród marek sklasyfikowanych w pierwszej piętnastce, aż siedem marek polepszyło swoje wyniki, z czego najwyżej znalazł się Opel zajmują drugie miejsce w rankingu. Najwięcej powodu do smutku ma Hyundai, Volkswagen, Fiat oraz Toyota. Kolejne miesiące najprawdopodobniej przyniosą coroczne wakacyjne ograniczenie rejestracji/sprzedaży nowych samochodów osobowych. Wiele osób zdecyduje się wyjechać na wakacje odkładając tym samym plany zakupu nowego samochodu. Nie bez znaczenia są też wysokie ceny paliwa, które przedkładają się na relatywnie wysoki koszt korzystania z samochodu. Niekorzystne zmiany odpisu VAT dla przedsiębiorców dały się we znaki gdyż ilość rejestracji aut z homologacją ciężarową jest aż o 93% gorszy niż w analogicznym okresie 2010 roku. Analitycy przewidują, że sprzedaż w tym roku będzie gorsza o około 5-10% niż w ubiegłym roku. Źródło danych: samar.pl 