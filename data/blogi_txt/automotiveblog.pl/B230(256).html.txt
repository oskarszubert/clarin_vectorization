Po wycieku do Internetu zdjęć Peugeota 508, francuski koncern zdecydował o ich oficjalnym upublicznieniu. Peugeot 508 to wersja produkcyjna samochodu koncepcyjnego 5 by Peugeot, który był zaprezentowany podczas targów w Genewie.  Oficjalna premiera modelu Peugeot 508 planowana jest podczas jesiennej wystawy motoryzacyjnej w Paryżu, a sprzedaż rozpocznie się zapewne na początku 2011 roku. Model 508 w Europie oferowany będzie w dwóch wersjach nadwozia: sedan oraz kombi i ma zastąpić modele 407 oraz 607. 508-mka zbudowana jest na na płycie podłogowej nr 3 Grupy PSA, którą wykorzystuje również Citroen C5. Peugeot 508 to samochód plasujący się pomiędzy modelami 407 i 607, samochód jest dłuższy o 10 cm od modelu 408 i krótszy od 607-mki o 10 cm. Francuski koncern nie zdradził zbyt wiele szczegółów technicznych dotyczących wersji 508. Nie wiadomo zatem jakie silniki trafią pod maskę 508, ale Peugeot zapowiedział, że w salonach pojawi się wersja HYbrid4 wykorzystująca ekologiczny silnik o mocy 200 KM z układem przeniesienia napędu na 4 koła. Peugeot 508 będzie oferowany również z systemem Start Stop e-HDi. 508-mki które trafią do sprzedaży u europejskich dealerów Peugeota, będą produkowane we francuskiej fabryce Rennes-La- Janais, jednak Peugeot planuje także produkcję modelu 508 w chińskich zakładach Wuhan.  Peugeot 508 to ciekawie wyglądający samochód, ładnie się uśmiecha, a nie szczerzy jak inne modele Sylwetka sedana wygląda jednak jak dla mnie bardzo masywnie i raczej mało dynamicznie, chociaż tył auta prezentuje się ładnie, zwłaszcza dolna część zderzaka z podwójnym układem wydechowym. Patrząc na przód widzę, że można spodziewać się ledowych świateł do jazdy dziennej. Wersja kombi wygląda bardziej elegancko, zwłaszcza z tyłu.  We wnętrz 508-mka też nie ma się czego powstydzić, konsola środkowa wygląda gustownie, nie ma zbyt wielu przycisków co zapewne przedłoży się na dość prostą i intuicyjną obsługę. Jedyne do czego bym się przyczepił to trójramienna kierownica, która raczej nie trafia w mój gust. Ciekawi mnie jaka będzie jakość materiałów i wykończenie wnętrzna, no i ważna będzie też oczywiście cena. 