Bohater dzisiejszego wpisu jest przyczyną zastoju na moim blogu w ciągu ostatnich kilku dni. Projekt Opel Adam, zwany wcześniej jako Opel Junior, powoli wkracza w swoją decydującą fazę. Już za kilka tygodni w niemieckiej fabryce Opla w Eisenach ruszy faza sprzedawalna, a na początku 2013 roku rozpocznie się seryjna produkcja. Obecnie projekt jest w fazie prototypowej/niesprzedawalnej co oznacza, że wyprodukowane modele są przeznaczone na różnego rodzaju testy. Faza sprzedawalna pozwala na sprzedaż wyprodukowanych samochodów w związku z tym mam sporo pracy.  Wracając jednak do samego modelu, był to pierwszy model Opla, którego nie widziałem przed oficjalną premierą fotek z sieci. Nawet na wewnętrznych konferencjach nikt nie pokazywał zdjęć i wszystko owiane było nutką tajemnicy. Prawdę mówiąc podchodziłem do tego modelu z dużym dystansem. Sporo w korpo mówiło się, że to będzie model przełomowy i że ma to być coś pomiędzy 500-tką, a MINI. Dziś gdy zobaczyłem pierwsze fotki muszę przyznać, że zrobiły na mnie wrażenie. Opel Adam to samochód, który będzie można konfigurować na różne sposoby tak aby dopasować go maksymalnie do indywidualnych potrzeb. W ofercie znajdą się trzy wersje wyposażenia o nazwach JAM, GLAM oraz SLAM. Klienci będą mieli do wyboru ponad to różne wersje kolorystyczne karoserii jak i wnętrza pojazdu, dodatkowo w ofercie będą trzy różne kolory dachu oraz ciekawe wzory aluminiowych felg w rozmiarach od 15-stu do 18-stu cali. Opel Adam będzie napędzany jednym z trzech benzynowych silników i będą to: - EcoFLEX 1.2 o mocy 70 KM - EcoFLEX 1.4 o mocy 87 KM - EcoFLEX 1.4 o mocy 100 KM Wszystkie silniki współpracować będą z 5-cio biegową manualną skrzynią biegów oraz będą dostępne w opcji z systemem Start/Stop. W przyszłości Opel zapowiada rozszerzenie gamy silnikowej o turbodoładowaną jednostkę benzynową.  Z wodotrysków jakie znajdą się w modelu Opel Adam to możliwość podłączenia smartfona opartego o system Android lub iOS, światła do jazdy dziennej, siedmiocalowy dotykowy kolorowy ekran na konsoli środkowej. Nowością w modelu Adam jest nowy system Advanced Park Assist II (APA II), czyli coś co u konkurencji jest już od dawna, a w Oplach zawsze tego brakowało. APA II czyli system wspomagania parkowania równoległego, gdzie kierowca operuje jedynie pedałem gazu i hamulca, a ruchami kierownicy steruje komputer. Jeśli chodzi o bezpieczeństwo to niemiecki producent zapewnia, że konstrukcja modelu Adam została stworzona ze stali o wysokiej wytrzymałości, poza tym samochód będzie seryjnie wyposażony w 4 poduszki powietrzne + kurtyny boczne, oraz opcjonalnie poduszkę kolanową. Opel Adam zostanie pokazany publicznie już podczas jesiennego Motor Show w Paryżu. Pierwsze samochody trafią do dealerów na początku przyszłego roku. Opel nie ujawnił jeszcze informacji o cenie nowego modelu. Czy Opel Adam może odnieść rynkowy sukces? Chyba wszystko zależy od ceny, wizualnie model może się podobać. Z przodu widać uśmiechniętą szeroko buźkę z nową listwą chromową grilla, która także zobaczymy w Astrze IV po faceliftingu.  Tył auta jest ładny, tylne lampy przypominają nieco te stosowane w Astrze 4, jedynie co mi nie przypadło do gustu to światło przeciwmgielne oraz światło cofania. Jeśli chodzi o wnętrze to podoba mi się kolorystyka oraz design zegarów, jednak sam wygląd kokpitu nieco przypomina mi ten stosowany w modelu Fiat 500. Jeśli cena modelu będzie odpowiednia to myślę, że Adam przejmie część klienteli 500-tki, natomiast wątpię by na zakup tego modelu masowo rzucili się potencjalni klienci MINI. Poza tym ta nazwa… Adam… nie wiem czy to na 100% przemyślana strategia. Z korpo plotek ponoć model miał się nazywać inaczej, jednak owa inna nazwa została zarejestrowana w urzędzie patentowym przez inną markę, co postawiło Opla w trudnej sytuacji i stąd cała ta historyjka z konsultacjami społecznymi, wyborem nazwy Adam przez ludzi do których targetowany jest ten model, etc. Moim zdaniem nazwa dziwna i co najgorsze może ona odstraszyć część potencjalnej klienteli.          źródło: media.gm.com 