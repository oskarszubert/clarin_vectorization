W Polskich salonach już za niedługo pojawia się dwa nowe modele marki Ford. Będą to dwa miniwany Ford C-Max oraz Ford Grand C-Max. Oba samochody są skonstruowane na tej samej płycie podłogowej, którą wykorzystuje też Ford Focus MK3, który do salonów Forda trafi wiosną 2011 r. Samochody zostały skonstruowane z wykorzystaniem znanej już stylistyki Ford Kinetic Design. Nowy C-Max oferowany będzie w dwóch wersjach, 5-cio osobowej nazwanej po prostu C-Max, 7-dmio osobowej sprzedawanej pod nazwą Grand C-Max. Grand C-Max ma powiększony o 14 cm rozstaw osi i jest blisko 6 cm wyższa od wersji C-Max. Ponadto wersja Grand oferuje dodatkowo przesuwne tylne drzwi.  W ofercie nowego Forda C-Max i Grand C-Max jest osiem silników. » Silniki benzynowe: 1.6 l Duratec 105 KM 1.6 l Duratec 125 KM (również w opcji Flexi-Fuel) 1.6 l EcoBoost 150 KM turbodoładowany 1.6 l EcoBoost 182 KM turbodoładowany  » Silniki wysokoprężne: 1.6 l TDCi 95 KM 1.6 l TDCi 115 KM 2.0 l TDCi 115 KM 2.0 l TDCi 140 KM 2.0 l TDCi 163 KM  Największą nowością w gamie silników jest turbodoładowana silnik benzynowy 1.6 l z rodziny EcoBoost. Jednostka 1.6 l Duratec 125 KM będzie oferowana w opcji Flexi-Fuel, czyli klient będzie mógł zatankować benzynę lub mieszkankę E85. Ponadto silniki diesla 2.0 l będą mogły być opcjonalnie wyposażone w automatyczną 6-cio biegową dwusprzęgłową skrzynię biegów PowerShift.  Nowy Ford C-Max oferowany będzie w trzech wersjach wyposażenia: Ambiente, Trend oraz najbardziej bogatej Titanium. Ceny nowego C-Maxa w wersji Ambiente z silnikiem 1.6 l Duratec 105 KM i manualną 5-cio stopniową skrzynią biegów zaczynają się od 63 300 zł. W tej cene C-Max posiada inteligentny system bezpieczeństwa (IPS), System ABS, EBD (elektroniczny podział siły hamowania), ESP z układem TA (kontrola trakcji) oraz z układem wspomagania awaryjnego hamowania (EBA). Pełny zestaw poduszek powietrznych tj. poduszki czołowe oraz bocznedla kierowcy i pasażera oraz kurtyny powietrzne. Bezkorkowy system wlewu paliwa Ford Easy Fuel, komputer pokładowy, boczne elektryczne lusterka w kolorze nadwozia ze zintegrowanymi kierunkowskazami, elektrycznie regulowane szyby boczne przednich drzwi, centralny zamek sterowany pilotem, sterowanie radiem z koła kierownicy. Niestety za manualną klimatyzację trzeba dopłacić i to sporo, bo aż 4 500 zł. Lakier metalizowany to dodatkowy koszt 1 850 zł bez względu na wersję. Niestety wersja Ambiente jest też pozbawiona radia, producent życzy sobie za radio CD/MP3 z monochromatycznym wyświetlaczem 3.5” i zestawem 6-ciu głośników 1 900 zł. Do wyposażenia Ambiente można ponadto dokupić pakiet Nordic w cenie 1 300 zł w którego skład wchodzą podgrzewane przednie fotele oraz spryskiwacze reflektorów. Pośrednia wersja wyposażenia Trend, której ceny zaczynają się od 66 850 zł zawiera dodatkowo klimatyzację manualną, regulację wysokości fotela kierowcy, podgrzewane lusterka. Jednak klient ma możliwość skorzystania z wielu dodatkowych pakietów wyposażenia dodatkowego, na przykład: Pakiet Winter – podgrzewana szyba przednia Quickclear oraz podgrzewane fotele przednie: 1 100 zł. Pakiet Easy Driver 3 – system wspomagający parkowanie, czujniki parkowania przód/tył, elektrycznie podgrzewane i składane lusterka boczne, elektrycznie sterowane szyby drzwi przednich i tylnych: 3 200 zł. Pakiet Driver Assistant – system BLIS monitorujący martwe pola widzenia, tempomat, elektrycznie składane lusterka boczne, elektrycznie sterowane szyby drzwi przednich i tylnych: 3 900 zł.  Ceny najbardziej bogatej wersji wyposażenia z w wersji Titanium rozpoczynają się od 74 200 zł. Klient w tej wersji zyskuje dodatkowo między innymi: układ wspomagania ruszania na wzniesieniach HSA, czujnik deszczu, system automatycznych reflektorów, przednie światła przeciwmgłowe, automatycznie ściemniające się lusterko wsteczne, automatyczną dwustrefową klimatyzację DEATC, przyciski FordPower, lusterko do obserwowania dzieci na tylnych fotelach. Podobnie jak w przypadku wersji Trend tak i wersja Titanium oferuje wiele pakietów wyposażenia dodatkowego w którego skład mogą wchodzić takie elementy jak skórzana tapicerka, nawigacja satelitarna, system BLIS, reflektory biksenonowe. Ceny są w miarę przystępne, trochę tylko uboga jest ta wersja Ambiente. Ford sporo sobie liczy za dopłatę do radia i klimatyzacji. Co mi się podoba to mnogość różnorakich pakietów wyposażenia dodatkowego, dzięki któremu można skonfigurować samochód wedle własnych potrzeb. Fajnie wygląda też opcja wielu wersji silnikowych.  Patrząc na ceny nowego C-Maxa, zastanawiam się jak będą kształtować się polskie ceny nowego Focusa III. Spodziewam się, że ceny Focusa MK3 będą podobne i zaczynać się będą w okolicy około 60 tysięcy złotych. Na początku 2011 roku planuję przetestować nowego C-Maxa, możecie się więc spodziewać recenzji tego samochodu w najbliższym czasie. 