Zima w pełni, noce mroźne, czytając niektóre fora dyskusyjne z przerażeniem patrzę na kierowców, którzy nie wymienili jeszcze opon letnich na zimowe. Na drogach zalega często tak zwane błoto pośniegowe lub po prostu śnieg, jak wiadomo drogowcy w naszym kraju co roku mają problemy z prawidłowym odśnieżaniem jezdni. Coś mi się wydaje, że to taka polska przypadłość, co roku zima zaskakuje drogowców.  Zima to nie tylko wyzwanie dla kierowców ale też i dla naszych samochodów. Zima weryfikuje umiejętność kierowców radzenia sobie w trudnych sytuacjach na drogach: śnieg, lód, wydłużona droga hamowania, problemu z przyczepnością. Nasze samochody zimą też przechodzą swoistego rodzaju sprawdzian bojowy, naszemu wehikułowi zagraża praktycznie wszystko w około: » Lód spadający z naczep TIRów może uszkodzić karoserię lub szyby » Sól na drodze wpływa na korozję » Myjnia samochodowa – po wyjechaniu z myjni mogą zamarznąć uszczelki » W alufelgach z dużymi prześwitami może gromadzić się lód » Letni płyn do spryskiwaczu może zamarznąć w zbiorniku powodując jego uszkodzenie Jednak najbardziej narażony na niesprzyjające zimowe ujemne temperatury jest akumulator. Przy temperaturze bliskiej 0° C pojemność akumulatora zmniejsza się o około  20%, przy temperaturze poniżej – 20° C akumulator posiada już tylko połowę swojej pojemności. Dlatego gdy parkujemy pod chmurką ważna jest odpowiednia eksploatacja samochodu. Włączając silnik warto wyłączyć wszystkie odbiorniki energii: radio, klimatyzację, ogrzewanie szyby, światła. Silnik uruchamiać należy najlepiej przy wciśniętym pedale sprzęgła oraz ustawieniu biegu na luzie. Jeśli samochód nie zapali to jedyną możliwością jest zapalenie silnika na tzw. pożyczkę. Tutaj można skorzystać z pomocy sąsiada lub kolegi ale gdy takowych nie ma w pobliżu to można zadzwonić po taksówkę, to na pewno będzie tańsze niż telefon po assistance. O czym jeszcze warto pamiętać: Z samochodu należy usuwać zalegający śnieg na dachu samochodu. Raz, że śnieg na szybie ogranicza widoczność, a dwa że spadający śnieg z naszego samochodu może stwarzać też zagrożenie dla innych kierowców. Za nieodśnieżony samochód można dostać mandat. Do odśnieżania samochodu najlepiej zaopatrzyć się w miotełkę, nie warto usuwać natomiast lodu bo łatwo o zarysowania, ostrożnie trzeba czyścić przede wszystkim przednie reflektory. Pierwsze kilometry po uruchomieniu silnika są najbardziej istotne i to one wpływają w dużym stopniu na żywotność naszego akumulatora. Tutaj należy unikać włączania radia, klimatyzacji, podgrzewania foteli, zwłaszcza gdy do pracy mamy zaledwie parę kilometrów. Gdy przez dłuższy okres przy ujemnych temperaturach za oknem nie używamy naszego samochodu to warto odłączyć akumulator i przenieść go w cieplejsze miejsce. Jeśli natomiast używamy auta codziennie ale na małych dystansach to warto zainwestować w mały prostownik i od czasu do czasu podładowywać akumulator. Warto też dbać o sam akumulator by styki nie były zaśniedziałe, a wierzch akumulatora był zawsze suchy gdyż wilgoć może być przyczyną zwarcia. Jeśli posiadane przez nas auto ma automatyczną skrzynię biegów lub jest wyposażone w katalizator spalin to pod żadnym pozorem nie można zapalać samochodu na tzw. „popych”. 