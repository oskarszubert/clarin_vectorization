Do tablicy wywołano mnie na facebookowym profilu Ford Polska, wskazując na mój udział w realizacji filmiku zatytułowanego Ford Focus – Wszystko Gra.  Wraz z kolegą podpowiadamy dealerowi Forda, firmie Auto-Boss, niecodzienne możliwe działania jeśli chodzi o media społecznościowe. W wakacje zrodził nam się w głowach pomysł, aby zrealizować film przedstawiający grę na najnowszym Focusie. Ideą było nagranie dźwięków pochodzących z Focusa, zmiksowanie ich w utwór muzyczny oraz późniejsze nakręcenie video. Do projektu zaangażowaliśmy znajomych speców od dźwięku oraz sprawnego kamerzystę. Samo nagrywanie odbyło się w późne sierpniowe popołudnie gdy w chorzowskim salonie Auto- Boss było już cicho i spokojnie. Chłopaki w ciągu 2 godzin za pomocą kilku mikrofonów nagrali mnóstwo dźwięków pochodzących z Focusa. Następnie przez dwa tygodnia trwały pracę, których efektem było 6 zajawek/motywów utworów muzycznych. Przedstawiliśmy je przedstawicielom Auto-Boss, po czym dokonano wyboru jednego, który został użyty do utworzenia finalnej wersji.  Znowu aprobata przez dealera oraz umówienie terminu na nakręcenie video, które realizowaliśmy we wrześniową sobotę i zajęło nam to blisko 6 godzin. Nagrywanie odbywało się na zasadzie „dubingu” dźwięku odtwarzanego w głośnikach. Chłopaki musieli więc tak zsynchronizować grę elementami Focusa, by pokrywały się one z nagranym wcześniej dźwiękiem. Każdą „grę” na poszczególnych elementach sfilmowaliśmy z różnych ujęć, a następnie, po zakończeniu nagrania w salonie, pojechaliśmy do Katowic by dokręcić wstęp do wideo na rondzie przy Spodku. Jeśli więc podoba Wam się efekt mojej pracy to zachęcam do kliknięcia w zielony kciuk na YouTubie   Pamiętajcie też, że w utworze nie ma żadnego dźwięku który nie zostałby wygenerowany poprzez grę na Focusie 