Wielkimi krokami zbliża się premiera nowego Opla Astry IV, która nastąpi za kilkanaście dni podczas Salonu Samochodowego we Frankfurcie. Swoją drogą chyba muszę targom we Frankfurcie poświęcić odrębny post, ponieważ często w informacjach w moim wcześniejszych wpisach pojawia się informacja o tym wydarzeniu. Ale do rzeczy, miało być przecież o nowej Astrze Classic    Tak się zastanawiam… Opel informuje, że nowa Astra IV trafi do sprzedaży na początku 2010 roku, ale na razie będzie to tylko Astra IV Hatchback pięciodrzwiowa (Astra IV HB 5DR) i ten właśnie model zobaczymy we Frankfurcie. Kiedy zobaczymy nowy model Astry IV Hatchback trzydrzwiowej (Astra IV HB 3DR) i Astry IV Combi (Astra IV SW) tego na razie niemiecki koncern nie ujawnił. Myślę jednak, że raczej w 2010 r. w sprzedaży nie zobaczymy ani wersji trzydrzwiowej ani też nowego kombi. Tak więc Opel najwyraźniej będzie ciągle sprzedawał obecną Astrę III trzydrzwiową jak i Astrę III kombi, ale podejrzewam, że wykorzysta podobny zabieg jak w przypadku Astry II i Astry III. To znaczy, z uruchomieniem sprzedaży nowej Astry IV ten model będzie pewnie sprzedawany jako Opel Astra, a obecna Astra III zyska określenie Astra III Classic. Co się może zmienić gdy na rynku będzie Astra III i równolegle z nią nowy Opel Astra IV? Śmiem twierdzić, że na Astrze III zobaczymy emblemat „Classic” i pewnie znikną niektóre z opcji. Pamiętam gdy wprowadzając Astrę III do sprzedaży, niemiecki koncern tworząc z Astry II model Astra II Classic wyeliminował z oferty niektóre z opcji. Przez to na przykład, Astra II Classic nie miała nigdy klamek w kolorze nadwozia, podczas gdy w Astrze II była taka opcja, poza tym wersja Classic nie oferowała nawigacji.   źródło zdjęć: media.gm.com 