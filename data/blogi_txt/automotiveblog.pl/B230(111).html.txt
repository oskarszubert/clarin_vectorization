Dostałem małą naganę od czytelnika odnośnie tego, że na blogu często publikuję informację o Oplu. Tak to prawda, ale powodem dużej ilości postów o Oplu jest fakt, że ta marka jest mi dość bliska gdyż mam z nią styczność praktycznie codziennie. Ale postanowię się poprawić i publikować trochę więcej wpisów także o innych markach. Kilka dni temu pojawił się post o Toyocie, dziś post o kolejnej japońskiej marce – Mazda. Mazda przez kilka lat była niedostępna na polskim rynku, marka powróciła na Polski rynek w 2008 roku, a rok 2009 był pierwszy po powrocie pełnym rokiem sprzedaży samochodów. Obecnie w Polsce istnieją 23 salony sprzedające samochody tej marki, w zeszłym roku sprzedano 3 109 samochodów (najpopularniejsze: Mazda6 1100 sztuk, Mazda3 936, Mazda2 585 aut).  Dziś będzie o modelu Mazda6, który należy do aut segmentu D, na rynku europejskim konkuruje z takimi modelami jak Opel Insignia, VW Passat, Skoda Superb czy Ford Mondeo. Podczas zbliżających się targów motoryzacyjnych w Genewie, publiczności zostanie zaprezentowany model po face liftingu. Odświeżony model Mazdy6 trafi najpierw na rynek japoński, gdzie jest on sprzedawany pod nazwą Mazda Atenza, w Europie samochód trafi do dealerów gdzieś wiosną.  Jak w przypadku większości face liftingów tak i tutaj Mazda zmieniła nosek jak i zadek   Z przodu mamy więc nowy grill, zderzak oraz nowe reflektory z opcją AFL. Z tyłu pojawiły się nowe lampy. Zmieniono także wnętrze samochodu, pojawiło się nieco chromowanych elementów oraz lakier w kolorze piano-black. Zmodyfikowano również układ zawieszenia.   Odmłodzona Mazda6 dostępna będzie w 6-ciu wersjach silnikowych, w tym z nowym benzynowym dwulitrowym turbodoładowanym silnikiem DISI, która zastąpi obecnie oferowany silnik o tej samej pojemności. Nowy silnik ma lepsze parametry pod względem zużycia paliwa oraz emisji spalin. Gamę silników benzynowych uzupełniać będą silniki MZR 1.8 120 KM oraz 2.5 l o mocy 170 KM.   Uważam, że Mazda to nieco doceniana marka na naszym rynku ale mam nadzieję, że to się zmieni. Przyznam się szczerze bez bicia, za kierownicą Mazdy nigdy nie siedziałem ale złego słowa o tej marce nie słyszałem. Dziwie się czemu Mazda nie wygrywa z Toyotą, chociaż tutaj myślę, że powodem jest mit jakoby Toyota była super, naj, ah i oh. Po ostatnich wpadkach jakościowych, akcjach przywoławczych i oferowanych modelach Toyota chyba nieco straci w oczach potencjalnych klientów, może właśnie to wykorzysta Mazda. 