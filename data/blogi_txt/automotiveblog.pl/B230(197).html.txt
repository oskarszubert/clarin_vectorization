Niemiecka firma tuningowa Irmscher współpracująca z Opelem stuningowała nową Astrę IV. Najważniejsze zmiany zmodyfikowanej Astry IV, którą Irmscher będzie oferował klientom jako Opel Astra IV i1600 to nowy grill oraz zmodyfikowany kształt zderzaka przedniego. Poza tym boczne listwy przy progach, a z tyłu zmodyfikowany spojler dachowy oraz zderzak wraz z podwójnym układem wydechowym z czterema rurami wydechowymi. Astra IV i1600 będzie sprzedawana w nowym krwistoczerwonym kolorze i naklejonymi czarno-matowymi pasami na masce i z boku samochodu. Wewnątrz samochodu wprowadzono jedynie małe modyfikacje w postaci nowych dywaników z logo Irmscher, aluminiowych nakładek na pedały oraz aluminiowego bolca zamykania drzwi. Ale Irmscher nie skupił się jedynie na zmianach wizualnych. W Astrze IV i1600 obniżono o 30 mm zawieszenie i wprowadzono nowe felgi 18 lub 20 cali na które założyć można opony o rozmiarze 225 lub 235. Jęśli natomiast chodzi o osiągi to zwiększono moc silnika. Oryginalny silnik turbo benzynowy 1.6 l o mocy 180 KM rozbudowano do mocy 200 KM, a moment obrotowy zmienił się z pierwotnych 230 nm do 280 nm. 