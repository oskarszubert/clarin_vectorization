Sporo się dzieje w świecie motoryzacji, a ja lekko wypadłem z obiegu z powodu braku czasu. Kilka wpisów wisi mi u mnie w draftach, więc postaram się w najbliższych dniach nadrobić zaległości. Prawie przespałem wiadomość o rozpoczęciu sprzedaży w Polsce jednego z najbardziej popularnych na świecie muscle carów jakim jest Chevrolet Camaro. W Polsce model ten będzie sprzedawany zaledwie u 5 dealerów Chevroleta w Rybniku, Bielsku- Białej, Warszawie, Swarzędzu oraz Sadach k/Poznania. W Polsce Chevrolet oferuje model Camaro z silnikiem V8 o pojemności 6.2l w dwóch wersjach: coupe oraz cabrio zwanym tudzież ówdzie convertible. Obie wersja dostępne są w wariancie z manualną lub automatyczną skrzynią biegów. W przypadku wersji z manualną skrzynią biegów, jednostka napędowa generuje 423 KM mocy, natomiast wersja manualna 405 KM.  Ceny Chevroleta Camaro Coupe w wersji ze skrzynią manualną rozpoczynają się od 199 900 zł, a najdroższa jest wersja Convertible w automacie, dostępna od kwoty 232 900 zł. Klient niestety ma małą możliwość konfiguracji samochodu. W zależności od wersji coupe, cabrio Camaro posiada 6 lub 4 poduszki powietrzne. W standardowym wyposażeniu znalazły się między innymi: ABS, tylne czujniki parkowania, system kontroli stabilności StabiliTrak, system kontroli trakcji, elektrycznie podgrzewane i regulowane w 6-ciu kierunkach fotele przednie, tempomat światła do jazdy dziennej, kamera cofania, radio CD MP3 wraz z zestawem 9-ciu głośników i wzmacniaczem o mocy 245 W, zestaw BlueTooth, skórzana gałka zmiany biegów i kierownica, klimatyzacja. Camaro sprzedawane w Polsce objęte jest dwuletnią gwarancją lub 3 letnią jednak do przebiegu 100 000 km. Chevrolet Camaro raczej nie będzie hitem sprzedaży, szacuję że Chevrolet będzie zadowolony jeśli sprzedaż roczna przekroczy liczbę trzycyfrową. To samochód do prawdziwych maniaków mocy i legendarnego stylu. Warto też podkreślić, że w naszym kraju za dodatkową opłatą będą sprzedawane Camaro w pakiecie Transformers oraz 45th Anniversary Edition.    źródło: media.gm.com 