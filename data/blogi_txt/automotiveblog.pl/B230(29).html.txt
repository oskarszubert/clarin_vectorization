Japoński koncern motoryzacyjny Toyota musi wezwać do serwisu blisko 3.8 miliona swoich samochodów w USA. Według informacji, które pojawiły się w mediach, powodem akcji serwisowej jest wadliwa mata podłogowa, która może spowodować niezamierzone przyciśnięcie pedału gazu, co skutkuje niekontrolowanym przyspieszeniem samochodu.  Problem z matą podłogową, która jest stosowana w modelach Toyota oraz Lexus wyprodukowanych w ostatnich 6 latach i sprzedawanych w USA, był przyczyną blisko 100 wypadków w których śmierć poniosło 5 osób. Problem jest dość poważny i dotyczy takich modeli jak Camry, Avalon, Tacoma, Tundra, hybrydowego Priusa oraz Lexusów z serii IS250, IS350, ES350. Dziwi mnie fakt, że Toyota poinformowała swoich klientów by sami jak najszybciej usunęli matę podłogową po stronie kierowcy jeszcze przed wizytą w salonie, zastanawiam się więc po co klient musi się więc udać do salonu? Trochę nie jasne jest dla mnie też pojęcie maty podłogowej. Jako mata podłogowa rozumiem tzw. insulator floor panel carpet czyli cała matę przykrywającą podłogę w samochodzie więc nie bardzo rozumiem jak właściciel samochodu ma sobie usunąć taką matę po stronie kierowcy.   Domyślam się więc, że dla Toyoty pod pojęciem maty podłogowej może kryć się dywanik umieszczany pod nogami pasażera, no bo w jaki niby sposób właściciel pojazdu ma usunąć taką matę podłogową spod nóg kierowcy? Wyciąć nożem?  Tak czy inaczej to smutne, że z powodu uchybień giną niewinni ludzie. Recall który obejmie 3.8 miliona samochodów będzie największą akcją serwisową samochodów w historii amerykańskiej motoryzacji. Czy Toyota straci na tej akcji? Na pewno straci trochę kasy, czy straci uznanie klientów? Z tym to jest różnie, niektórzy właściciele samochodów pewnie stwierdzą, że Toyota schodzi przysłowiowo na psy, skoro notuje takie wpadki, inni pewnie docenią starania japońskiego giganta motoryzacyjnego i potraktują akcje serwisową jako swojego rodzaju akcje dbania o markę i o dobro klienta. 