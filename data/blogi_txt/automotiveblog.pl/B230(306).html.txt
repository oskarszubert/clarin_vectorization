Podczas targów w Paryżu Volkswagen zaprezentuje nowe wcielenie modelu VW Passat B7, chociaż nie wiem czy zwrot „nowe wcielenie” jest właściwe. Gdy patrzę na Passata siódmej generacji to zastanawiam się co w nim nowego. O ile poprzednie zmiany w generacji Passatów B4 / B5 / B6 były bardzo zauważalne, o tyle zmiana w wersji B7 w porównaniu to B6 jest raczej marginalna. Nie wiem czy to efekt tego, że VW postanowił mocno ciąć koszty czy może projektanci Volkswagena nie mają weny twórczej. Patrząc na nowego Volkswagena Passata 7 widzę w nim odmłodzoną wersję B6. Zmieniono przedni zderzak i przednie reflektory. Linia boczna jest chyba identyczna jak w wersji obecnej. Z tyłu trochę więcej zmian, nowy kształt tylnej klapy, nowe lampy oraz nowy kształt zderzaka. W środku bardzo kosmetyczne zmiany praktycznie ciężko dostrzec różnicę pomiędzy wersją 6 i 7. Jeśli chodzi o jednostki napędowe to nie zaskoczę już pewnie nikogo, ale pod maską wersji B7 znajdą się te same silniki co w obecnej wersji B6. W ofercie będą 4 silniki benzynowe  o mocy 122, 160, 210 i 300 KM, oraz 3 silniki Diesla o mocy 105, 140 i 170 KM. Jedyne nowości w VW Passacie B7 to chyba tylko i wyłącznie nowe technologie: » fotele przednie z opcją chłodzenia, podgrzewania oraz masażu. » system Automatic Distance Control, który automatycznie aktywuje układ hamulcowy przy prędkościach poniżej 30 km/h. » system wykrywania zmęczenia kierowcy – w przypadku gdy reakcje kierowcy będą zbyt powolne system zasugeruje odpoczynek. » Dynamic Light Assist – system oświetlenia zaczerpnięty z nowego Tuarega. System w połączeniu z kamerą odpowiednio dostosowuje prace przednich reflektorów w celu odpowiedniego oświetlenia drogi przy maksymalnej redukcji oślepiania nadjeżdżających z naprzeciwka samochodów. » XDS – elektroniczna blokada dyferencjału. » Lane Assist – system ostrzegający przed niezamierzonym opuszczeniem pasa ruchu. » Side Assist – system aktywujący lampki LED umieszczone w bocznych lusterkach ostrzegające przed samochodem poruszającym się równolegle (martwe pole). » Easy Open – funkcja automatycznego otwierania klapy bagażnika (w opcji z funkcją Keyless Access) w przypadku gdy kierowca stanie z tyłu samochodu. » Park Assist II – system ułatwiający parkowanie zapożyczony z nowego VW Sharana. » nawigacja satelitarna RNS 510 odczytująca znaki drogowe i informująca kierowcę o aktualnych ograniczeniach prędkości.  Nie podoba mi się Golf, gdyż mam problem z odróżnieniem jego kolejnych odmian, chyba też nie będzie podobać mi się Passat bo widzę, że i ten model będzie wykorzystywał podobny golfowy trend. 