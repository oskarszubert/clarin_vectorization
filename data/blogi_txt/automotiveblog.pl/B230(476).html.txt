Opel postanowił odświeżyć swojego kombivana jakim jest model Combo. Samochód jest w ofercie od 10 lat i bazuje na rozwiązaniach konstrukcyjnych Corsy C. W ciągu najbliższych kilku tygodni zakończy się produkcja tego modelu w należącym do Opla zakładzie w hiszpańskiej Zaragozie. Opel jakiś czas temu podał już do publicznej wiadomości, że nowy Combo III będzie postawał przy współpracy z Fiatem. I tak oto Opel pokazał pierwsze zdjęcia nowego Combo, czyli bliźniaka modelu Fiat Doblo. Nowe Combo wytwarzane będzie w tureckiej fabryce Fiata w Tofas. Samochód oferowany będzie w dwóch wersjach: pasażerska 5-cio lub 7-dmio miejscowa oraz cargo. Nowe Combo to dwie wersje nadwozia o długości 4.39 m lub 4.74 m oraz dwóch wysokościach dachu 185 cm oraz 210 cm. Wersja pasażerska oferowana będzie z przesuwnymi drzwiami bocznymi w wariancie z obu stron lub tylko z jednej.  Klienci będą mogli zakupić Combo w jednej z 6-ciu wersji silnikowych. W ofercie pojawią się 4 silniki Diesla: » 1.3 CDTI o mocy 90 KM » 1.6 CDTI o mocy 90 KM » 1.6 CDTI o mocy 105 KM » 2.0 CDTI o mocy 135 KM benzynowy 1.4l o mocy 95 KM oraz silnik zasilany CNG również o pojemności 1.4l i mocy 120 KM. Wszystkie samochody z wyjątkiem opcji CNG i tych ze skrzynią Easytronic, będą mogły być wyposażone w system Start/Stop. Oficjalna prezentacja modelu odbędzie się podczas jesiennych targów we Frankfurcie, po premierze samochód pojawi się w ofercie dealerów marki Opel. Jednak nie uzyskałem nigdzie potwierdzenia aby nowe Doblo pojawiło się w ofercie polskich dealerów jeszcze w tym roku.  Nie widzi mi się to nowe Doblo. Patrząc na samochód od razu widać, że to nie jest oplowski design. 