Już kilkakrotnie pisałem na blogu na temat nowego Fiata Punto Evo. W Polsce Fiat Punto Evo zadebiutuje w salonach 20 listopada. W momencie premiery nowe Punto będzie dostępne aż w 15 wersjach na które składają się 2 wersje nadwoziowe (3 i 5-drzwiowe) oraz 6 poziomów wyposażenia w tym 3 serie specjalne (Estiva, Estiva Blue Me oraz Energy). Ceny nowego Fiata Punto Evo zaczynają się od 41990 zł. Za tą cenę klient będzie w stanie kupić 3 drzwiową wersję z wyposażeniem Active i benzynowym silnikiem o pojemności 1.2 l i mocy 65 KM. Fiat Punto Evo w opcji Active wyposażony będzie miedzy innymi w ABS, elektrycznie sterowane szyby przednie, 3 poduszki powietrzne, regulowaną w dwóch płaszczyznach kierownicę ze wspomaganiem. Kolejna wersją wyposażenia to już nieco droższa i kosztująca od 47990 zł wersja Dynamic. W tej wersji samochód wyposażony będzie dodatkowo w klimatyzację manualną, centralny zamek sterowana z kluczyka, elektrycznie regulowane i podgrzewane lusterka boczne, radio z mp3 oraz światła przeciwmgielne z opcją doświetlania zakrętów. Najlepiej wyposażona wersja Emotion z silnikiem benzynowym MultiAir o pojemności 1.4 l i mocy 105 KM będzie kosztować 61490 zł. W porównaniu do wyposażenia z wersji Dynamic, w opcji Emotion klient otrzyma dodatkowo alu felgi, automatyczną dwustrefową klimatyzację, system Blue Me, komplet poduszek powietrznych (2 przednie kierowcy i pasażera, boczne, kurtyny powietrzne, oraz poduszkę kolanową kierowcy). W wersji specjalnej Estiva Fiat Punto Evo będzie posiadał wyposażenie Active z dodatkowymi opcjami takimi jak centralny zamek z pilotem w kluczyku, klimatyzację manualną oraz elektrycznie regulowane i podgrzewane lusterka boczne. Cena nowego Fiata Punto Evo w wersji Estiva to kosz 43990 zł (2000 zł więcej niż wyposażenie Active). Fiat Punto Evo w wersja specjalna Estiva Blue Me kosztować będzie 46900 zł. Wersja Estiva Blue Me powstała na bazie wersji Dynamic i wyposażona jest w multimedialny system Blue Me. Blue Me to mobilny system multimedialny, z portem USB, funkcją Bluetooth, obsługą komend głosowych w języku polskim i przyciskami sterowania na kole kierownicy. Limitowana seria Energy kosztować będzie 61490 zł (tyle samo co wersja Emotion). Fiat Punto Evo w opcji Energy wyposażony będzie w nowy benzynowy silnik Multiair 1.4 l i mocy b zapewniający przyspieszenie od 0 do 100 km/h w czasie 8.5 sekundy. Silnik 1.4 l MultiAir 135 KM zdoła rozpędzić nowe Punto Evo do 205 km/h. Dodatkowo Fiat oferuje wiele opcji dodatkowych takich jak między innymi nawigację Blue Me TomTom, dwustrefową klimatyzację, system car audio firmy Interscope, elektrycznie otwierany dach Sky Dome. Fiat Punto Evo objęty będzie 3 letnią gwarancją bez limitu kilometrów. Oferta Fiata wygląda ciekawie, zastanawiam się czy ta zapowiadana nowa jakość w środku będzie naprawdę czymś odmienny od tego co oferuję Fiat Grande Punto. Źródło: fiatpress.pl 