Kilka dni temu przeczytałem wiadomość na Onet.pl o nietypowej „rosyjskiej ruletce” rozgrywanej na ulicach Sofii. W życiu spotkałem się już z wieloma idiotycznymi pomysłami na jaką wpadła ludzkość, ale ten jest idiotyczny do sześcianu. O co chodzi? Reguły gry są proste, trzeba przejechać przez skrzyżowanie na czerwonym świetle z prędkością około 200 km/h i nie nacisnąć pedału hamulca. Dla kierowcy, któremu uda się ten kretyński wyczyn lokalna mafia i właściciele lokalnych kasyn, którzy nakręcają tą nietypową zabawę, przewidziana jest nagroda pieniężna w kwocie dochodzącej do 5000 Euro. Przeliczając po kursie EUR/PLN wychodzi na to, że można zarobić w łatwy sposób blisko 20000 zł, oczywiście gdy ma się szczęście. W przypadku jego braku można zabić siebie lub też innych uczestników ruchu drogowego. Czyli może się zdarzyć, że czyjeś życie warte jest 20000 zł. Może się otóż zdarzyć, że kierowca rządny szybkiej kasy zabije cudzą matkę, żonę, brata, ojca, syna, itp. Nie jestem przeciwnikiem szybkiej jazdy, albo mocnych wrażeń, które powodują wzrost adrenaliny i przyspieszone bicie serca, ale tylko pod jednym warunkiem. Gdy szybka jazda będzie odbywała się bez narażania na bezpośrednie niebezpieczeństwo innych kierowców. 