Wczoraj uczestniczyłem w nietypowej dość imprezie o której dość głośno było w mediach i to nie tylko tych internetowych. Parada Volvo to pomysł który zrodził się 5 miesięcy temu na forum użytkowników samochodu Volvo. Ideą pomysłu było ustanowienie rekordu Guinessa w najdłuższym przejeździe samochodów Volvo. Do realizacji pomysłów forumowiczów włączył się aktywnie Autoryzowany Dealer Volvo firma Auto-Boss posiadający salony Volvo w Bielsku-Białej oraz Chorzowie. Impreza też nie odbyłaby się bez z zaangażowania władz Chorzowa i Katowic, które zgodziły się wyłączyć z ruchu na czas trwania parady DTŚ oraz rondo w Katowicach.  Ustanowienie rekordu Guinnessa obserwowała arbiter Tarika Vara, która w czasie parady poruszała się wzdłuż kolumny samochodów, czerwonym Volvo C70    Start imprezy rozpoczął się kilka minut po 11:00, korzystając z zaproszenia ze strony Auto- Boss miałem możliwość wzięcia udziału w paradzie jadać na czele parady (4-ty samochód) w nowym Volvo S60.  Prócz nowych S60-tek które otwierały paradę w ciągu samochodów znalazły się też historyczne modele np.: Volvo Amazon z 1966 roku oraz Volvo 144 z 1972 r. Jechały też ciągniki siodłowe Volvo oraz wozy straży pożarnej, oczywiście marki Volvo   Przy katowickim spodku odbyło się podsumowanie imprezy.  Ze startujących ponad 800 samochodów Volvo w finalnym liczeniu zostało zaliczonych 570 i taki też jest ustanowiony rekord.  Podsumowując super impreza i bardzo fajny pomysł na promocję marki równolegle ze zlotem forumowiczów i miłośników szwedzkiej marki, którzy przybyli także spoza naszego kraju, m.in.: z Czech, Szwecji, Norwegii, Niemiec i Austrii. Ciekawe czy pasjonaci innej marki w najbliższym czasie powielą ten pomysł.  Jest jeszcze jedna ciekawostka, podczas rajdu na którym było ponad 800 samochodów, nie zobaczyłem ani jednego przykładu tzw. „wiejskiego tuningu”. Czyżby oznaczało to, że pasjonaci i właściele Volvo mają dobry gusty, czy może Volvo jest tak dobre, że nie trzeba go tuningować? Od taka mała zagwostka …     AKTUALIZACJA: do udziału w rajdzie zarejestrowało się za pomocą formularza ponad 812 właścicieli marki Volvo. Natomiast w paradzie uczestniczyło 570 samochodów i wszystkie były zliczone w ustanowieniu rekordu Guinessa. 